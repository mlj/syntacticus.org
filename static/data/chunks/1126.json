[[52609,"\u003cspan class=\"citation\"\u003eCaes. Gal. 1.10.2\u003c/span\u003e Id si fieret, intellegebat magno cum periculo provinciae futurum ut homines bellicosos, populi Romani inimicos, locis patentibus maximeque frumentariis finitimos haberet. "],[52610,"\u003cspan class=\"citation\"\u003eCaes. Gal. 1.10.3\u003c/span\u003e Ob eas causas ei munitioni quam fecerat Titum Labienum legatum praeficit; "],[52611,"ipse in Italiam magnis itineribus contendit duasque ibi legiones conscribit et tres, quae circum Aquileiam hiemabant, ex hibernis educit et, qua proximum iter in ulteriorem Galliam per Alpes erat, cum his quinque legionibus ire contendit. "],[52612,"\u003cspan class=\"citation\"\u003eCaes. Gal. 1.10.4\u003c/span\u003e Ibi Ceutrones et Graioceli et Caturiges locis superioribus occupatis itinere exercitum prohibere conantur. "],[52613,"Compluribus his proeliis pulsis ab Ocelo, quod est oppidum citerioris provinciae extremum, in fines Vocontiorum ulterioris provinciae die septimo pervenit; "],[52614,"inde in Allobrogum fines, "],[63459,"ab Allobrogibus in Segusiavos exercitum ducit. "],[52615,"Hi sunt extra provinciam trans Rhodanum primi. "],[52616,"\u003cspan class=\"citation\"\u003eCaes. Gal. 1.11.1\u003c/span\u003e Helvetii iam per angustias et fines Sequanorum suas copias traduxerant et in Haeduorum fines pervenerant eorumque agros populabantur. "],[52617,"\u003cspan class=\"citation\"\u003eCaes. Gal. 1.11.2\u003c/span\u003e Haedui, cum se suaque ab iis defendere non possent, legatos ad Caesarem mittunt rogatum auxilium: "],[63460," \u003cspan class=\"citation\"\u003eCaes. Gal. 1.11.3\u003c/span\u003e ita se omni tempore de populo Romano meritos esse ut paene in conspectu exercitus nostri agri vastari, liberi in servitutem abduci, oppida expugnari non debuerint. "],[52618,"Eodem tempore quo Haedui Ambarri, necessarii et consanguinei Haeduorum, Caesarem certiorem faciunt sese depopulatis agris non facile ab oppidis vim hostium prohibere. "],[52619,"\u003cspan class=\"citation\"\u003eCaes. Gal. 1.11.4\u003c/span\u003e Item Allobroges, qui trans Rhodanum vicos possessionesque habebant, fuga se ad Caesarem recipiunt et demonstrant sibi praeter agri solum nihil esse reliqui. "],[52620,"\u003cspan class=\"citation\"\u003eCaes. Gal. 1.11.5\u003c/span\u003e Quibus rebus adductus Caesar non expectandum sibi statuit dum, omnibus, fortunis sociorum consumptis, in Santonos Helvetii pervenirent. "],[52621,"\u003cspan class=\"citation\"\u003eCaes. Gal. 1.12.1\u003c/span\u003e Flumen est Arar, quod per fines Haeduorum et Sequanorum in Rhodanum influit, incredibili lenitate, ita ut oculis in utram partem fluat iudicari non possit. "],[52622,"Id Helvetii ratibus ac lintribus iunctis transibant. "],[52623,"\u003cspan class=\"citation\"\u003eCaes. Gal. 1.12.2\u003c/span\u003e Ubi per exploratores Caesar certior factus est tres iam partes copiarum Helvetios id flumen traduxisse, quartam vero partem citra flumen Ararim reliquam esse, de tertia vigilia cum legionibus tribus e castris profectus ad eam partem pervenit quae nondum flumen transierat. "],[52624,"\u003cspan class=\"citation\"\u003eCaes. Gal. 1.12.3\u003c/span\u003e Eos impeditos et inopinantes adgressus magnam partem eorum concidit; "],[52625,"reliqui sese fugae mandarunt atque in proximas silvas abdiderunt. "],[52626,"\u003cspan class=\"citation\"\u003eCaes. Gal. 1.12.4\u003c/span\u003e Is pagus appellabatur Tigurinus; "],[52627,"nam omnis civitas Helvetia in quattuor pagos divisa est. "],[52628,"\u003cspan class=\"citation\"\u003eCaes. Gal. 1.12.5\u003c/span\u003e Hic pagus unus, cum domo exisset, patrum nostrorum memoria Lucium Cassium consulem interfecerat et eius exercitum sub iugum miserat. "],[52629,"\u003cspan class=\"citation\"\u003eCaes. Gal. 1.12.6\u003c/span\u003e Ita sive casu sive consilio deorum immortalium quae pars civitatis Helvetiae insignem calamitatem populo Romano intulerat, ea princeps poenam persolvit. "],[52630,"\u003cspan class=\"citation\"\u003eCaes. Gal. 1.12.7\u003c/span\u003e Qua in re Caesar non solum publicas, sed etiam privatas iniurias ultus est, quod eius soceri Lucii Pisonis avum, Lucium Pisonem legatum, Tigurini eodem proelio quo Cassium interfecerant. "],[52631,"\u003cspan class=\"citation\"\u003eCaes. Gal. 1.13.1\u003c/span\u003e Hoc proelio facto, reliquas copias Helvetiorum ut consequi posset, pontem in Arari faciendum curat atque ita exercitum traducit. "],[52632,"\u003cspan class=\"citation\"\u003eCaes. Gal. 1.13.2\u003c/span\u003e Helvetii repentino eius adventu commoti cum id quod ipsi diebus viginti aegerrime confecerant, ut flumen transirent, illum uno die fecisse intellegerent, legatos ad eum mittunt; "],[52633,"cuius legationis Divico princeps fuit, qui bello Cassiano dux Helvetiorum fuerat. "],[52634,"\u003cspan class=\"citation\"\u003eCaes. Gal. 1.13.3\u003c/span\u003e Is ita cum Caesare egit: "],[56874,"si pacem populus Romanus cum Helvetiis faceret, in eam partem ituros atque ibi futuros Helvetios ubi eos Caesar constituisset atque esse voluisset; "],[52635,"\u003cspan class=\"citation\"\u003eCaes. Gal. 1.13.4\u003c/span\u003e sin bello persequi perseveraret, reminisceretur et veteris incommodi populi Romani et pristinae virtutis Helvetiorum. "],[52636,"Quod improviso unum pagum adortus esset, cum ii qui flumen transissent suis auxilium ferre non possent, ne ob eam rem aut suae magnopere virtuti tribueret aut ipsos despiceret. "],[52637,"Se ita a patribus maioribusque suis didicisse, ut magis virtute contenderent quam dolo aut insidiis niterentur. "],[52638,"\u003cspan class=\"citation\"\u003eCaes. Gal. 1.13.5\u003c/span\u003e Quare ne committeret ut is locus ubi constitissent ex calamitate populi Romani et internecione exercitus nomen caperet aut memoriam proderet. "],[52639,"\u003cspan class=\"citation\"\u003eCaes. Gal. 1.14.1\u003c/span\u003e His Caesar ita respondit: "]]