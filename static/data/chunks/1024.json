[[40662,"\u003cspan class=\"citation\"\u003eMarianus LUKE 11.14\u003c/span\u003e Ꙇ бѣ изгонѧ бѣсъ и тъ бѣ нѣмъ. "],[40663,"бꙑстъ же бѣсоу изгънаноу п҃рогла нѣмꙑ. "],[40664,"ꙇ дивлѣахѫ сѧ народи. "],[40665,"\u003cspan class=\"citation\"\u003eMarianus LUKE 11.15\u003c/span\u003e едини же отъ нихъ рѣшѧ. "],[40666,"о вельзѣвоулѣ кънѧзи бѣсъ изгонитъ бѣсꙑ. "],[40667,"\u003cspan class=\"citation\"\u003eMarianus LUKE 11.16\u003c/span\u003e дроуѕии же искоушаѭще знамениѣ отъ него искаахѫ съ н҃бсе. "],[40668,"\u003cspan class=\"citation\"\u003eMarianus LUKE 11.17\u003c/span\u003e онъ же вѣдꙑ ихъ помꙑшлениѣ. рече имъ "],[40669,"вьсѣко ц҃срствие раздѣль сѧ само вь себѣ запоустѣатъ. ꙇ домъ на домъ падаатъ. "],[40670,"\u003cspan class=\"citation\"\u003eMarianus LUKE 11.18\u003c/span\u003e аште же и сотона самъ вь себѣ раздѣли сѧ. како станетъ ц҃срсво его. "],[40671,"ѣко г҃лте о вельѕѣвоулѣ изгонѧщъ мѧ бѣсꙑ. "],[40672,"\u003cspan class=\"citation\"\u003eMarianus LUKE 11.19\u003c/span\u003e аште же азъ о вельѕѣвоулѣ изгонѭ бѣсꙑ. с҃нве ваши о комь изгонѧтъ. "],[40673,"сего ради ти бѫдѫтъ вамъ сѫдиѩ. "],[40674,"\u003cspan class=\"citation\"\u003eMarianus LUKE 11.20\u003c/span\u003e аще ли же о пръстѣ б҃жіи азъ изгонѭ бѣсꙑ. оубо постиже на васъ цѣсарествие б҃жие. "],[40675,"\u003cspan class=\"citation\"\u003eMarianus LUKE 11.21\u003c/span\u003e егда крѣпъкꙑ оуорѫжь сѧ хранитъ свои дворъ. вь мирѣ сѫтъ имѣниѣ его. "],[40676,"\u003cspan class=\"citation\"\u003eMarianus LUKE 11.22\u003c/span\u003e а понеже крѣплеи его нашедъ побѣдитъ і и вьсѣ орѫжиѣ его отьметъ на нѣже оупъвааше и користь его раздаатъ. "],[40677,"\u003cspan class=\"citation\"\u003eMarianus LUKE 11.23\u003c/span\u003e ꙇже нѣстъ съ мъноѭ на мѧ естъ. ꙇ иже не събираатъ съ мьноѭ растачаатъ. "],[51461,"\u003cspan class=\"citation\"\u003eMarianus LUKE 11.24\u003c/span\u003e егда же нечистꙑи д҃хъ изидетъ отъ ч҃ка. прѣходитъ сквозѣ безводънаѣ мѣста иштѧ покоѣ и не обрѣтаѩ г҃лтъ. "],[51462,"възвраштѫ сѧ въ домъ мои отъ нѭдѫже изидъ. "],[40679,"\u003cspan class=\"citation\"\u003eMarianus LUKE 11.25\u003c/span\u003e ꙇ пришедъ обрѣтаатъ пометенъ и оукрашенъ. "],[40680,"\u003cspan class=\"citation\"\u003eMarianus LUKE 11.26\u003c/span\u003e Тъгда изидетъ и поиметъ дроугꙑихъ горешъ седмь д҃хъ. ꙇ въшедъше живѫтъ тоу. ꙇ бꙑваѭтъ послѣдьнѣа ч҃лкоу томоу горьша пръвꙑихъ ⁘ "],[40681,"\u003cspan class=\"citation\"\u003eMarianus LUKE 11.27\u003c/span\u003e Бꙑстъ же егда г҃лааше се. въздвигъши гласъ едина жена отъ народа рече емоу. "],[40682,"блаженое чрѣво ношъше тѧ. ꙇ съсъца ѣже еси съсалъ. "],[40683,"\u003cspan class=\"citation\"\u003eMarianus LUKE 11.28\u003c/span\u003e онъ же рече. "],[40684,"тѣмъ же оубо блажении слꙑшѧштеи слово б҃жие и хранѧште ⁘ кⷰ҇ ⁘ "],[40685,"\u003cspan class=\"citation\"\u003eMarianus LUKE 11.29\u003c/span\u003e Народомъ же събираѭштемъ сѧ. начѧтъ г҃лти. "],[40686,"родъ съ лѫкавънъ естъ. "],[40687,"знамениѣ иштетъ. і знамение не дастъ сѧ емоу. тъкъмо знамение ионꙑ пⷬ҇ка. "],[40688,"\u003cspan class=\"citation\"\u003eMarianus LUKE 11.30\u003c/span\u003e ѣкоже бо бꙑстъ иона знамение ниневъꙉитомъ. тако бѫдетъ и с҃нъ ч҃лвскꙑ родоу семоу. "],[40689,"\u003cspan class=\"citation\"\u003eMarianus LUKE 11.31\u003c/span\u003e Ц҃срца южьскаа въстанетъ на сѫдъ. съ мѫжи рода сего и осѫдитъ ѩ҅. "],[40690,"ѣко приде отъ конецъ землѧ слꙑшати прѣмѫдрости соломонѧ. и се мьножѣе соломона съде. "],[40691,"\u003cspan class=\"citation\"\u003eMarianus LUKE 11.32\u003c/span\u003e мѫжи ниневъꙉитьсции вьскръснѫтъ на сѫдъ. съ родомь симь "],[40692,"и осѫдѧтꙑ и. ѣко покаашѧ сѧ въ проповѣдь ионинѫ. ꙇ се мъножѣе ионꙑ съде ⁘ "],[40693,"\u003cspan class=\"citation\"\u003eMarianus LUKE 11.33\u003c/span\u003e Никтоже оубо свѣтилъника въжегъ въ съкровѣ полагаатъ. ни подъ спѫдомь. нъ на свѣштъницѣ да въходѧштеи видѧтъ свѣтъ ⁘ "],[40694,"\u003cspan class=\"citation\"\u003eMarianus LUKE 11.34\u003c/span\u003e Свѣтильникъ тѣлоу естъ око. "],[40695,"егда оубо око твое просто бѫдетъ. ꙇ вьсе тѣло твое. свѣтъло бѫдетъ. "],[40696,"а понеже лѫкаво бѫдетъ. ꙇ тѣло твое тьмьно бѫдетъ. "],[40697,"\u003cspan class=\"citation\"\u003eMarianus LUKE 11.35\u003c/span\u003e блюди оубо еда свѣтъ иже естъ въ тебѣ тъма естъ. "],[40698,"\u003cspan class=\"citation\"\u003eMarianus LUKE 11.36\u003c/span\u003e аште оубо тѣло твое вьсе свѣтъло бѫдетъ. не имꙑ чѧсти единꙑ тъмънꙑ. бѫдетъ свѣтъло вьсе. ѣко се егда свѣтильникъ блисцаниемь просвѣштаатъ тѧ ⁘ "],[40699,"\u003cspan class=\"citation\"\u003eMarianus LUKE 11.37\u003c/span\u003e Егда же г҃лааше молѣаше и фарисѣи единъ да обѣдоуоутъ оу него. "],[40700,"въшедъ же възлеже. "],[40701,"\u003cspan class=\"citation\"\u003eMarianus LUKE 11.38\u003c/span\u003e фарисѣи же видѣвъ диви сѧ. ѣко не прѣжде кръсти сѧ пръвѣе обѣда. "],[40702,"\u003cspan class=\"citation\"\u003eMarianus LUKE 11.39\u003c/span\u003e рече г҃ь къ немоу. "],[40703,"нꙑнѣ вꙑ фарисѣи вьнѣштьнее стькльници и мисѣ очиштаате. а вънѫтрьнѣа ваша плъна сѫтъ хꙑштениѣ и зълобꙑ. "],[40704,"\u003cspan class=\"citation\"\u003eMarianus LUKE 11.40\u003c/span\u003e безоумьни не иже ли естъ сътворилъ вънѣштьнее. ꙇ вънѫтрьнее сътвори. "],[40705,"\u003cspan class=\"citation\"\u003eMarianus LUKE 11.41\u003c/span\u003e обаче сѫштаа дадите милостꙑнѭ. ꙇ се вьсѣ чиста вамъ сѫтъ ⁘ ⁘ "],[40706,"\u003cspan class=\"citation\"\u003eMarianus LUKE 11.42\u003c/span\u003e Нъ горе вамъ фарисѣемъ ѣко десѧтинѫ даате отъ мѧтꙑ и пиганъ и вьсѣкого зелиѣ. ꙇ мимо ходите сѫдъ. ꙇ любъвъ б҃жиѭ. "],[40707,"си же подобааше сътворити и онѣхъ не оставлѣти ⁘ "],[40708,"\u003cspan class=\"citation\"\u003eMarianus LUKE 11.43\u003c/span\u003e Горе вамъ фарисеи ѣко любити прѣдъсѣданиѣ на съньмиштихъ. ꙇ цѣлованиѣ на тръжиштихъ ⁘ "],[40709,"\u003cspan class=\"citation\"\u003eMarianus LUKE 11.44\u003c/span\u003e Горе вамъ кънижъници и фарисѣи. ꙇ лицемѣри. ꙇде есте ѣко гроби не вѣдоми. ꙇ ч҃лвци ходѧщеи връхоу не вѣдѧтъ. "],[40710,"\u003cspan class=\"citation\"\u003eMarianus LUKE 11.45\u003c/span\u003e отъвѣштавъ же единъ отъ законьникъ г҃ла емоу. "],[40711,"оучителю се г҃лѧ и намъ досаждаеши. "],[40712,"\u003cspan class=\"citation\"\u003eMarianus LUKE 11.46\u003c/span\u003e онъ же рече и вамъ законьникомъ горе. "],[40713,"ѣко накладаате на ч҃лкꙑ брѣмена не оудобь носима. а сами ни единѣмъ же пръстомъ вашимь прикасаате сѧ брѣменехъ. ⁘ "],[40714,"\u003cspan class=\"citation\"\u003eMarianus LUKE 11.47\u003c/span\u003e Горе вамъ ѣко зиждете гробꙑ проⷬ҇къ. о҃тци же ваши избишѧ ѩ. "]]