[[44951,"\u003cspan class=\"citation\"\u003eLUKE 1.21\u003c/span\u003e jah was managei beidandans Zakariins, jah sildaleikidedun ƕa latidedi ina in þizai alh. "],[44952,"\u003cspan class=\"citation\"\u003eLUKE 1.22\u003c/span\u003e usgaggands þan ni mahta du im rodjan, jah froþun þammei siun gasaƕ in alh; "],[44953,"jah silba was bandwjands im jah gawas dumbs. "],[44954,"\u003cspan class=\"citation\"\u003eLUKE 1.23\u003c/span\u003e jah warþ, biþe usfullnodedun dagos andbahteis is, galaiþ du garda seinamma. "],[44955,"\u003cspan class=\"citation\"\u003eLUKE 1.24\u003c/span\u003e afaruh þan þans dagans inkilþo warþ Aileisabaiþ qens is jah galaugnida sik menoþs fimf, qiþandei: \u003cspan class=\"citation\"\u003eLUKE 1.25\u003c/span\u003e þatei "],[44956,"swa mis gatawida frauja in dagam þaimei insaƕ afniman idweit mein in mannam. "],[44957,"\u003cspan class=\"citation\"\u003eLUKE 1.26\u003c/span\u003e þanuh þan in menoþ saihstin insandiþs was aggilus Gabriel fram guda in baurg Galeilaias sei haitada Nazaraiþ, \u003cspan class=\"citation\"\u003eLUKE 1.27\u003c/span\u003e du magaþai in fragibtim abin, þizei namo Iosef, us garda Daweidis, jah namo þizos magaþais Mariam. "],[44958,"\u003cspan class=\"citation\"\u003eLUKE 1.28\u003c/span\u003e jah galeiþands inn sa aggilus du izai qaþ: "],[52346,"fagino, "],[52347,"anstai audahafta, frauja miþ þus; "],[44960,"þiuþido þu in qinom. "],[44961,"\u003cspan class=\"citation\"\u003eLUKE 1.29\u003c/span\u003e iþ si gasaiƕandei gaþlahsnoda bi innatgahtai is jah þahta sis ƕeleika wesi so goleins . "],[44962,"\u003cspan class=\"citation\"\u003eLUKE 1.30\u003c/span\u003e jah qaþ aggilus du izai: "],[52348,"ni ogs þus, "],[52349,"Mariam, bigast auk anst fram guda. "],[44964,"\u003cspan class=\"citation\"\u003eLUKE 1.31\u003c/span\u003e jah sai, ganimis in kilþein jah gabairis sunu jah haitais namo is Iesu. "],[44965,"\u003cspan class=\"citation\"\u003eLUKE 1.32\u003c/span\u003e sah wairþiþ mikils jah sunus hauhistins haitada, jah gibid imma frauja guþ stol Daweidis attins is. "],[44966,"\u003cspan class=\"citation\"\u003eLUKE 1.33\u003c/span\u003e jah þiudanoþ ufar garda Iakobis in ajukduþ, jah þiudinassaus is ni wairþiþ andeis. "],[44967,"\u003cspan class=\"citation\"\u003eLUKE 1.34\u003c/span\u003e qaþ þan Mariam du þamma aggilau: "],[44968,"ƕaiwa sijai þata, þandei aban ni kann? "],[44969,"\u003cspan class=\"citation\"\u003eLUKE 1.35\u003c/span\u003e jah andhafjands sa aggilus qaþ du izai: "],[44970,"ahma weihs atgaggiþ ana þuk, jah mahts hauhistins ufarskadweid þus, duþe ei jah saei gabairada weihs haitada sunus gudis. "],[44971,"\u003cspan class=\"citation\"\u003eLUKE 1.36\u003c/span\u003e jah sai, Aileisabaiþ niþjo þeina, jah so inkilþo sunau in aldomin seinamma, jah sa menoþs saihsta ist izai sei haitada stairo, \u003cspan class=\"citation\"\u003eLUKE 1.37\u003c/span\u003e unte nist unmahteig guda ainhun waurde. "],[44972,"\u003cspan class=\"citation\"\u003eLUKE 1.38\u003c/span\u003e qaþ þan Mariam: "],[52350,"sai, þiwi fraujins, "],[52351,"wairþai mis bi waurda þeinamma. "],[44974,"jah galaiþ fairra izai sa aggilus. "],[44975,"\u003cspan class=\"citation\"\u003eLUKE 1.39\u003c/span\u003e usstandandei þan Mariam in þaim dagam iddja in bairgahein sniumundo in baurg Iudins, \u003cspan class=\"citation\"\u003eLUKE 1.40\u003c/span\u003e jah galaiþ in gard Zakariins jah golida Aileisabaiþ. "],[44976,"\u003cspan class=\"citation\"\u003eLUKE 1.41\u003c/span\u003e jah warþ, swe hausida Aileisabaiþ golein Mariins, lailaik barn in qiþau izos, jah gafullnoda ahmins weihis Aileisabaiþ, \u003cspan class=\"citation\"\u003eLUKE 1.42\u003c/span\u003e jah ufwopida stibnai mikilai jah qaþ: "],[44977,"þiuþido þu in qinom, jah þiuþido akran qiþaus þeinis. "],[44978,"\u003cspan class=\"citation\"\u003eLUKE 1.43\u003c/span\u003e jah ƕaþro mis þata, ei qemi aiþei fraujins meinis at mis? "],[44979,"\u003cspan class=\"citation\"\u003eLUKE 1.44\u003c/span\u003e sai allis, sunsei warþ stibna goleinais þeinaizos in ausam meinaim, lailaik þata barn in swigniþai in wambai meinai. "],[44980,"\u003cspan class=\"citation\"\u003eLUKE 1.45\u003c/span\u003e jah audaga so galaubjandei þatei wairþiþ ustauhts þize rodidane izai fram fraujin. "],[44981,"\u003cspan class=\"citation\"\u003eLUKE 1.46\u003c/span\u003e jah qaþ Mariam: "],[44982,"mikileid saiwala meina fraujan, \u003cspan class=\"citation\"\u003eLUKE 1.47\u003c/span\u003e jah swegneid ahma meins du guda nasjand meinamma. "],[44983,"\u003cspan class=\"citation\"\u003eLUKE 1.48\u003c/span\u003e unte insaƕ du hnaiweinai þiujos seinaizos; "],[44984,"sai allis, fram himma nu audagjand mik alla kunja. "],[44985,"\u003cspan class=\"citation\"\u003eLUKE 1.49\u003c/span\u003e unte gatawida mis mikilein sa mahteiga, jah weih namo is. "],[44986,"\u003cspan class=\"citation\"\u003eLUKE 1.50\u003c/span\u003e jah armahairtei is in aldins alde þaim ogandam ina. "],[44987,"\u003cspan class=\"citation\"\u003eLUKE 1.51\u003c/span\u003e gatawida swinþein in arma seinamma, "],[57006,"distahida mikilþuhtans gahugdai hairtins seinis; "],[44988,"\u003cspan class=\"citation\"\u003eLUKE 1.52\u003c/span\u003e gadrausida mahteigans af stolam jah ushauhida gahnaiwidans; "],[44989,"\u003cspan class=\"citation\"\u003eLUKE 1.53\u003c/span\u003e gredagans gasoþida þiuþe jah gabignandans insandida lausans. "],[44990,"\u003cspan class=\"citation\"\u003eLUKE 1.54\u003c/span\u003e hleibida Israela þiumagu seinamma, gamunands armahairteins, \u003cspan class=\"citation\"\u003eLUKE 1.55\u003c/span\u003e swaswe rodida du attam unsaraim Abrahama jah fraiwa is und aiw. "],[44991,"\u003cspan class=\"citation\"\u003eLUKE 1.56\u003c/span\u003e gastoþ þan Mariam miþ izai swe menoþs þrins jah gawandida sik du garda seinamma. "]]