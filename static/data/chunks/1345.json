[[44192,"ne þana, ak Barabban; "],[44193,"sah þan was sa Barabba waidedja."],[44194,"\u003cspan class=\"citation\"\u003eJOHN 19.1\u003c/span\u003e þanuh þan nam Peilatus Iesu jah usblaggw. "],[44195,"\u003cspan class=\"citation\"\u003eJOHN 19.2\u003c/span\u003e jah þai gadrauhteis uswundun wipja us þaurnum jah galagidedun imma ana haubid jah wastjai paurpurodai gawasidedun ina, \u003cspan class=\"citation\"\u003eJOHN 19.3\u003c/span\u003e jah qeþun: "],[44196,"hails þiudans Iudaie! "],[44197,"jah gebun imma slahins lofin. "],[44198,"\u003cspan class=\"citation\"\u003eJOHN 19.4\u003c/span\u003e atiddja aftra ut Peilatus jah qaþ im: "],[44199,"sai, attiuha izwis ina ut, ei witeiþ þatei in imma ni ainohun fairino bigat. "],[44200,"\u003cspan class=\"citation\"\u003eJOHN 19.5\u003c/span\u003e þaruh usiddja ut Iesus bairands þana þaurneinan waip jah þo paurpurodon wastja. "],[44201,"jah qaþ im: "],[44202,"sai sa ist sa manna. "],[44203,"\u003cspan class=\"citation\"\u003eJOHN 19.6\u003c/span\u003e þaruh biþe seƕun ina þai maistans gudjans jah andbahtos, hropidedun qiþandans: "],[52256,"ushramei, "],[52257,"ushramei ina! "],[44205,"qaþ im Peilatus: "],[44206,"nimiþ ina jus jah hramjiþ. "],[44207,"iþ ik fairina in imma ni bigita. "],[44208,"\u003cspan class=\"citation\"\u003eJOHN 19.7\u003c/span\u003e andhofun imma Iudaieis: "],[44209,"weis witoþ aihum, jah bi þamma witoda unsaramma skal gaswiltan, unte sik silban gudis sunu gatawida. "],[44210,"\u003cspan class=\"citation\"\u003eJOHN 19.8\u003c/span\u003e biþe gahausida Peilatus þata waurd, mais ohta sis. "],[44211,"\u003cspan class=\"citation\"\u003eJOHN 19.9\u003c/span\u003e jah galaiþ in praitauriaun aftra jah qaþ du Iesua: "],[44212,"ƕaþro is þu? "],[44213,"iþ Iesus andawaurdi ni gaf imma. "],[44214,"\u003cspan class=\"citation\"\u003eJOHN 19.10\u003c/span\u003e þaruh qaþ imma Peilatus: "],[44215,"du mis ni rodeis? "],[44216,"niu waist þatei waldufni aih ushramjan þuk jah waldufni aih fraletan þuk? "],[44217,"\u003cspan class=\"citation\"\u003eJOHN 19.11\u003c/span\u003e andhof Iesus: "],[44218,"ni aihtedeis waldufnje ainhun ana mik, nih wesi þus atgiban iupaþro; "],[44219,"duhþe sa galewjands mik þus maizein frawaurht habaid. "],[44220,"\u003cspan class=\"citation\"\u003eJOHN 19.12\u003c/span\u003e framuh þamma sokida Peilatus fraletan ina. "],[44221,"iþ Iudaieis hropidedun qiþandans: "],[44222,"jabai þana fraletis, ni is frijonds kaisara; "],[44223,"saƕazuh izei þiudan sik silban taujiþ, andstandiþ kaisara. "],[44224,"\u003cspan class=\"citation\"\u003eJOHN 19.13\u003c/span\u003e þanuh Peilatus hausjands þize..."],[44225,"\u003cspan class=\"citation\"\u003eROM 6.23\u003c/span\u003e þo auk launa frawaurhtais dauþus; "],[44226,"iþ ansts gudis libains aiweino in Xristau Iesu, fraujin unsaramma."],[44227,"\u003cspan class=\"citation\"\u003eROM 7.1\u003c/span\u003e þau niu wituþ, broþrjus kunnandam auk witoþ rodja, þatei witoþ fraujinoþ mann, swa lagga ƕeila swe libaiþ? "],[44228,"\u003cspan class=\"citation\"\u003eROM 7.2\u003c/span\u003e jah auk ufwaira qens at libandin abin gabundana ist witoda; "],[44229,"aþþan jabai gaswiltiþ aba, galausjada af þamma witoda abins. "],[44230,"\u003cspan class=\"citation\"\u003eROM 7.3\u003c/span\u003e þannu þan at libandin abin haitada horinondei, jabai wairþiþ waira anþaramma; "],[44231,"iþ jabai gaswiltiþ wair, frija ist þis witodis, ei ni sijai horinondei waurþana abin anþaramma. "],[44232,"\u003cspan class=\"citation\"\u003eROM 7.4\u003c/span\u003e swaei nu jah jus, broþrjus meinai, afdauþidai waurþuþ witoda þairh leik Xristaus, ei wairþaiþ anþaramma, þamma us dauþaim urreisandin, ei akran bairaima guda. "],[44233,"\u003cspan class=\"citation\"\u003eROM 7.5\u003c/span\u003e þan auk wesum in leika, winnons frawaurhti þos þairh witoþ waurhtedun in liþum unsaraim du akran bairan dauþau; "],[44234,"\u003cspan class=\"citation\"\u003eROM 7.6\u003c/span\u003e iþ nu, sai, andbundanai waurþum af witoda, gadauþnandans in þammei gahabaidai wesum, swaei skalkinoma in niujiþai ahmins jah ni fairniþai bokos. "],[44235,"\u003cspan class=\"citation\"\u003eROM 7.7\u003c/span\u003e ƕa nu qiþam? "],[44236,"witoþ frawaurhts ist? "],[44237,"nissijai! "],[44238,"ak frawaurht ni ufkunþedjau nih þairh witoþ, unte lustu nih wissedjau, nih witoþ qeþi: "],[44239,"ni gairnjais. "],[44240,"\u003cspan class=\"citation\"\u003eROM 7.8\u003c/span\u003e iþ lew nimandei frawaurhts þairh anabusn gawaurhta in mis allana lustu; "],[44241,"unte inu witoþ frawaurhts was nawis. "],[44242,"\u003cspan class=\"citation\"\u003eROM 7.9\u003c/span\u003e iþ ik qius was inu witoþ simle, iþ qimandein anabusnai frawaurhts gaqiunoda; "],[44243,"\u003cspan class=\"citation\"\u003eROM 7.10\u003c/span\u003e iþ ik gadauþnoda, jah bigitana warþ mis anabusns, sei was du libainai, wisan du dauþau. "],[44244,"\u003cspan class=\"citation\"\u003eROM 7.11\u003c/span\u003e unte frawaurhts lew nimandei þairh anabusn uslutoda mik, jah þairh þo usqam. "],[44245,"\u003cspan class=\"citation\"\u003eROM 7.12\u003c/span\u003e aþþan nu sweþauh witoþ weihata jah anabusns weiha jah garaihta jah þiuþeiga. "],[44246,"\u003cspan class=\"citation\"\u003eROM 7.13\u003c/span\u003e þata nu þiuþeigo warþ mis dauþus? "],[44247,"nissijai! "],[44248,"ak frawaurhts ei uskunþa waurþi frawaurhts, þairh þata þiuþeigo mis gawaurkjandei dauþu, ei waurþi ufarassau frawaurhta frawaurhts þairh anabusn. "],[44249,"\u003cspan class=\"citation\"\u003eROM 7.14\u003c/span\u003e witum auk þatei witoþ ahmein ist; "],[44250,"iþ ik leikeins im, frabauhts uf frawaurht. "],[44251,"\u003cspan class=\"citation\"\u003eROM 7.15\u003c/span\u003e þatei waurkja, ni fraþja; "],[44252,"unte ni þatei wiljau tauja, ak þatei fija þata tauja. "],[44253,"\u003cspan class=\"citation\"\u003eROM 7.16\u003c/span\u003e iþ jabai þatei ni wiljau þata tauja, gaqiss im witoda þatei goþ. "]]