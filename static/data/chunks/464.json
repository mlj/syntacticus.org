[[6633,"\u003cspan class=\"citation\"\u003eMARK 3.21\u003c/span\u003e καὶ ἀκούσαντες οἱ παρ’ αὐτοῦ ἐξῆλθον κρατῆσαι αὐτόν· "],[6634,"ἔλεγον γὰρ ὅτι ἐξέστη. "],[6635,"\u003cspan class=\"citation\"\u003eMARK 3.22\u003c/span\u003e καὶ οἱ γραμματεῖς οἱ ἀπὸ Ἱεροσολύμων καταβάντες ἔλεγον ὅτι Βεελζεβοὺλ ἔχει, καὶ ὅτι ἐν τῷ ἄρχοντι τῶν δαιμονίων ἐκβάλλει τὰ δαιμόνια. "],[6636,"\u003cspan class=\"citation\"\u003eMARK 3.23\u003c/span\u003e καὶ προσκαλεσάμενος αὐτοὺς ἐν παραβολαῖς ἔλεγεν αὐτοῖς· "],[6637,"πῶς δύναται σατανᾶς σατανᾶν ἐκβάλλειν; "],[6638,"\u003cspan class=\"citation\"\u003eMARK 3.24\u003c/span\u003e καὶ ἐὰν βασιλεία ἐφ’ ἑαυτὴν μερισθῇ, οὐ δύναται σταθῆναι ἡ βασιλεία ἐκείνη. "],[6639,"\u003cspan class=\"citation\"\u003eMARK 3.25\u003c/span\u003e καὶ ἐὰν οἰκία ἐφ’ ἑαυτὴν μερισθῇ, οὐ δυνήσεται ἡ οἰκία ἐκείνη σταθῆναι. "],[6640,"\u003cspan class=\"citation\"\u003eMARK 3.26\u003c/span\u003e καὶ εἰ ὁ σατανᾶς ἀνέστη ἐφ’ ἑαυτὸν ἐμερίσθη, καὶ οὐ δύναται στῆναι ἀλλὰ τέλος ἔχει. "],[6641,"\u003cspan class=\"citation\"\u003eMARK 3.27\u003c/span\u003e ἀλλ’ οὐ δύναται οὐδεὶς εἰς τὴν οἰκίαν τοῦ ἰσχυροῦ εἰσελθὼν τὰ σκεύη αὐτοῦ διαρπάσαι, ἐὰν μὴ πρῶτον τὸν ἰσχυρὸν δήσῃ, καὶ τότε τὴν οἰκίαν αὐτοῦ διαρπάσει. "],[6642,"\u003cspan class=\"citation\"\u003eMARK 3.28\u003c/span\u003e ἀμὴν λέγω ὑμῖν ὅτι πάντα ἀφεθήσεται τοῖς υἱοῖς τῶν ἀνθρώπων τὰ ἁμαρτήματα καὶ αἱ βλασφημίαι, ὅσα ἂν βλασφημήσωσιν· "],[6643,"\u003cspan class=\"citation\"\u003eMARK 3.29\u003c/span\u003e ὃς δ’ ἂν βλασφημήσῃ εἰς τὸ πνεῦμα τὸ ἅγιον, οὐκ ἔχει ἄφεσιν εἰς τὸν αἰῶνα, ἀλλὰ ἔνοχός ἔσται αἰωνίου ἁμαρτήματος "],[58265," \u003cspan class=\"citation\"\u003eMARK 3.30\u003c/span\u003e ὅτι ἔλεγον· "],[6644,"πνεῦμα ἀκάθαρτον ἔχει. "],[6645,"\u003cspan class=\"citation\"\u003eMARK 3.31\u003c/span\u003e Καὶ ἔρχεται ἡ μήτηρ αὐτοῦ καὶ οἱ ἀδελφοὶ αὐτοῦ, καὶ ἔξω στήκοντες ἀπέστειλαν πρὸς αὐτὸν καλοῦντες αὐτόν. "],[6646,"\u003cspan class=\"citation\"\u003eMARK 3.32\u003c/span\u003e καὶ ἐκάθητο περὶ αὐτὸν ὄχλος, καὶ λέγουσιν αὐτῷ· "],[6647,"ἰδοὺ ἡ μήτηρ σου καὶ οἱ ἀδελφοί σου καὶ αἱ ἀδελφαί σου ἔξω ζητοῦσίν σε. "],[6648,"\u003cspan class=\"citation\"\u003eMARK 3.33\u003c/span\u003e καὶ ἀποκριθεὶς αὐτοῖς λέγει· "],[6649,"τίς ἐστιν ἡ μήτηρ μου καὶ οἱ ἀδελφοί μου; "],[6650,"\u003cspan class=\"citation\"\u003eMARK 3.34\u003c/span\u003e καὶ περιβλεψάμενος τοὺς περὶ αὐτὸν κύκλῳ καθημένους λέγει· "],[47287,"ἴδε "],[47288,"ἡ μήτηρ μου καὶ οἱ ἀδελφοί μου. "],[6652,"\u003cspan class=\"citation\"\u003eMARK 3.35\u003c/span\u003e ὃς ἂν ποιήσῃ τὸ θέλημα τοῦ θεοῦ, οὗτος ἀδελφός μου καὶ ἀδελφὴ καὶ μήτηρ ἐστίν."],[6653,"\u003cspan class=\"citation\"\u003eMARK 4.1\u003c/span\u003e Καὶ πάλιν ἤρξατο διδάσκειν παρὰ τὴν θάλασσαν. "],[6654,"καὶ συνάγεται πρὸς αὐτὸν ὄχλος πλεῖστος, ὥστε αὐτὸν εἰς πλοῖον ἐμβάντα καθῆσθαι ἐν τῇ θαλάσσῃ, καὶ πᾶς ὁ ὄχλος πρὸς τὴν θάλασσαν ἐπὶ τῆς γῆς ἦσαν. "],[6655,"\u003cspan class=\"citation\"\u003eMARK 4.2\u003c/span\u003e καὶ ἐδίδασκεν αὐτοὺς ἐν παραβολαῖς πολλά, καὶ ἔλεγεν αὐτοῖς ἐν τῇ διδαχῇ αὐτοῦ· "],[6656,"\u003cspan class=\"citation\"\u003eMARK 4.3\u003c/span\u003e ἀκούετε. "],[6657,"ἰδοὺ ἐξῆλθεν ὁ σπείρων σπεῖραι. "],[6658,"\u003cspan class=\"citation\"\u003eMARK 4.4\u003c/span\u003e καὶ ἐγένετο ἐν τῷ σπείρειν ὃ μὲν ἔπεσεν παρὰ τὴν ὁδόν, καὶ ἦλθεν τὰ πετεινὰ καὶ κατέφαγεν αὐτό. "],[6659,"\u003cspan class=\"citation\"\u003eMARK 4.5\u003c/span\u003e καὶ ἄλλο ἔπεσεν ἐπὶ τὸ πετρῶδες, ὅπου οὐκ εἶχεν γῆν πολλήν, καὶ εὐθὺς ἐξανέτειλεν διὰ τὸ μὴ ἔχειν βάθος γῆς· "],[6660,"\u003cspan class=\"citation\"\u003eMARK 4.6\u003c/span\u003e καὶ ὅτε ἀνέτειλεν ὁ ἥλιος, ἐκαυματίσθη, καὶ διὰ τὸ μὴ ἔχειν ῥίζαν ἐξηράνθη. "],[6661,"\u003cspan class=\"citation\"\u003eMARK 4.7\u003c/span\u003e καὶ ἄλλο ἔπεσεν εἰς τὰς ἀκάνθας, καὶ ἀνέβησαν αἱ ἄκανθαι καὶ συνέπνιξαν αὐτό, καὶ καρπὸν οὐκ ἔδωκεν. "],[6662,"\u003cspan class=\"citation\"\u003eMARK 4.8\u003c/span\u003e καὶ ἄλλα ἔπεσεν εἰς τὴν γῆν τὴν καλήν, καὶ ἐδίδου καρπὸν ἀναβαίνοντα καὶ αὐξανόμενον, καὶ ἔφερεν εἰς τριάκοντα καὶ εἰς ἑξήκοντα καὶ εἰς ἑκατόν. "],[6663,"\u003cspan class=\"citation\"\u003eMARK 4.9\u003c/span\u003e καὶ ἔλεγεν· "],[6664,"ὃς ἔχει ὦτα ἀκούειν, ἀκουέτω. "],[6665,"\u003cspan class=\"citation\"\u003eMARK 4.10\u003c/span\u003e Καὶ ὅτε ἐγένετο κατὰ μόνας, ἠρώτουν αὐτὸν οἱ περὶ αὐτὸν σὺν τοῖς δώδεκα τὰς παραβολάς. "],[6666,"\u003cspan class=\"citation\"\u003eMARK 4.11\u003c/span\u003e καὶ ἔλεγεν αὐτοῖς· "],[6667,"ὑμῖν τὸ μυστήριον δέδοται τῆς βασιλείας τοῦ θεοῦ· "],[6668,"ἐκείνοις δὲ τοῖς ἔξω ἐν παραβολαῖς πάντα γίνεται, \u003cspan class=\"citation\"\u003eMARK 4.12\u003c/span\u003e ἵνα βλέποντες βλέπωσιν καὶ μὴ ἴδωσιν, καὶ ἀκούοντες ἀκούωσιν καὶ μὴ συνιῶσιν, μήποτε ἐπιστρέψωσιν καὶ ἀφεθῇ αὐτοῖς. "],[6669,"\u003cspan class=\"citation\"\u003eMARK 4.13\u003c/span\u003e καὶ λέγει αὐτοῖς· "],[6670,"οὐκ οἴδατε τὴν παραβολὴν ταύτην, καὶ πῶς πάσας τὰς παραβολὰς γνώσεσθε; "],[6671,"\u003cspan class=\"citation\"\u003eMARK 4.14\u003c/span\u003e ὁ σπείρων τὸν λόγον σπείρει. "],[6672,"\u003cspan class=\"citation\"\u003eMARK 4.15\u003c/span\u003e οὗτοι δέ εἰσίν οἱ παρὰ τὴν ὁδὸν ὅπου σπείρεται ὁ λόγος, καὶ ὅταν ἀκούσωσιν εὐθὺς ἔρχεται ὁ σατανᾶς καὶ αἴρει τὸν λόγον τὸν ἐσπαρμένον ἐν αὐτοῖς. "],[6673,"\u003cspan class=\"citation\"\u003eMARK 4.16\u003c/span\u003e καὶ οὗτοί ὁμοίως εἰσίν οἱ ἐπὶ τὰ πετρώδη σπειρόμενοι, οἳ ὅταν ἀκούσωσιν τὸν λόγον εὐθὺς μετὰ χαρᾶς λαμβάνουσιν αὐτόν, \u003cspan class=\"citation\"\u003eMARK 4.17\u003c/span\u003e καὶ οὐκ ἔχουσιν ῥίζαν ἐν ἑαυτοῖς ἀλλὰ πρόσκαιροί εἰσίν, εἶτα γενομένης θλίψεως ἢ διωγμοῦ διὰ τὸν λόγον εὐθὺς σκανδαλίζονται. "],[6674,"\u003cspan class=\"citation\"\u003eMARK 4.18\u003c/span\u003e καὶ ἄλλοι εἰσὶν οἱ ἐπί τὰς ἀκάνθας σπειρόμενοι· "],[6675,"οὗτοί εἰσίν οἱ τὸν λόγον ἀκούσαντες, \u003cspan class=\"citation\"\u003eMARK 4.19\u003c/span\u003e καὶ αἱ μέριμναι τοῦ αἰῶνος καὶ ἡ ἀπάτη τοῦ πλούτου καὶ αἱ περὶ τὰ λοιπὰ ἐπιθυμίαι εἰσπορευόμεναι συνπνίγουσιν τὸν λόγον, καὶ ἄκαρπος γίνεται. "],[6676,"\u003cspan class=\"citation\"\u003eMARK 4.20\u003c/span\u003e καὶ ἐκεῖνοί εἰσίν οἱ ἐπὶ τὴν γῆν τὴν καλὴν σπαρέντες, οἵτινες ἀκούουσιν τὸν λόγον καὶ παραδέχονται καὶ καρποφοροῦσιν ἓν τριάκοντα καὶ ἓν ἑξήκοντα καὶ ἓν ἑκατόν. "]]