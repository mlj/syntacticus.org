[[160589,"\u003cspan class=\"citation\"\u003ePal. Agr. 3.11.1\u003c/span\u003e Vineae in prouinciis multis generibus fiunt. "],[160590,"Sed optimum genus est, ubi uitis\u2028uelut arbuscula stat breui crure fundata. "],[160591,"Haec primo calamo iuuatur, donec\u2028solidetur. "],[160592,"Sed altior sesquipede esse non debet. "],[160593,"Vbi robusta fuerit, sola\u2028consistet. "],[160594,"Aliud genus est, in quo cannis pluribus circa dispositis ipsa uitis\u2028per cannas sarmentis ligatis in orbiculos flectitur se sequentes. "],[160595,"Vltimae\u2028positionis uitis est, quae per terram proiecta discumbit. "],[160596,"Hae omnes et\u2028scrobibus ponuntur et sulcis.\u2028"],[160597,"\u003cspan class=\"citation\"\u003ePal. Agr. 3.12.1\u003c/span\u003e Hoc mense locis frigidis aliquatenus et temperatis uitium iusta putatio. "],[160598,"Sed\u2028ubi multae sunt uineae, diuidantur et pars earum, quae septemtrionem respiciet,\u2028uerno putetur: "],[160599,"alia pars aduersa clementioribus plagis recidatur autumno. "],[160600,"Sed\u2028in putatione semper nitamur, ut uitis fiat in crure robustior, ne debili\u2028uiticulae duo duramenta seruemus. "],[160601,"\u003cspan class=\"citation\"\u003ePal. Agr. 3.12.2\u003c/span\u003e Auferenda sunt laeta, intorta, debilia,\u2028malis locis nata sarmenta. "],[160602,"Focaneus etiam, qui inter duo brachia medius\u2028nascitur, debet abradi: "],[160603,"qui si pinguedine sua brachium quodcumque proximum\u2028debilitarit, illo deciso ipse succedat. "],[160604,"Erit tamen optimi putatoris inferius\u2028sarmentum, quod bono loco natum fuerit, reparandae uitis causa semper tueri et\u2028ad unam uel duas gemmas relinquere. "],[160605,"\u003cspan class=\"citation\"\u003ePal. Agr. 3.12.3\u003c/span\u003e In locis clementioribus altius uitem\u2028licebit expandere: "],[160606,"in exilibus aut aestuosis aut decliuis aut procellosis\u2028humilior est habenda. "],[160607,"Locis pinguibus singulis brachiis uitium bina flagella\u2028dimitte. "],[160608,"Sed erit sapientis aestimare uim uitis. "],[160609,"Nam quae altius colitur et\u2028fecunda est, plus quam octo palmites habere non debet, ita ut consideremus\u2028semper in inferiori parte custodem. "],[160610,"\u003cspan class=\"citation\"\u003ePal. Agr. 3.12.4\u003c/span\u003e Circa crus quicquid nascitur,\u2028amputandum est, si non desideret uinea reuocari. "],[160611,"Quod si truncus uitis sole aut\u2028pluuiis aut noxiis animalibus est cauatus, purgamus, quicquid est mortuum,\u2028plagasque eas amurca linimus et terra: "],[160612,"quod proderit aduersum praedicta. "],[160613,"Cortex\u2028etiam rescissus et pendens a uite tollatur: "],[160614,"quae res minorem fecem reddit in\u2028uino. "],[160615,"Muscus radatur ubicumque repertus. "],[160616,"\u003cspan class=\"citation\"\u003ePal. Agr. 3.12.5\u003c/span\u003e Sed plagae, quas in duro uitis\u2028accipiet, obliquae et rotundae esse debebunt. "],[160617,"Decisis, sicut supra dixi, male\u2028natis omnibus et ueteribus nouellos et fructuarios serua. "],[160618,"Vngues etiam custodum\u2028siccos et annotinos recide et omnia, quae uetera uel scabra reperies. "],[160619,"Hae, quae\u2028altius coluntur, ut in iugo uel pergula, ubi quattuor pedibus supra terram\u2028leuatae steterint, quaterna brachia habeant. "],[160620,"\u003cspan class=\"citation\"\u003ePal. Agr. 3.12.6\u003c/span\u003e Si macra uitis erit, in\u2028singulis brachiis singula flagella dimittemus, "],[224774,"si pinguis, bina. "],[160621,"Sed\u2028prouidendum, ne in una parte sint sarmenta, quae seruas: "],[160622,"quod cum fit, uitis,\u2028tamquam si fulgure tangatur, arescit. "],[160623,"Relinquenda sunt sarmenta neque circa\u2028durum neque in summo, quia haec uelut pampinaria minus adferunt, illa uitem\u2028nimietate fetus onerant et longius ducunt. "],[160624,"Quare in medio loco seruanda sunt,\u2028quae tuemur. "],[160625,"Plaga non iuxta gemmam sed aliquanto superius fiat et auertatur a\u2028gemma propter lacrimam defluentem.\u2028"],[160626,"\u003cspan class=\"citation\"\u003ePal. Agr. 3.13.1\u003c/span\u003e Vitis, quae in arbore conlocatur. "],[160627,"Prima eius materia ad secundam uel tertiam\u2028gemmam praecidatur. "]]