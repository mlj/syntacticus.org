[[31230,"\u003cspan class=\"citation\"\u003eHEB 10.26\u003c/span\u003e Ἑκουσίως γὰρ ἁμαρτανόντων ἡμῶν μετὰ τὸ λαβεῖν τὴν ἐπίγνωσιν τῆς ἀληθείας, οὐκέτι περὶ ἁμαρτιῶν ἀπολείπεται θυσία, \u003cspan class=\"citation\"\u003eHEB 10.27\u003c/span\u003e φοβερὰ δέ τις ἐκδοχὴ κρίσεως καὶ πυρὸς ζῆλος ἐσθίειν μέλλοντος τοὺς ὑπεναντίους. "],[31231,"\u003cspan class=\"citation\"\u003eHEB 10.28\u003c/span\u003e ἀθετήσας τις νόμον Μωϋσέως χωρὶς οἰκτιρμῶν ἐπὶ δυσὶν ἢ τρισὶν μάρτυσιν ἀποθνῄσκει· "],[31232,"\u003cspan class=\"citation\"\u003eHEB 10.29\u003c/span\u003e πόσῳ δοκεῖτε χείρονος ἀξιωθήσεται τιμωρίας ὁ τὸν υἱὸν τοῦ θεοῦ καταπατήσας, καὶ τὸ αἷμα τῆς διαθήκης κοινὸν ἡγησάμενος ἐν ᾧ ἡγιάσθη, καὶ τὸ πνεῦμα τῆς χάριτος ἐνυβρίσας; "],[31233,"\u003cspan class=\"citation\"\u003eHEB 10.30\u003c/span\u003e οἴδαμεν γὰρ τὸν εἰπόντα, "],[159413,"ἐμοὶ ἐκδίκησις, "],[159495,"ἐγὼ ἀνταποδώσω·"],[159412,"καὶ πάλιν, "],[159411,"κρινεῖ κύριος τὸν λαὸν αὐτοῦ. "],[31235,"\u003cspan class=\"citation\"\u003eHEB 10.31\u003c/span\u003e φοβερὸν τὸ ἐμπεσεῖν εἰς χεῖρας θεοῦ ζῶντος. "],[31236,"\u003cspan class=\"citation\"\u003eHEB 10.32\u003c/span\u003e Ἀναμιμνῄσκεσθε δὲ τὰς πρότερον ἡμέρας, ἐν αἷς φωτισθέντες πολλὴν ἄθλησιν ὑπεμείνατε παθημάτων, \u003cspan class=\"citation\"\u003eHEB 10.33\u003c/span\u003e τοῦτο μὲν ὀνειδισμοῖς τε καὶ θλίψεσιν θεατριζόμενοι, τοῦτο δὲ κοινωνοὶ τῶν οὕτως ἀναστρεφομένων γενηθέντες· "],[31237,"\u003cspan class=\"citation\"\u003eHEB 10.34\u003c/span\u003e καὶ γὰρ τοῖς δεσμίοις συνεπαθήσατε, καὶ τὴν ἁρπαγὴν τῶν ὑπαρχόντων ὑμῶν μετὰ χαρᾶς προσεδέξασθε, γινώσκοντες ἔχειν ἑαυτοὺς κρείσσονα ὕπαρξιν καὶ μένουσαν. "],[31238,"\u003cspan class=\"citation\"\u003eHEB 10.35\u003c/span\u003e μὴ ἀποβάλητε οὖν τὴν παρρησίαν ὑμῶν, ἥτις ἔχει μεγάλην μισθαποδοσίαν, "],[159384,"\u003cspan class=\"citation\"\u003eHEB 10.36\u003c/span\u003e ὑπομονῆς γὰρ ἔχετε χρείαν ἵνα τὸ θέλημα τοῦ θεοῦ ποιήσαντες κομίσησθε τὴν ἐπαγγελίαν. "],[31239,"\u003cspan class=\"citation\"\u003eHEB 10.37\u003c/span\u003e ἔτι γὰρ μικρὸν ὅσον ὅσον, ὁ ἐρχόμενος ἥξει καὶ οὐ χρονίσει· "],[31240,"\u003cspan class=\"citation\"\u003eHEB 10.38\u003c/span\u003e ὁ δὲ δίκαιός μου ἐκ πίστεως ζήσεται, καὶ ἐὰν ὑποστείληται, οὐκ εὐδοκεῖ ἡ ψυχή μου ἐν αὐτῷ. "],[31241,"\u003cspan class=\"citation\"\u003eHEB 10.39\u003c/span\u003e ἡμεῖς δὲ οὐκ ἐσμὲν ὑποστολῆς εἰς ἀπώλειαν, ἀλλὰ πίστεως εἰς περιποίησιν ψυχῆς."],[31242,"\u003cspan class=\"citation\"\u003eHEB 11.1\u003c/span\u003e Ἔστιν δὲ πίστις ἐλπιζομένων ὑπόστασις, πραγμάτων ἔλεγχος οὐ βλεπομένων. "],[31243,"\u003cspan class=\"citation\"\u003eHEB 11.2\u003c/span\u003e ἐν ταύτῃ γὰρ ἐμαρτυρήθησαν οἱ πρεσβύτεροι. "],[31244,"\u003cspan class=\"citation\"\u003eHEB 11.3\u003c/span\u003e Πίστει νοοῦμεν κατηρτίσθαι τοὺς αἰῶνας ῥήματι θεοῦ, εἰς τὸ μὴ ἐκ φαινομένων τὸ βλεπόμενον γεγονέναι. "],[31245,"\u003cspan class=\"citation\"\u003eHEB 11.4\u003c/span\u003e Πίστει πλείονα θυσίαν Ἄβελ παρὰ Κάϊν προσήνεγκεν τῷ θεῷ, δι’ ἧς ἐμαρτυρήθη εἶναι δίκαιος, μαρτυροῦντος ἐπὶ τοῖς δώροις αὐτοῦ τοῦ θεοῦ, καὶ δι’ αὐτῆς ἀποθανὼν ἔτι λαλεῖ. "],[31246,"\u003cspan class=\"citation\"\u003eHEB 11.5\u003c/span\u003e Πίστει Ἐνὼχ μετετέθη τοῦ μὴ ἰδεῖν θάνατον, καὶ οὐχ ηὑρίσκετο διότι μετέθηκεν αὐτὸν ὁ θεός. "],[31247,"πρὸ γὰρ τῆς μεταθέσεως μεμαρτύρηται εὐαρεστηκέναι τῷ θεῷ· "],[31248,"\u003cspan class=\"citation\"\u003eHEB 11.6\u003c/span\u003e χωρὶς δὲ πίστεως ἀδύνατον εὐαρεστῆσαι, "],[159501,"πιστεῦσαι γὰρ δεῖ τὸν προσερχόμενον θεῷ, ὅτι ἔστιν καὶ τοῖς ἐκζητοῦσιν αὐτὸν μισθαποδότης γίνεται. "],[31249,"\u003cspan class=\"citation\"\u003eHEB 11.7\u003c/span\u003e Πίστει χρηματισθεὶς Νῶε περὶ τῶν μηδέπω βλεπομένων εὐλαβηθεὶς κατεσκεύασεν κιβωτὸν εἰς σωτηρίαν τοῦ οἴκου αὐτοῦ, δι’ ἧς κατέκρινεν τὸν κόσμον, καὶ τῆς κατὰ πίστιν δικαιοσύνης ἐγένετο κληρονόμος. "],[31250,"\u003cspan class=\"citation\"\u003eHEB 11.8\u003c/span\u003e Πίστει καλούμενος Ἀβραὰμ ὑπήκουσεν ἐξελθεῖν εἰς τόπον ὃν ἤμελλεν λαμβάνειν εἰς κληρονομίαν, καὶ ἐξῆλθεν μὴ ἐπιστάμενος ποῦ ἔρχεται. "],[31251,"\u003cspan class=\"citation\"\u003eHEB 11.9\u003c/span\u003e πίστει παρῴκησεν εἰς γῆν τῆς ἐπαγγελίας ὡς ἀλλοτρίαν, ἐν σκηναῖς κατοικήσας μετὰ Ἰσαὰκ καὶ Ἰακὼβ τῶν συνκληρονόμων τῆς ἐπαγγελίας τῆς αὐτῆς· "],[31252,"\u003cspan class=\"citation\"\u003eHEB 11.10\u003c/span\u003e ἐξεδέχετο γὰρ τὴν τοὺς θεμελίους ἔχουσαν πόλιν, ἧς τεχνίτης καὶ δημιουργὸς ὁ θεός. "],[31253,"\u003cspan class=\"citation\"\u003eHEB 11.11\u003c/span\u003e Πίστει καὶ αὐτὴ Σάρρα δύναμιν εἰς καταβολὴν σπέρματος ἔλαβεν καὶ παρὰ καιρὸν ἡλικίας, ἐπεὶ πιστὸν ἡγήσατο τὸν ἐπαγγειλάμενον. "],[31254,"\u003cspan class=\"citation\"\u003eHEB 11.12\u003c/span\u003e διὸ καὶ ἀφ’ ἑνὸς ἐγεννήθησαν, καὶ ταῦτα νενεκρωμένου, καθὼς τὰ ἄστρα τοῦ οὐρανοῦ τῷ πλήθει καὶ ὡς ἡ ἄμμος ἡ παρὰ τὸ χεῖλος τῆς θαλάσσης ἡ ἀναρίθμητος. "],[31255,"\u003cspan class=\"citation\"\u003eHEB 11.13\u003c/span\u003e Κατὰ πίστιν ἀπέθανον οὗτοι πάντες, μὴ κομισάμενοι τὰς ἐπαγγελίας, ἀλλὰ πόρρωθεν αὐτὰς ἰδόντες καὶ ἀσπασάμενοι, καὶ ὁμολογήσαντες ὅτι ξένοι καὶ παρεπίδημοί εἰσιν ἐπὶ τῆς γῆς· "],[31256,"\u003cspan class=\"citation\"\u003eHEB 11.14\u003c/span\u003e οἱ γὰρ τοιαῦτα λέγοντες ἐμφανίζουσιν ὅτι πατρίδα ἐπιζητοῦσιν. "],[31257,"\u003cspan class=\"citation\"\u003eHEB 11.15\u003c/span\u003e καὶ εἰ μὲν ἐκείνης μνημονεύουσιν ἀφ’ ἧς ἐξέβησαν, εἶχον ἂν καιρὸν ἀνακάμψαι· "],[31258,"\u003cspan class=\"citation\"\u003eHEB 11.16\u003c/span\u003e νῦν δὲ κρείττονος ὀρέγονται, τοῦτ’ ἔστιν ἐπουρανίου. "],[31259,"διὸ οὐκ ἐπαισχύνεται αὐτοὺς ὁ θεὸς θεὸς ἐπικαλεῖσθαι αὐτῶν, "],[159502,"ἡτοίμασεν γὰρ αὐτοῖς πόλιν. "],[31260,"\u003cspan class=\"citation\"\u003eHEB 11.17\u003c/span\u003e Πίστει προσενήνοχεν Ἀβραὰμ τὸν Ἰσαὰκ πειραζόμενος, καὶ τὸν μονογενῆ προσέφερεν ὁ τὰς ἐπαγγελίας ἀναδεξάμενος, \u003cspan class=\"citation\"\u003eHEB 11.18\u003c/span\u003e πρὸς ὃν ἐλαλήθη ὅτι ἐν Ἰσαὰκ κληθήσεταί σοι σπέρμα, \u003cspan class=\"citation\"\u003eHEB 11.19\u003c/span\u003e λογισάμενος ὅτι καὶ ἐκ νεκρῶν ἐγείρειν δυνατὸς ὁ θεός· "],[31261,"ὅθεν αὐτὸν καὶ ἐν παραβολῇ ἐκομίσατο. "],[31262,"\u003cspan class=\"citation\"\u003eHEB 11.20\u003c/span\u003e πίστει περὶ μελλόντων εὐλόγησεν Ἰσαὰκ τὸν Ἰακὼβ καὶ τὸν Ἠσαῦ. "]]