[[102899,"\u003cspan class=\"citation\"\u003eWSCp MARK 9.5\u003c/span\u003e Ða andswarode Petrus him \u0026 cwæð, "],[102900,"Lareow, god is þæt we her beon; "],[102901,"\u0026 uton wyrcan her þreo eardungstowa, þe ane \u0026 Moyse ane \u0026 Helie ane. "],[102902,"\u003cspan class=\"citation\"\u003eWSCp MARK 9.6\u003c/span\u003e Soðlice he nyste hwæt he cwæð, "],[102903,"he wæs afæred mid ege. "],[102904,"\u003cspan class=\"citation\"\u003eWSCp MARK 9.7\u003c/span\u003e And seo lyft hi ofersceadewude, "],[102905,"\u0026 stefn com of þære lyfte \u0026 cwæð, "],[102906,"þes is min leofesta sunu; "],[102907,"Gehyrað hine. "],[102908,"\u003cspan class=\"citation\"\u003eWSCp MARK 9.8\u003c/span\u003e And sona ða hi besawon hi nanne hi mid him ne gesawon buton þone hælend sylfne mid him. "],[102909,"\u003cspan class=\"citation\"\u003eWSCp MARK 9.9\u003c/span\u003e And þa hi of þam munte astigon he bead him þæt hi nanum ne sædon þa ðing þe hi gesawon buton þonne mannes sunu of deaðe arise. "],[102910,"\u003cspan class=\"citation\"\u003eWSCp MARK 9.10\u003c/span\u003e Hi þa ðæt word geheoldon betwux him \u0026 smeadon hwæt þæt wære þonne he of deaðe arise. "],[102911,"\u003cspan class=\"citation\"\u003eWSCp MARK 9.11\u003c/span\u003e And hi hine ahsodon þa, "],[102912,"hwæt secgað Pharisei \u0026 þa boceras þæt gebyrað æryst Helias cume? "],[102913,"\u003cspan class=\"citation\"\u003eWSCp MARK 9.12\u003c/span\u003e Ða sæde he him andswariende, "],[102914,"Helias ealle þing geedniwað þonne he cymð; "],[102915,"Swa be mannes suna awriten is þæt he fela ðolige \u0026 si oferhogod. "],[102916,"\u003cspan class=\"citation\"\u003eWSCp MARK 9.13\u003c/span\u003e Ac ic secge eow þæt Helias com, "],[102917,"\u0026 hi dydon him swa hwæt swa hi woldon swa be him awriten is. "],[102918,"\u003cspan class=\"citation\"\u003eWSCp MARK 9.14\u003c/span\u003e And þa he com to his leorningcnihtum he geseah mycele menegu abutan hi, \u0026 boceras mid him sprecende. "],[102919,"\u003cspan class=\"citation\"\u003eWSCp MARK 9.15\u003c/span\u003e \u0026 sona eall folc þæne hælend geseonde wearð afæryd \u0026 forht, \u0026 hine gretende him to urnon. "],[102920,"\u003cspan class=\"citation\"\u003eWSCp MARK 9.16\u003c/span\u003e Þa ahsode he hi, "],[102921,"hwæt smeage ge betwux eow? "],[102922,"\u003cspan class=\"citation\"\u003eWSCp MARK 9.17\u003c/span\u003e Him andswarode an of þære menigu, "],[102923,"Lareow, ic brohte minne sunu dumbne gast hæbbende. "],[102924,"\u003cspan class=\"citation\"\u003eWSCp MARK 9.18\u003c/span\u003e Se swa hwær swa he hine gelæcð forgnit hine, "],[102925,"\u0026 toðum gristbitað \u0026 forscrincþ; "],[102926,"\u0026 ic sæde þinum leorningcnihtum þæt hi hine ut adrifon "],[102927,"\u0026 hi ne mihton. "],[102928,"\u003cspan class=\"citation\"\u003eWSCp MARK 9.19\u003c/span\u003e Ða andswarode he him, "],[102929,"eala ungeleaffulle cneorys, swa lange swa ic mid eow beo swa lange ic eow þolige; "],[102930,"Bringað hine to me. "],[102931,"\u003cspan class=\"citation\"\u003eWSCp MARK 9.20\u003c/span\u003e Þa brohton hi hine; "],[102932,"\u0026 þa he hine geseah sona se gast hine gedrefde, "],[102933,"\u0026 on eorðan forgnyden fæmende he tearflode. "],[102934,"\u003cspan class=\"citation\"\u003eWSCp MARK 9.21\u003c/span\u003e And þa ahsode he his fæder, "],[102935,"hu lang tid is syððan him þis gebyrede; "],[102936,"þa cwæð, he "],[102937,"of cildhade. "],[102938,"\u003cspan class=\"citation\"\u003eWSCp MARK 9.22\u003c/span\u003e He hine gelomlice on fyr \u0026 on wæter sende þæt he hine forspilde; "],[102939,"Ac gif þu hwæt miht gefylst us ure gemiltsud. "],[102940,"\u003cspan class=\"citation\"\u003eWSCp MARK 9.23\u003c/span\u003e Ða cwæð se hælend, "],[102941,"gif þu gelyfan miht ealle þing synd gelyfedum mihtlice. "],[102942,"\u003cspan class=\"citation\"\u003eWSCp MARK 9.24\u003c/span\u003e Ða sona hrymde þæs cildes fæder \u0026 wepende cwæð, "],[102943,"Drihten, ic gelyfe; "],[102944,"Gefylst minre ungeleaffulnysse. "],[102945,"\u003cspan class=\"citation\"\u003eWSCp MARK 9.25\u003c/span\u003e And þa se hælend geseah þa toyrnendan menegu, he bebead þam unclænan gaste þus cweðende, "],[102946,"eala deafa \u0026 dumba gast, ic beode þe "],[102947,"ga of him "],[102948,"\u0026 ne ga þu leng on hine. "],[102949,"\u003cspan class=\"citation\"\u003eWSCp MARK 9.26\u003c/span\u003e He ða hrymende \u0026 hine swyþe slitende eode of him; "],[102950,"\u0026 he wæs swylce he dead wære swa þæt manega cwædon, "],[102951,"soðlice he is dead. "],[102952,"\u003cspan class=\"citation\"\u003eWSCp MARK 9.27\u003c/span\u003e Þa nam se hælend his hand \u0026 hine up ahof "],[102953,"\u0026 he aras þa. "],[102954,"\u003cspan class=\"citation\"\u003eWSCp MARK 9.28\u003c/span\u003e And þa he into þam huse eode his leorningcnihtas hine digollice ahsodon, "],[102955,"hwi ne mihton we hine ut adrifan? "],[102956,"\u003cspan class=\"citation\"\u003eWSCp MARK 9.29\u003c/span\u003e Ða sæde he, "],[102957,"þis cynn ne mæg of nanum men ut gan buton þurh gebedu \u0026 on fæstene. "],[102958,"\u003cspan class=\"citation\"\u003eWSCp MARK 9.30\u003c/span\u003e Þa hi þanon ferdon hi forbugon Galileam; "],[102959,"He nolde þæt hit ænig man wiste. "],[102960,"\u003cspan class=\"citation\"\u003eWSCp MARK 9.31\u003c/span\u003e Soðlice he lærde his leorningcnihtas \u0026 sæde, "],[102961,"soþlice mannes sunu bið geseald on synfulra handa þæt hi hine ofslean, "],[102962,"\u0026 ofslagen þam ðriddan dæge he arist. "],[102963,"\u003cspan class=\"citation\"\u003eWSCp MARK 9.32\u003c/span\u003e Ða nyston hi þæt word "],[102964,"\u0026 hi adredon hine ahsiende. "],[102965,"\u003cspan class=\"citation\"\u003eWSCp MARK 9.33\u003c/span\u003e Þa comon hi to Capharnaum "],[102966,"\u0026 þa hi æt ham wæron he ahsode hi, "],[102967,"hwæt smeade ge be wege? "],[102968,"\u003cspan class=\"citation\"\u003eWSCp MARK 9.34\u003c/span\u003e \u0026 hi suwodon; "],[102969,"Witodlice hi on wege smeadon hwylc hyra yldost wære. "],[102970,"\u003cspan class=\"citation\"\u003eWSCp MARK 9.35\u003c/span\u003e Þa he sæt he clypode hi twelfe \u0026 sæde him, "],[102971,"gif eower hwylc wyle beon fyrmest, beo se eaðmodust \u0026 eower ealra þen. "],[102972,"\u003cspan class=\"citation\"\u003eWSCp MARK 9.36\u003c/span\u003e Þa nam he anne cnapan \u0026 gesette on hyra middele; "],[102973,"þa he hine beclypte he sæde him. "],[102974,"\u003cspan class=\"citation\"\u003eWSCp MARK 9.37\u003c/span\u003e Swa hwylc swa anne of þus geradum cnapum on minum naman onfehð se onfehþ me; "],[102975,"And se þe me onfehð he ne onfehþ me ac þone þe me sende. "],[102976,"\u003cspan class=\"citation\"\u003eWSCp MARK 9.38\u003c/span\u003e Ða andswarode Iohannes \u0026 cwæð, "],[102977,"lareow, sumne we gesawon on þinum naman deofolseocnessa ut adrifende se ne fyligð us, "],[102978,"\u0026 we him forbudon. "],[102979,"\u003cspan class=\"citation\"\u003eWSCp MARK 9.39\u003c/span\u003e Þa cwæð he, "],[102980,"ne forbeode ge him; "]]