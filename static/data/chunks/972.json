[[38779,"\u003cspan class=\"citation\"\u003eMarianus MATT 13.7\u003c/span\u003e а дроуга падѫ въ трънии. ꙇ҅ вьзиде тръние и подави ѣ. "],[38780,"\u003cspan class=\"citation\"\u003eMarianus MATT 13.8\u003c/span\u003e дроугаа же падѫ на земи добрѣ. ꙇ даѣхѫ плодъ. ово съто. ово шесть десѧтъ. ово три десѧти. "],[38781,"\u003cspan class=\"citation\"\u003eMarianus MATT 13.9\u003c/span\u003e ꙇмѣѩи оуши слꙑшати да слꙑшитъ. "],[38782,"\u003cspan class=\"citation\"\u003eMarianus MATT 13.10\u003c/span\u003e и пристѫпьше оученици рѣшѧ емоу. "],[38783,"по что притъчами глаголеши имъ. "],[38784,"\u003cspan class=\"citation\"\u003eMarianus MATT 13.11\u003c/span\u003e онъ же отъвѣщавъ рече. "],[38785,"ѣко вамъ дано естъ разоумѣти. таинаа ц҃срствиѣ. н҃бскааго. "],[60062,"онѣмъ же не дано естъ. "],[38786,"\u003cspan class=\"citation\"\u003eMarianus MATT 13.12\u003c/span\u003e ꙇмѫщоумоу бо дастъ сѧ ꙇ избѫдетъ емоу. "],[38787,"а иже не иматъ. ꙇ҅ еже иматъ възьметъ сѧ отъ него. "],[38788,"\u003cspan class=\"citation\"\u003eMarianus MATT 13.13\u003c/span\u003e Сего ради притъчами имъ г҃лѭ. ѣко видѧще не видѧтъ ꙇ слꙑшѧште не слꙑшѧтъ ни разоумѣваѭтъ. "],[50826,"\u003cspan class=\"citation\"\u003eMarianus MATT 13.14\u003c/span\u003e ꙇ събꙑваетъ сѧ имъ пророчъсто исаино г҃лѭщее҅ "],[50827,"слоухомь оуслꙑшите и не имате разоумѣти. "],[38790,"ꙇ зьрѧще оузьрите и не имате видѣти. "],[38791,"\u003cspan class=\"citation\"\u003eMarianus MATT 13.15\u003c/span\u003e отлъстѣ бо с҃рдце людеи сихъ. ꙇ оушима тѧжъко слꙑшашѧ. ꙇ очи свои съмѣжишѧ. еда когда оузьрѧтъ очима. ꙇ оушима оуслꙑшѧтъ. ꙇ с҃рдцемь разоумѣѭтъ. ꙇ обратѧтъ сѧ и исцѣлѭ ѩ҅. "],[38792,"\u003cspan class=\"citation\"\u003eMarianus MATT 13.16\u003c/span\u003e Ваши же блаженѣи очи ѣко видите. ꙇ оуши ваши ѣко слꙑшите. "],[38793,"\u003cspan class=\"citation\"\u003eMarianus MATT 13.17\u003c/span\u003e аминь бо г҃лѭ вамъ. ѣко мъноѕи п҃рци и праведьници въжделѣшѧ видѣти. ѣже видите и не видѣшѧ. и слꙑшати ѣже слꙑшите и не слꙑшашѧ. "],[38794,"\u003cspan class=\"citation\"\u003eMarianus MATT 13.18\u003c/span\u003e вꙑ же оуслꙑшите притъчѫ сѣвъшааго. "],[50828,"\u003cspan class=\"citation\"\u003eMarianus MATT 13.19\u003c/span\u003e вьсѣкъ иже слꙑшитъ словеса цсарествиѣ. ꙇ не разоумѣваатъ. приходитъ же неприѣзнь и въсхꙑтаатъ сѣное въ с҃рдци его. "],[38796,"се естъ сѣное при пѫти. "],[38797,"\u003cspan class=\"citation\"\u003eMarianus MATT 13.20\u003c/span\u003e а сѣаное на камении. сь естъ слꙑшѧи слово. ꙇ абие съ радостиѭ приемлѧ е. "],[50830,"\u003cspan class=\"citation\"\u003eMarianus MATT 13.21\u003c/span\u003e не иматъ же корене вь себѣ. нъ врѣменъно естъ. "],[50831,"бꙑвъши же печали и гонению словесе ради. абье съблажнѣатъ сѧ. "],[50832,"\u003cspan class=\"citation\"\u003eMarianus MATT 13.22\u003c/span\u003e а сѣаное въ трънии. сь естъ слꙑшѧи слово. ꙇ печаль свѣта сего. ꙇ льсть бгатъства подавлѣетъ е. ꙇ бес плода бꙑваетъ. "],[38800,"\u003cspan class=\"citation\"\u003eMarianus MATT 13.23\u003c/span\u003e а сѣаное на добрѣ земи. сь естъ слꙑшѧи слово и разоумѣваѩ е. ꙇ приноситъ плодъ ѣко подобаатъ. и творитъ ово. р҃. ово. м҃. ово ꙉ҃. "],[38801,"\u003cspan class=\"citation\"\u003eMarianus MATT 13.24\u003c/span\u003e Ꙇ҅нѫ притъчѫ прѣдъложи имъ г҃лѧ ⁘ "],[38802,"Оу҅подоби сѧ ц҃рствие небеское. ч҃лвкоу сѣвъшоу добро сѣмѧ на селѣ своемь. "],[38803,"\u003cspan class=\"citation\"\u003eMarianus MATT 13.25\u003c/span\u003e съпѧщемъ же ч҃лвкомъ. приде врагъ его. и вьсѣ плѣвелъ по срѣдѣ пшеницѧ и отиде. "],[38804,"\u003cspan class=\"citation\"\u003eMarianus MATT 13.26\u003c/span\u003e егда же прозѧбе трѣва и плодъ сътвори. тъгда ави сѧ и плѣвелъ. "],[38805,"\u003cspan class=\"citation\"\u003eMarianus MATT 13.27\u003c/span\u003e пришедъше же раби г҃ина рѣшѧ емоу "],[38806,"г҃и. не добро ли сѣмѧ сѣлъ еси на селѣ твоемь. "],[38807,"отъ коудѫ оубо иматъ плѣвелъ. "],[50834,"\u003cspan class=\"citation\"\u003eMarianus MATT 13.28\u003c/span\u003e онъ же рече имъ "],[50835,"врагъ ч҃лвкъ се сътвори. "],[38809,"раби же рѣшѧ емоу. "],[38810,"хощеши ли оубо да шедьше исплѣвемъ ѩ҅. "],[38811,"\u003cspan class=\"citation\"\u003eMarianus MATT 13.29\u003c/span\u003e онъ же рече "],[38812,"ни. еда въстръгаѭще плѣвелъ. въстръгнете коупъно съ нимь и пшеницѫ. "],[38813,"\u003cspan class=\"citation\"\u003eMarianus MATT 13.30\u003c/span\u003e оставите е коупьно расти оубо до жѧтвꙑ. ꙇ въ врѣмѧ жѧтвꙑ. рекѫ дѣлателемъ. "],[38814,"съберѣте пръвѣе плѣвелъ. ꙇ съвѧжате и въ снопꙑ. ѣко съжешти ѩ. а пшеницѫ съберѣте вь житьницѫ моѭ҄ кⷰ҇. "],[38815,"\u003cspan class=\"citation\"\u003eMarianus MATT 13.31\u003c/span\u003e ꙇнѫ притъчѫ прѣдложи имъ г҃лѧ. "],[38816,"подобно естъ ц҃срствие н҃бское. зръноу гороушъноу. еже вьземъ чловѣкъ вьсѣ на селѣ своемъ. "],[38817,"\u003cspan class=\"citation\"\u003eMarianus MATT 13.32\u003c/span\u003e еже мьне естъ вьсѣхъ сѣменъ. "],[60087,"егда же въздрастетъ боле зелии естъ. ꙇ҅ бꙑваатъ дрѣво. ѣко прити птицамь н҃бскꙑмъ. ꙇ витати на вѣтвехъ его. "],[38818,"\u003cspan class=\"citation\"\u003eMarianus MATT 13.33\u003c/span\u003e Ꙇнѫ притъчѫ г҃ла имь. "],[38819,"подобъно естъ ц҃срствие н҃ебское квасоу. ꙇже въземъши жена съкрꙑ въ мѫцѣ три сатъ доньдеже вьскꙑсѣ вьсѣ. "],[38820,"\u003cspan class=\"citation\"\u003eMarianus MATT 13.34\u003c/span\u003e Вьсѣ г҃ла и҃съ притъчами къ народомъ. ꙇ бес притъчѧ ничесо же г҃лше къ нимъ. \u003cspan class=\"citation\"\u003eMarianus MATT 13.35\u003c/span\u003e да събодетъ сѧ реченое п҃ркмь г҃лѭштемь. "],[50836,"отвръзѫ въ притъчахъ оуста моѣ. "],[50837,"отъкрꙑѭ҄ съкръвенаа. отъ съложениѣ вьсего мира. "],[38823,"\u003cspan class=\"citation\"\u003eMarianus MATT 13.36\u003c/span\u003e Тъгда оставль народꙑ приде въ домъ и҃с. "],[38824,"ꙇ пристѫпишѧ къ немоу оученици его г҃лѭште. "],[38825,"съкажи намъ притъчѫ. плѣвелъ селънꙑхъ. "],[38826,"\u003cspan class=\"citation\"\u003eMarianus MATT 13.37\u003c/span\u003e онъ же отъвѣщавъ рече имъ ⁘ "],[38827,"вьсѣавꙑ естъ доброе сѣмѧ с҃нъ ч҃лвскꙑ. "],[38828,"\u003cspan class=\"citation\"\u003eMarianus MATT 13.38\u003c/span\u003e а село естъ весь миръ. "],[38829,"доброе же сѣмѧ се сѫтъ. с҃нве ц҃срствиѣ. "],[38830,"а плѣвелъ сѫтъ с҃нве неприѣзнини. "],[38831,"\u003cspan class=\"citation\"\u003eMarianus MATT 13.39\u003c/span\u003e а врагъ естъ вьсѣавꙑ ѩ҅ диѣволъ. "],[38832,"а жѧтва естъ коньчина вѣка. а жѧтеле сѫтъ а҃нꙉли. "],[38833,"\u003cspan class=\"citation\"\u003eMarianus MATT 13.40\u003c/span\u003e ѣко бо оубо събираѭтъ плѣвелꙑ. ꙇ огнемь съжиѕаѭ҄тъ. тако бѫдетъ вь съконъчание вѣка сего. "]]