[[44069,"\u003cspan class=\"citation\"\u003eJOHN 17.6\u003c/span\u003e gabairhtida þeinata namo mannam þanzei atgaft mis us þamma fairƕau. "],[44070,"þeinai wesun jah mis atgaft ins, jah þata waurd þeinata gafastaidedun. "],[44071,"\u003cspan class=\"citation\"\u003eJOHN 17.7\u003c/span\u003e nu ufkunþa ei alla þoei atgaft mis, at þus sind; "],[44072,"\u003cspan class=\"citation\"\u003eJOHN 17.8\u003c/span\u003e unte þo waurda þoei atgaft mis, atgaf im, jah eis nemun bi sunjai þatei fram þus urrann, jah galaubidedun þatei þu mik insandides. "],[44073,"\u003cspan class=\"citation\"\u003eJOHN 17.9\u003c/span\u003e ik bi ins bidja; "],[44074,"ni bi þo manaseþ bidja, ak bi þans þanzei atgaft mis, unte þeinai sind. "],[44075,"\u003cspan class=\"citation\"\u003eJOHN 17.10\u003c/span\u003e jah meina alla þeina sind jah þeina meina, jah hauhiþs im in þaim. "],[44076,"\u003cspan class=\"citation\"\u003eJOHN 17.11\u003c/span\u003e ni þanaseiþs im in þamma fairƕau; "],[44077,"iþ þai in þamma fairƕau sind, jah ik du þus gagga. "],[44078,"atta weiha, fastai ins in namin þeinamma, þanzei atgaft mis, ei sijaina ain swaswe wit. "],[44079,"\u003cspan class=\"citation\"\u003eJOHN 17.12\u003c/span\u003e þan was miþ im in þamma fairƕau, ik fastaida ins in namin þeinamma. "],[44080,"þanzei atgaft mis gafastaida, jah ainshun us im ni fraqistnoda, niba sa sunus fralustais, ei þata gamelido usfulliþ waurþi. "],[44081,"\u003cspan class=\"citation\"\u003eJOHN 17.13\u003c/span\u003e iþ nu du þus gagga, jah þata rodja in manasedai, ei habaina fahed meina usfullida in sis. "],[44082,"\u003cspan class=\"citation\"\u003eJOHN 17.14\u003c/span\u003e ik atgaf im waurd þeinata; "],[44083,"jah so manaseþs fijaida ins, unte ni sind us þamma fairƕau, swaswe ik us þamma fairƕau ni im. "],[44084,"\u003cspan class=\"citation\"\u003eJOHN 17.15\u003c/span\u003e ni bidja ei usnimais ins us þamma fairƕau, ak ei bairgais im faura þamma unseljin. "],[44085,"\u003cspan class=\"citation\"\u003eJOHN 17.16\u003c/span\u003e us þamma fairƕau ni sind, swaswe ik us þamma fairƕau ni im. "],[44086,"\u003cspan class=\"citation\"\u003eJOHN 17.17\u003c/span\u003e weihai ins in sunjai; "],[44087,"waurd þeinata sunja ist. "],[44088,"\u003cspan class=\"citation\"\u003eJOHN 17.18\u003c/span\u003e swaswe mik insandides in manaseþ, swah ik insandida ins in þo manased. "],[44089,"\u003cspan class=\"citation\"\u003eJOHN 17.19\u003c/span\u003e jah fram im ik weiha mik silban, ei sijaina jah eis weihai in sunjai. "],[44090,"\u003cspan class=\"citation\"\u003eJOHN 17.20\u003c/span\u003e aþþan ni bi þans bidja ainans, ak jah bi þans galaubjandans þairh waurda ize du mis, \u003cspan class=\"citation\"\u003eJOHN 17.21\u003c/span\u003e ei allai ain sijaina, swaswe þu, atta, in mis jah ik in þus, ei jah þai in uggkis ain sijaina, ei so manaseþs galaubjai þatei þu mik insandides. "],[44091,"\u003cspan class=\"citation\"\u003eJOHN 17.22\u003c/span\u003e jah ik wulþu þanei gaft mis, gaf im, ei sijaina ain, swaswe wit ain siju. "],[44092,"\u003cspan class=\"citation\"\u003eJOHN 17.23\u003c/span\u003e ik in im jah þu in mis, ei sijaina ustauhanai du ainamma, jah kunnei so manaseþs þatei þu mik insandides jah frijodes ins, swaswe mik frijodes. "],[44093,"\u003cspan class=\"citation\"\u003eJOHN 17.24\u003c/span\u003e atta, þatei atgaft mis, wiljau ei þarei im ik, jah þai sijaina miþ mis, ei saiƕaina wulþu meinana þanei gaft mis, unte frijodes mik faur gaskaft fairƕaus. "],[44094,"\u003cspan class=\"citation\"\u003eJOHN 17.25\u003c/span\u003e atta garaihta, jah so manaseþs þuk ni ufkunþa; "],[44095,"iþ ik þuk kunþa. "],[44096,"jah þai ufkunþedun þatei þu mik insandides. "],[44097,"\u003cspan class=\"citation\"\u003eJOHN 17.26\u003c/span\u003e jah gakannida im namo þeinata jah kannja, ei friaþwa þoei frijodes mik, in im sijai jah ik in im."],[44098,"\u003cspan class=\"citation\"\u003eJOHN 18.1\u003c/span\u003e þata qiþands Iesus usiddja miþ siponjam seinaim ufar rinnon þo Kaidron, þarei was aurtigards, in þanei galaiþ Iesus jah siponjos is. "],[44099,"\u003cspan class=\"citation\"\u003eJOHN 18.2\u003c/span\u003e wissuh þan jah Iudas sa galewjands ina þana stad, þatei ufta gaïddja Iesus jainar miþ siponjam seinaim. "],[44100,"\u003cspan class=\"citation\"\u003eJOHN 18.3\u003c/span\u003e iþ Iudas nam hansa jah þize gudjane jah Fareisaie andbahtans, iddjuh jaindwairþs miþ skeimam jah haizam jah wepnam. "],[44101,"\u003cspan class=\"citation\"\u003eJOHN 18.4\u003c/span\u003e iþ Iesus witands alla þoei qemun ana ina, usgaggands ut qaþ im: "],[44102,"ƕana sokeiþ? "],[44103,"\u003cspan class=\"citation\"\u003eJOHN 18.5\u003c/span\u003e andhafjandans imma qeþun: "],[44104,"Iesu, þana Nazoraiu. "],[44105,"þaruh qaþ im Iesus: "],[44106,"ik im. "],[44107,"stoþuh þan jah Iudas sa lewjands ina miþ im. "],[44108,"\u003cspan class=\"citation\"\u003eJOHN 18.6\u003c/span\u003e þaruh swe qaþ im þatei ik im, galiþun ibukai jah gadrusun dalaþ. "],[44109,"\u003cspan class=\"citation\"\u003eJOHN 18.7\u003c/span\u003e þaþroh þan ins aftra frah: "],[44110,"ƕana sokeiþ? "],[44111,"iþ eis qeþun: "],[44112,"Iesu, þana Nazoraiu. "],[44113,"\u003cspan class=\"citation\"\u003eJOHN 18.8\u003c/span\u003e andhof Iesus: "],[52248,"qaþ izwis þatei ik im; "],[44115,"jabai nu mik sokeiþ, letiþ þans gaggan. "],[52250,"\u003cspan class=\"citation\"\u003eJOHN 18.9\u003c/span\u003e ei usfullnodedi þata waurd þatei qaþ, ei "],[52251,"þanzei atgaft mis, ni fraqistida ize ainummehun. "],[44117,"\u003cspan class=\"citation\"\u003eJOHN 18.10\u003c/span\u003e iþ Seimon Paitrus habands hairu, uslauk ina jah sloh þis auhumistins gudjins skalk jah afmaimait imma auso taihswo; "],[44118,"sah þan haitans was namin Malkus. "],[44119,"\u003cspan class=\"citation\"\u003eJOHN 18.11\u003c/span\u003e þaruh qaþ Iesus du Paitrau: "]]