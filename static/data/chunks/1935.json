[[34181,"et singulae portae erant ex singulis margaritis "],[34182,"et platea civitatis aurum mundum tamquam vitrum perlucidum "],[34183,"\u003cspan class=\"citation\"\u003eREV 21.22\u003c/span\u003e et templum non vidi in ea "],[34184,"Dominus enim Deus omnipotens templum illius est et agnus "],[50209,"\u003cspan class=\"citation\"\u003eREV 21.23\u003c/span\u003e et civitas non eget sole neque luna ut luceant in ea "],[50210,"nam claritas Dei inluminavit eam et lucerna eius est agnus "],[34186,"\u003cspan class=\"citation\"\u003eREV 21.24\u003c/span\u003e et ambulabunt gentes per lumen eius "],[34187,"et reges terrae adferent gloriam suam et honorem in illam "],[34188,"\u003cspan class=\"citation\"\u003eREV 21.25\u003c/span\u003e et portae eius non cludentur per diem "],[34189,"nox enim non erit illic "],[34190,"\u003cspan class=\"citation\"\u003eREV 21.26\u003c/span\u003e et adferent gloriam et honorem gentium in illam "],[34191,"\u003cspan class=\"citation\"\u003eREV 21.27\u003c/span\u003e nec intrabit in ea aliquid coinquinatum et faciens abominationem et mendacium nisi qui scripti sunt in libro vitae agni "],[34192,"\u003cspan class=\"citation\"\u003eREV 22.1\u003c/span\u003e et ostendit mihi fluvium aquae vitae splendidum tamquam cristallum procedentem de sede Dei et agni "],[34193,"\u003cspan class=\"citation\"\u003eREV 22.2\u003c/span\u003e in medio plateae eius et ex utraque parte fluminis lignum vitae adferens fructus duodecim per menses singula reddentia fructum suum et folia ligni ad sanitatem gentium "],[34194,"\u003cspan class=\"citation\"\u003eREV 22.3\u003c/span\u003e et omne maledictum non erit amplius "],[34195,"et sedes Dei et agni in illa erunt et servi eius servient illi "],[34196,"\u003cspan class=\"citation\"\u003eREV 22.4\u003c/span\u003e et videbunt faciem eius "],[34197,"et nomen eius in frontibus eorum "],[34198,"\u003cspan class=\"citation\"\u003eREV 22.5\u003c/span\u003e et nox ultra non erit "],[34199,"et non egebunt lumine lucernae neque lumine solis quoniam Dominus Deus inluminat illos et regnabunt in saecula saeculorum "],[34200,"\u003cspan class=\"citation\"\u003eREV 22.6\u003c/span\u003e et dixit mihi "],[34201,"haec verba fidelissima et vera sunt "],[34202,"et Dominus Deus spirituum prophetarum misit angelum suum ostendere servis suis quae oportet fieri cito "],[34203,"\u003cspan class=\"citation\"\u003eREV 22.7\u003c/span\u003e et ecce venio velociter "],[34204,"beatus qui custodit verba prophetiae libri huius "],[34205,"\u003cspan class=\"citation\"\u003eREV 22.8\u003c/span\u003e et ego Iohannes qui audivi et vidi haec "],[34206,"et postquam audissem et vidissem cecidi ut adorarem ante pedes angeli qui mihi haec ostendebat "],[34207,"\u003cspan class=\"citation\"\u003eREV 22.9\u003c/span\u003e et dicit mihi "],[34208,"vide ne feceris "],[34209,"conservus tuus sum et fratrum tuorum prophetarum et eorum qui servant verba libri huius "],[34210,"Deum adora "],[34211,"\u003cspan class=\"citation\"\u003eREV 22.10\u003c/span\u003e et dicit mihi "],[34212,"ne signaveris verba prophetiae libri huius "],[34213,"tempus enim prope est "],[34214,"\u003cspan class=\"citation\"\u003eREV 22.11\u003c/span\u003e qui nocet noceat adhuc "],[34215,"et qui in sordibus est sordescat adhuc "],[34216,"et iustus iustitiam faciat adhuc "],[34217,"et sanctus sanctificetur adhuc "],[34218,"\u003cspan class=\"citation\"\u003eREV 22.12\u003c/span\u003e ecce venio cito et merces mea mecum est reddere unicuique secundum opera sua "],[34219,"\u003cspan class=\"citation\"\u003eREV 22.13\u003c/span\u003e ego Alpha et Omega primus et novissimus principium et finis "],[34220,"\u003cspan class=\"citation\"\u003eREV 22.14\u003c/span\u003e beati qui lavant stolas suasut sit potestas eorum in ligno vitae et portis intrent in civitatem "],[34222,"\u003cspan class=\"citation\"\u003eREV 22.15\u003c/span\u003e foris canes et venefici et inpudici et homicidae et idolis servientes et omnis qui amat et facit mendacium "],[34223,"\u003cspan class=\"citation\"\u003eREV 22.16\u003c/span\u003e ego Iesus misi angelum meum testificari vobis haec in ecclesiis "],[34224,"ego sum radix et genus David stella splendida et matutina "],[34225,"\u003cspan class=\"citation\"\u003eREV 22.17\u003c/span\u003e et Spiritus et sponsa dicunt "],[34226,"veni "],[34227,"et qui audit dicat "],[34228,"veni "],[34229,"et qui sitit veniat "],[34230,"qui vult accipiat aquam vitae gratis "],[34231,"\u003cspan class=\"citation\"\u003eREV 22.18\u003c/span\u003e contestor ego omni audienti verba prophetiae libri huius "],[34232,"si quis adposuerit ad haec adponet Deus super illum plagas scriptas in libro isto "],[34233,"\u003cspan class=\"citation\"\u003eREV 22.19\u003c/span\u003e et si quis deminuerit de verbis libri prophetiae huius auferet Deus partem eius de ligno vitae et de civitate sancta et de his quae scripta sunt in libro isto "],[34234,"\u003cspan class=\"citation\"\u003eREV 22.20\u003c/span\u003e dicit qui testimonium perhibet istorum "],[34235,"etiam venio cito "],[34236,"amen "],[34237,"veni Domine Iesu "],[34238,"\u003cspan class=\"citation\"\u003eREV 22.21\u003c/span\u003e gratia Domini nostri Iesu Christi cum omnibus "]]