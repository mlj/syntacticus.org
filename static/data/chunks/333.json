[[37630,"saiƕis þo managein þreihandein þuk jah qiþis: "],[37631,"ƕas mis taitok? "],[37632,"\u003cspan class=\"citation\"\u003eMARK 5.32\u003c/span\u003e jah wlaitoda saiƕan þo þata taujandein. "],[37633,"\u003cspan class=\"citation\"\u003eMARK 5.33\u003c/span\u003e iþ so qino ogandei jah reirandei, witandei þatei warþ bi ija, qam jah draus du imma jah qaþ imma alla þo sunja. "],[37634,"\u003cspan class=\"citation\"\u003eMARK 5.34\u003c/span\u003e iþ is qaþ du izai: "],[50628,"dauhtar, galaubeins þeina ganasida þuk, "],[50629,"gagg in gawairþi jah sijais haila af þamma slaha þeinamma. "],[37636,"\u003cspan class=\"citation\"\u003eMARK 5.35\u003c/span\u003e nauhþanuh imma rodjandin qemun fram þamma swnagogafada, qiþandans þatei dauhtar þeina gaswalt; "],[37637,"ƕa þanamais draibeis þana laisari? "],[37638,"\u003cspan class=\"citation\"\u003eMARK 5.36\u003c/span\u003e iþ Iesus sunsaiw gahausjands þata waurd rodiþ, qaþ du þamma swnagogafada: "],[50630,"ni faurhtei, "],[50631,"þatainei galaubei. "],[37640,"\u003cspan class=\"citation\"\u003eMARK 5.37\u003c/span\u003e jah ni fralailot ainohun ize miþ sis afargaggan, nibai Paitru jah Iakobu jah Iohannen broþar Iakobis. "],[37641,"\u003cspan class=\"citation\"\u003eMARK 5.38\u003c/span\u003e jah galaiþ in gard þis swnagogafadis jah gasaƕ auhjodu jah gretandans jah waifairƕjandans filu. "],[37642,"\u003cspan class=\"citation\"\u003eMARK 5.39\u003c/span\u003e jah innatgaggands qaþ du im: "],[37643,"ƕa auhjoþ jah gretiþ? "],[37644,"þata barn ni gadauþnoda, ak slepiþ. "],[37645,"\u003cspan class=\"citation\"\u003eMARK 5.40\u003c/span\u003e jah bihlohun ina. "],[37646,"iþ is uswairpands allaim ganimiþ attan þis barnis jah aiþein jah þans miþ sis jah galaiþ inn þarei was þata barn ligando. "],[37647,"\u003cspan class=\"citation\"\u003eMARK 5.41\u003c/span\u003e jah fairgraip bi handau þata barn qaþuh du izai: "],[37648,"taleiþa kumei, þatei ist gaskeiriþ: "],[37649,"mawilo, du þus qiþa: "],[37650,"urreis. "],[37651,"\u003cspan class=\"citation\"\u003eMARK 5.42\u003c/span\u003e jah suns urrais so mawi jah iddja; "],[37652,"was auk jere twalibe; "],[37653,"jah usgeisnodedun faurhtein mikilai. "],[37654,"\u003cspan class=\"citation\"\u003eMARK 5.43\u003c/span\u003e jah anabauþ im filu ei manna ni funþi þata; "],[37655,"jah haihait izai giban matjan."],[37656,"\u003cspan class=\"citation\"\u003eMARK 6.1\u003c/span\u003e Jah usstoþ jainþro jah qam in landa seinamma, jah laistidedun afar imma siponjos is. "],[37657,"\u003cspan class=\"citation\"\u003eMARK 6.2\u003c/span\u003e jah biþe warþ sabbato, dugann in swnagoge laisjan, jah managai hausjandans sildaleikidedun qiþandans: "],[37658,"ƕaþro þamma þata, jah ƕo so handugeino so gibano imma, ei mahteis swaleikos þairh handuns is wairþand? "],[37659,"\u003cspan class=\"citation\"\u003eMARK 6.3\u003c/span\u003e niu þata ist sa timrja, sa sunus Marjins, iþ broþar Iakobaus jah Iusezis jah Iudins jah Seimonis? "],[37660,"jah niu sind swistrjus is her at unsis? "],[37661,"jah gamarzidai waurþun in þamma. "],[37662,"\u003cspan class=\"citation\"\u003eMARK 6.4\u003c/span\u003e qaþ þan im Iesus þatei nist praufetus unswers, niba in gabaurþai seinai jah in ganiþjam jah in garda seinamma. "],[37663,"\u003cspan class=\"citation\"\u003eMARK 6.5\u003c/span\u003e jah ni mahta jainar ainohun mahte gataujan, niba fawaim siukaim handuns galagjands gahailida. "],[37664,"\u003cspan class=\"citation\"\u003eMARK 6.6\u003c/span\u003e jah sildaleikida in ungalaubeinais ize jah bitauh weihsa bisunjane laisjands. "],[37665,"\u003cspan class=\"citation\"\u003eMARK 6.7\u003c/span\u003e jah athaihait þans twalif jah dugann ins insandjan twans ƕanzuh jah gaf im waldufni ahmane unhrainjaize. "],[37666,"\u003cspan class=\"citation\"\u003eMARK 6.8\u003c/span\u003e jah faurbauþ im ei waiht ni nemeina in wig, niba hrugga aina, nih matibalg nih hlaif nih in gairdos aiz, \u003cspan class=\"citation\"\u003eMARK 6.9\u003c/span\u003e ak gaskohai suljom: "],[37667,"jah ni wasjaiþ twaim paidom. "],[37668,"\u003cspan class=\"citation\"\u003eMARK 6.10\u003c/span\u003e jah qaþ du im: "],[37669,"þisƕaduh þei gaggaiþ in gard, þar saljaiþ, unte usgaggaiþ jainþro. "],[37670,"\u003cspan class=\"citation\"\u003eMARK 6.11\u003c/span\u003e jah swa managai swe ni andnimaina izwis nih hausjaina izwis, usgaggandans jainþro ushrisjaiþ mulda þo undaro fotum izwaraim du weitwodiþai im. "],[37671,"amen, qiþa izwis: "],[37672,"sutizo ist Saudaumjam aiþþau Gaumaurjam in daga stauos þau þizai baurg jainai. "],[37673,"\u003cspan class=\"citation\"\u003eMARK 6.12\u003c/span\u003e jah usgaggandans meridedun ei idreigodedeina. "],[37674,"\u003cspan class=\"citation\"\u003eMARK 6.13\u003c/span\u003e jah unhulþons managos usdribun jah gasalbodedun alewa managans siukans jah gahailidedun. "],[37675,"\u003cspan class=\"citation\"\u003eMARK 6.14\u003c/span\u003e jah gahausida þiudans Herodes, swikunþ allis warþ namo is, jah qaþ þatei Iohannis sa daupjands us dauþaim urrais, jah duþþe waurkjand þos mahteis in imma. "],[37676,"\u003cspan class=\"citation\"\u003eMARK 6.15\u003c/span\u003e anþarai þan qeþun þatei Helias ist; "],[37677,"anþarai þan qeþun þatei praufetes ist swe ains þize praufete. "],[37678,"\u003cspan class=\"citation\"\u003eMARK 6.16\u003c/span\u003e gahausjands þan Herodes qaþ þatei þammei ik haubiþ afmaimait Iohanne, sa ist: "],[37679,"sah urrais us dauþaim. "],[37680,"\u003cspan class=\"citation\"\u003eMARK 6.17\u003c/span\u003e sa auk raihtis Herodes insandjands gahabaida Iohannen jah gaband ina in karkarai in Hairodiadins qenais Filippaus broþrs seinis, unte þo galiugaida. "],[50632,"\u003cspan class=\"citation\"\u003eMARK 6.18\u003c/span\u003e qaþ auk Iohannes du Heroda þatei "],[50633,"ni skuld ist þus haban qen broþrs þeinis. "]]