[[38187,"jah andstaurraidedun þo. "],[38188,"\u003cspan class=\"citation\"\u003eMARK 14.6\u003c/span\u003e iþ Iesus qaþ: "],[38189,"letiþ þo; "],[38190,"duƕe izai usþriutiþ? "],[38191,"þannu goþ waurstw waurhta bi mis. "],[38192,"\u003cspan class=\"citation\"\u003eMARK 14.7\u003c/span\u003e sinteino auk þans unledans habaiþ miþ izwis, jah þan wileiþ, maguþ im waila taujan; "],[38193,"iþ mik ni sinteino habaiþ. "],[38194,"\u003cspan class=\"citation\"\u003eMARK 14.8\u003c/span\u003e þatei habaida so gatawida; "],[38195,"faursnau salbon mein leik du usfilha. "],[38196,"\u003cspan class=\"citation\"\u003eMARK 14.9\u003c/span\u003e amen, qiþa izwis: "],[38197,"þisƕaruh þei merjada so aiwaggeljo and alla manaseþ, jah þatei gatawida so rodjada du gamundai izos. "],[38198,"\u003cspan class=\"citation\"\u003eMARK 14.10\u003c/span\u003e jah Iudas Iskarioteis, ains þize twalibe, galaiþ du þaim gudjam, ei galewidedi ina im. "],[38199,"\u003cspan class=\"citation\"\u003eMARK 14.11\u003c/span\u003e iþ eis gahausjandans faginodedun jah gahaihaitun imma faihu giban; "],[38200,"jah sokida ƕaiwa gatilaba ina galewidedi. "],[38201,"\u003cspan class=\"citation\"\u003eMARK 14.12\u003c/span\u003e jah þamma frumistin daga azwme, þan paska salidedun, qeþun du imma þai siponjos is: "],[38202,"ƕar wileis ei galeiþandans manwjaima, ei matjais paska? "],[38203,"\u003cspan class=\"citation\"\u003eMARK 14.13\u003c/span\u003e jah insandida twans siponje seinaize qaþuh du im: "],[38204,"gaggats in þo baurg, jah gamoteiþ igqis manna kas watins bairands: "],[38205,"gaggats afar þamma, \u003cspan class=\"citation\"\u003eMARK 14.14\u003c/span\u003e jah þadei inngaleiþai, qiþaits þamma heiwafraujin þatei laisareis qiþiþ: "],[38206,"ƕar sind saliþwos þarei paska miþ siponjam meinaim matjau? "],[38207,"\u003cspan class=\"citation\"\u003eMARK 14.15\u003c/span\u003e jah sa izwis taikneiþ kelikn mikilata, gastrawiþ, manwjata; "],[38208,"jah jainar manwjaiþ unsis. "],[38209,"\u003cspan class=\"citation\"\u003eMARK 14.16\u003c/span\u003e jah usiddjedun þai siponjos... "],[38210,"...\u003cspan class=\"citation\"\u003eMARK 14.41\u003c/span\u003e sai, galewjada sunus mans in handuns frawaurhtaize. "],[38211,"\u003cspan class=\"citation\"\u003eMARK 14.42\u003c/span\u003e urreisiþ, "],[56903,"gaggam! "],[38212,"sai, sa lewjands mik atneƕida. "],[38213,"\u003cspan class=\"citation\"\u003eMARK 14.43\u003c/span\u003e jah sunsaiw nauhþanuh at imma rodjandin qam Iudas, sums þize twalibe, jah miþ imma managei miþ hairum jah triwam fram þaim auhumistam gudjam jah bokarjam jah sinistam. "],[38214,"\u003cspan class=\"citation\"\u003eMARK 14.44\u003c/span\u003e at-gaf-uh-þan sa lewjands ina im bandwon qiþands: "],[38215,"þammei kukjau, sa ist: "],[38216,"greipiþ þana jah tiuhiþ arniba. "],[38217,"\u003cspan class=\"citation\"\u003eMARK 14.45\u003c/span\u003e jah qimands sunsaiw, atgaggands du imma qaþ: "],[38218,"rabbei, rabbei! "],[38219,"jah kukida imma. "],[38220,"\u003cspan class=\"citation\"\u003eMARK 14.46\u003c/span\u003e iþ eis uslagidedun handuns ana ina jah undgripun ina. "],[38221,"\u003cspan class=\"citation\"\u003eMARK 14.47\u003c/span\u003e iþ ains sums þize atstandandane imma uslukands hairu sloh skalk auhumistins gudjins jah afsloh imma auso þata taihswo. "],[38222,"\u003cspan class=\"citation\"\u003eMARK 14.48\u003c/span\u003e jah andhafjands Iesus qaþ du im: "],[38223,"swe du waidedjin urrunnuþ miþ hairum jah triwam greipan mik. "],[38224,"\u003cspan class=\"citation\"\u003eMARK 14.49\u003c/span\u003e daga ƕammeh was at izwis in alh laisjands jah ni gripuþ mik: "],[38225,"ak ei usfullnodedeina bokos. "],[38226,"\u003cspan class=\"citation\"\u003eMARK 14.50\u003c/span\u003e jah afletandans ina gaþlauhun allai. "],[38227,"\u003cspan class=\"citation\"\u003eMARK 14.51\u003c/span\u003e jah ains sums juggalauþs laistida afar imma biwaibiþs leina ana naqadana; "],[38228,"jah gripun is þai juggalaudeis. "],[38229,"\u003cspan class=\"citation\"\u003eMARK 14.52\u003c/span\u003e iþ is bileiþands þamma leina naqaþs gaþlauh faura im. "],[38230,"\u003cspan class=\"citation\"\u003eMARK 14.53\u003c/span\u003e jah gatauhun Iesu du auhumistin gudjin; "],[38231,"jah garunnun miþ imma auhumistans gudjans allai jah þai sinistans jah bokarjos. "],[38232,"\u003cspan class=\"citation\"\u003eMARK 14.54\u003c/span\u003e jah Paitrus fairraþro laistida afar imma, unte qam in garda þis auhumistins gudjins; "],[38233,"jah was sitands miþ andbahtam jah warmjands sik at liuhada. "],[38234,"\u003cspan class=\"citation\"\u003eMARK 14.55\u003c/span\u003e iþ þai auhumistans gudjans jah alla so gafaurds sokidedun ana Iesu weitwodiþa du afdauþjan ina jah ni bigetun. "],[38235,"\u003cspan class=\"citation\"\u003eMARK 14.56\u003c/span\u003e managai auk galiug weitwodidedun ana ina, jah samaleikos þos weitwodiþos ni wesun. "],[38236,"\u003cspan class=\"citation\"\u003eMARK 14.57\u003c/span\u003e jah sumai usstandandans galiug weitwodidedun ana ina qiþandans: \u003cspan class=\"citation\"\u003eMARK 14.58\u003c/span\u003e þatei "],[56907,"weis gahausidedum qiþandan ina þatei "],[56909,"ik gataira alh þo handuwaurhton jah bi þrins dagans anþara unhanduwaurhta gatimrja. "],[38238,"\u003cspan class=\"citation\"\u003eMARK 14.59\u003c/span\u003e jah ni swa samaleika was weitwodiþa ize. "],[38239,"\u003cspan class=\"citation\"\u003eMARK 14.60\u003c/span\u003e jah usstandands sa auhumista gudja in midjaim frah Iesu qiþands: "],[50660,"niu andhafjis waiht, "],[50661,"ƕa þai ana þuk weitwodjand? "],[38241,"\u003cspan class=\"citation\"\u003eMARK 14.61\u003c/span\u003e iþ is þahaida jah waiht ni andhof. "],[38242,"aftra sa auhumista gudja frah ina jah qaþ du imma: "],[38243,"þu is Xristus sa sunus þis þiuþeigins? "],[38244,"\u003cspan class=\"citation\"\u003eMARK 14.62\u003c/span\u003e iþ is qaþuh: "],[38245,"ik im; "],[38246,"jah gasaiƕiþ þana sunu mans af taihswon sitandan mahtais jah qimandan miþ milhmam himinis. "]]