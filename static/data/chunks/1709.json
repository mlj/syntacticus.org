[[71909,"\u003cspan class=\"citation\"\u003eHdt. 7.59.1\u003c/span\u003e ὁ δὲ Δορίσκος ἐστὶ τῆς Θρηίκης αἰγιαλός τε καὶ πεδίον μέγα, "],[153320,"διὰ δὲ αὐτοῦ ῥέει ποταμὸς μέγας Ἕβρος: "],[71910,"ἐν τῷ τεῖχός τε ἐδέδμητο βασιλήιον τοῦτο τὸ δὴ Δορίσκος κέκληται, καὶ Περσέων φρουρὴ ἐν αὐτῷ κατεστήκεε ὑπὸ Δαρείου ἐξ ἐκείνου τοῦ χρόνου ἐπείτε ἐπὶ Σκύθας ἐστρατεύετο. "],[71911,"\u003cspan class=\"citation\"\u003eHdt. 7.59.2\u003c/span\u003e ἔδοξε ὦν τῷ Ξέρξῃ ὁ χῶρος εἶναι ἐπιτήδεος ἐνδιατάξαι τε καὶ ἐξαριθμῆσαι τὸν στρατόν, καὶ ἐποίεε ταῦτα. "],[71912,"τὰς μὲν δὴ νέας τὰς πάσας ἀπικομένας ἐς Δορίσκον οἱ ναύαρχοι κελεύσαντος Ξέρξεω ἐς τὸν αἰγιαλὸν τὸν προσεχέα Δορίσκῳ ἐκόμισαν, ἐν τῷ Σάλη τε Σαμοθρηικίη πεπόλισται πόλις καὶ Ζώνη, "],[153321,"τελευτᾷ δὲ αὐτοῦ Σέρρειον ἄκρη ὀνομαστή. "],[71913,"ὁ δὲ χῶρος οὗτος τὸ παλαιὸν ἦν Κικόνων. "],[71914,"\u003cspan class=\"citation\"\u003eHdt. 7.59.3\u003c/span\u003e ἐς τοῦτον τὸν αἰγιαλὸν κατασχόντες τὰς νέας ἀνέψυχον ἀνελκύσαντες. "],[71915,"ὁ δὲ ἐν τῷ Δορίσκῳ τοῦτον τὸν χρόνον τῆς στρατιῆς ἀριθμὸν ἐποιέετο. "],[71916,"\u003cspan class=\"citation\"\u003eHdt. 7.60.1\u003c/span\u003e ὅσον μέν νυν ἕκαστοι παρεῖχον πλῆθος ἐς ἀριθμόν, οὐκ ἔχω εἰπεῖν τὸ ἀτρεκές: "],[71917,"οὐ γὰρ λέγεται πρὸς οὐδαμῶν ἀνθρώπων: "],[71918,"σύμπαντος δὲ τοῦ στρατοῦ τοῦ πεζοῦ τὸ πλῆθος ἐφάνη ἑβδομήκοντα καὶ ἑκατὸν μυριάδες. "],[71919,"\u003cspan class=\"citation\"\u003eHdt. 7.60.2\u003c/span\u003e ἐξηρίθμησαν δὲ τόνδε τὸν τρόπον: "],[71920,"συνήγαγόν τε ἐς ἕνα χῶρον μυριάδα ἀνθρώπων, καὶ συννάξαντες ταύτην ὡς μάλιστα εἶχον περιέγραψαν ἔξωθεν κύκλον: "],[71921,"περιγράψαντες δὲ καὶ ἀπέντες τοὺς μυρίους αἱμασιὴν περιέβαλον κατὰ τὸν κύκλον, ὕψος ἀνήκουσαν ἀνδρὶ ἐς τὸν ὀμφαλόν: "],[71922,"\u003cspan class=\"citation\"\u003eHdt. 7.60.3\u003c/span\u003e ταύτην δὲ ποιήσαντες ἄλλους ἐσεβίβαζον ἐς τὸ περιοικοδομημένον, μέχρι οὗ πάντας τούτῳ τῷ τρόπῳ ἐξηρίθμησαν. "],[71923,"ἀριθμήσαντες δὲ κατὰ ἔθνεα διέτασσον. "],[71924,"\u003cspan class=\"citation\"\u003eHdt. 7.61.1\u003c/span\u003e οἱ δὲ στρατευόμενοι οἵδε ἦσαν, "],[153330,"Πέρσαι μὲν ὧδε ἐσκευασμένοι: "],[71925,"περὶ μὲν τῇσι κεφαλῇσι εἶχον τιάρας καλεομένους πίλους ἀπαγέας, περὶ δὲ τὸ σῶμα κιθῶνας χειριδωτοὺς ποικίλους, ...λεπίδος σιδηρέης ὄψιν ἰχθυοειδέος, περὶ δὲ τὰ σκέλεα ἀναξυρίδας, ἀντὶ δὲ ἀσπίδων γέρρα: "],[71926,"ὑπὸ δὲ φαρετρεῶνες ἐκρέμαντο: "],[71927,"αἰχμὰς δὲ βραχέας εἶχον, τόξα δὲ μεγάλα, ὀιστοὺς δὲ καλαμίνους, πρὸς δὲ ἐγχειρίδια παρὰ τὸν δεξιὸν μηρὸν παραιωρεύμενα ἐκ τῆς ζώνης. "],[71928,"\u003cspan class=\"citation\"\u003eHdt. 7.61.2\u003c/span\u003e καὶ ἄρχοντα παρείχοντο Ὀτάνεα τὸν Ἀμήστριος πατέρα τῆς Ξέρξεω γυναικός, "],[153365,"ἐκαλέοντο δὲ πάλαι ὑπὸ μὲν Ἑλλήνων Κηφῆνες, ὑπὸ μέντοι σφέων αὐτῶν καὶ τῶν περιοίκων Ἀρταῖοι. "],[71929,"\u003cspan class=\"citation\"\u003eHdt. 7.61.3\u003c/span\u003e ἐπεὶ δὲ Περσεὺς ὁ Δανάης τε καὶ Διὸς ἀπίκετο παρὰ Κηφέα τὸν Βήλου καὶ ἔσχε αὐτοῦ τὴν θυγατέρα Ἀνδρομέδην, γίνεται αὐτῷ παῖς τῷ οὔνομα ἔθετο Πέρσην, "],[153367,"τοῦτον δὲ αὐτοῦ καταλείπει: "],[71930,"ἐτύγχανε γὰρ ἄπαις ἐὼν ὁ Κηφεὺς ἔρσενος γόνου. "],[71931,"ἐπὶ τούτου δὴ τὴν ἐπωνυμίην ἔσχον. "],[71932,"\u003cspan class=\"citation\"\u003eHdt. 7.62.1\u003c/span\u003e Μῆδοι δὲ τὴν αὐτὴν ταύτην ἐσταλμένοι ἐστρατεύοντο: "],[71933,"Μηδικὴ γὰρ αὕτη ἡ σκευή ἐστι καὶ οὐ Περσική. "],[71934,"οἱ δὲ Μῆδοι ἄρχοντα μὲν παρείχοντο Τιγράνην ἄνδρα Ἀχαιμενίδην, "],[153370,"ἐκαλέοντο δὲ πάλαι πρὸς πάντων Ἄριοι, "],[153371,"ἀπικομένης δὲ Μηδείης τῆς Κολχίδος ἐξ Ἀθηνέων ἐς τοὺς Ἀρίους τούτους μετέβαλον καὶ οὗτοι τὸ οὔνομα. "],[71935,"αὐτοὶ περὶ σφέων ὧδε λέγουσι Μῆδοι. "],[71937,"\u003cspan class=\"citation\"\u003eHdt. 7.62.2\u003c/span\u003e Κισσίων δὲ ἦρχε Ἀνάφης ὁ Ὀτάνεω. "],[71938,"Ὑρκάνιοι δὲ κατά περ Πέρσαι ἐσεσάχατο, ἡγεμόνα παρεχόμενοι Μεγάπανον τὸν Βαβυλῶνος ὕστερον τούτων ἐπιτροπεύσαντα. "],[71940,"\u003cspan class=\"citation\"\u003eHdt. 7.63.1\u003c/span\u003e οὗτοι δὲ ὑπὸ μὲν Ἑλλήνων καλέονται Σύριοι, ὑπὸ δὲ τῶν βαρβάρων Ἀσσύριοι ἐκλήθησαν. "],[71941,"τούτων δὲ μεταξὺ Χαλδαῖοι. "],[71942,"Ἦρχε δὲ σφέων Ὀτάσπης ὁ Ἀρταχαίεω. "],[71943,"\u003cspan class=\"citation\"\u003eHdt. 7.64.1\u003c/span\u003e Βάκτριοι δὲ περὶ μὲν τῇσι κεφαλῇσι ἀγχότατα τῶν Μηδικῶν ἔχοντες ἐστρατεύοντο, τόξα δὲ καλάμινα ἐπιχώρια καὶ αἰχμὰς βραχέας. "],[71944,"\u003cspan class=\"citation\"\u003eHdt. 7.64.2\u003c/span\u003e Σάκαι δὲ οἱ Σκύθαι περὶ μὲν τῇσι κεφαλῇσι κυρβασίας ἐς ὀξὺ ἀπηγμένας ὀρθὰς εἶχον πεπηγυίας, "],[153386,"ἀναξυρίδας δὲ ἐνεδεδύκεσαν, "],[153387,"τόξα δὲ ἐπιχώρια καὶ ἐγχειρίδια, πρὸς δὲ καὶ ἀξίνας σαγάρις εἶχον. "],[71945,"τούτους δὲ ἐόντας Σκύθας Ἀμυργίους Σάκας ἐκάλεον: "],[71946,"οἱ γὰρ Πέρσαι πάντας τοὺς Σκύθας καλέουσι Σάκας. "],[71947,"Βακτρίων δὲ καὶ Σακέων ἦρχε Ὑστάσπης ὁ Δαρείου τε καὶ Ἀτόσσης τῆς Κύρου. "],[71948,"\u003cspan class=\"citation\"\u003eHdt. 7.65.1\u003c/span\u003e Ἰνδοὶ δὲ εἵματα μὲν ἐνδεδυκότες ἀπὸ ξύλων πεποιημένα, τόξα δὲ καλάμινα εἶχον καὶ ὀιστοὺς καλαμίνους: "],[71949,"ἐπὶ δὲ σίδηρος ἦν. "],[71950,"ἐσταλμένοι μὲν δὴ ἦσαν οὕτω Ἰνδοί, "],[153397,"προσετετάχατο δὲ συστρατευόμενοι Φαρναζάθρῃ τῷ Ἀρταβάτεω. "],[71951,"\u003cspan class=\"citation\"\u003eHdt. 7.66.1\u003c/span\u003e ἄριοι δὲ τόξοισι μὲν ἐσκευασμένοι ἦσαν Μηδικοῖσι, τὰ δὲ ἄλλα κατά περ Βάκτριοι. "],[71952,"Ἀρίων δὲ ἦρχε Σισάμνης ὁ Ὑδάρνεος. "],[71953,"Πάρθοι δὲ καὶ Χοράσμιοι καὶ Σόγδοι τε καὶ Γανδάριοι καὶ Δαδίκαι τὴν αὐτὴν σκευὴν ἔχοντες τὴν καὶ Βάκτριοι ἐστρατεύοντο. "],[71954,"\u003cspan class=\"citation\"\u003eHdt. 7.66.2\u003c/span\u003e τούτων δὲ ἦρχον οἵδε. "],[71955,"Πάρθων μὲν καὶ Χορασμίων Ἀρτάβαζος ὁ Φαρνάκεος, "],[153398,"Σόγδων δὲ Ἀζάνης ὁ Ἀρταίου, "],[153399,"Γανδαρίων δὲ καὶ Δαδικέων Ἀρτύφιος ὁ Ἀρταβάνου. "],[71956,"\u003cspan class=\"citation\"\u003eHdt. 7.67.1\u003c/span\u003e Κάσπιοι δὲ σισύρνας τε ἐνδεδυκότες καὶ τόξα ἐπιχώρια καλάμινα ἔχοντες καὶ ἀκινάκας ἐστρατεύοντο. "],[71957,"οὗτοι μὲν οὕτω ἐσκευάδατο, ἡγεμόνα παρεχόμενοι Ἀριόμαρδον τὸν Ἀρτυφίου ἀδελφεόν, "],[153400,"Σαράγγαι δὲ εἵματα μὲν βεβαμμένα ἐνέπρεπον ἔχοντες, "],[154786,"πέδιλα δὲ ἐς γόνυ ἀνατείνοντα εἶχον, τόξα δὲ καὶ αἰχμὰς Μηδικάς. "],[71958,"Σαραγγέων δὲ ἦρχε Φερενδάτης ὁ Μεγαβάζου. "]]