[[26257,"τὸ γὰρ τί προσευξώμεθα καθὸ δεῖ οὐκ οἴδαμεν, ἀλλὰ αὐτὸ τὸ πνεῦμα ὑπερεντυγχάνει στεναγμοῖς ἀλαλήτοις· "],[26258,"\u003cspan class=\"citation\"\u003eROM 8.27\u003c/span\u003e ὁ δὲ ἐραυνῶν τὰς καρδίας οἶδεν τί τὸ φρόνημα τοῦ πνεύματος, ὅτι κατὰ θεὸν ἐντυγχάνει ὑπὲρ ἁγίων. "],[26259,"\u003cspan class=\"citation\"\u003eROM 8.28\u003c/span\u003e οἴδαμεν δὲ ὅτι τοῖς ἀγαπῶσιν τὸν θεὸν πάντα συνεργεῖ εἰς ἀγαθόν, τοῖς κατὰ πρόθεσιν κλητοῖς οὖσιν. "],[63442,"\u003cspan class=\"citation\"\u003eROM 8.29\u003c/span\u003e ὅτι οὓς προέγνω, καὶ προώρισεν συμμόρφους τῆς εἰκόνος τοῦ υἱοῦ αὐτοῦ, εἰς τὸ εἶναι αὐτὸν πρωτότοκον ἐν πολλοῖς ἀδελφοῖς· "],[26261,"\u003cspan class=\"citation\"\u003eROM 8.30\u003c/span\u003e οὓς δὲ προώρισεν, τούτους καὶ ἐκάλεσεν· "],[26262,"καὶ οὓς ἐκάλεσεν, τούτους καὶ ἐδικαίωσεν· "],[26263,"οὓς δὲ ἐδικαίωσεν, τούτους καὶ ἐδόξασεν. "],[26264,"\u003cspan class=\"citation\"\u003eROM 8.31\u003c/span\u003e Τί οὖν ἐροῦμεν πρὸς ταῦτα; "],[26265,"εἰ ὁ θεὸς ὑπὲρ ἡμῶν, τίς καθ’ ἡμῶν; "],[26266,"\u003cspan class=\"citation\"\u003eROM 8.32\u003c/span\u003e ὅς γε τοῦ ἰδίου υἱοῦ οὐκ ἐφείσατο, ἀλλὰ ὑπὲρ ἡμῶν πάντων παρέδωκεν αὐτόν, πῶς οὐχὶ καὶ σὺν αὐτῷ τὰ πάντα ἡμῖν χαρίσεται; "],[26267,"\u003cspan class=\"citation\"\u003eROM 8.33\u003c/span\u003e τίς ἐγκαλέσει κατὰ ἐκλεκτῶν θεοῦ; "],[26268,"θεὸς ὁ δικαιῶν· "],[26269,"\u003cspan class=\"citation\"\u003eROM 8.34\u003c/span\u003e τίς ὁ κατακρινῶν; "],[26270,"Χριστὸς Ἰησοῦς ὁ ἀποθανών, μᾶλλον δὲ ἐγερθείς, ὃς ἐστιν ἐν δεξιᾷ τοῦ θεοῦ, ὃς καὶ ἐντυγχάνει ὑπὲρ ἡμῶν. "],[26271,"\u003cspan class=\"citation\"\u003eROM 8.35\u003c/span\u003e τίς ἡμᾶς χωρίσει ἀπὸ τῆς ἀγάπης τοῦ Χριστοῦ; θλῖψις ἢ στενοχωρία ἢ διωγμὸς ἢ λιμὸς ἢ γυμνότης ἢ κίνδυνος ἢ μάχαιρα; "],[26273,"\u003cspan class=\"citation\"\u003eROM 8.36\u003c/span\u003e καθὼς γέγραπται ὅτι "],[56905,"ἕνεκεν σοῦ θανατούμεθα ὅλην τὴν ἡμέραν, "],[56906,"ἐλογίσθημεν ὡς πρόβατα σφαγῆς. "],[26274,"\u003cspan class=\"citation\"\u003eROM 8.37\u003c/span\u003e ἀλλ’ ἐν τούτοις πᾶσιν ὑπερνικῶμεν διὰ τοῦ ἀγαπήσαντος ἡμᾶς. "],[26275,"\u003cspan class=\"citation\"\u003eROM 8.38\u003c/span\u003e πέπεισμαι γὰρ ὅτι οὔτε θάνατος οὔτε ζωὴ οὔτε ἄγγελοι οὔτε ἀρχαὶ οὔτε ἐνεστῶτα οὔτε μέλλοντα οὔτε δυνάμεις \u003cspan class=\"citation\"\u003eROM 8.39\u003c/span\u003e οὔτε ὕψωμα οὔτε βάθος οὔτε τις κτίσις ἑτέρα δυνήσεται ἡμᾶς χωρίσαι ἀπὸ τῆς ἀγάπης τοῦ θεοῦ τῆς ἐν Χριστῷ Ἰησοῦ τῷ κυρίῳ ἡμῶν."],[26276,"\u003cspan class=\"citation\"\u003eROM 9.1\u003c/span\u003e Ἀλήθειαν λέγω ἐν Χριστῷ, οὐ ψεύδομαι, συνμαρτυρούσης μοι τῆς συνειδήσεώς μου ἐν πνεύματι ἁγίῳ, \u003cspan class=\"citation\"\u003eROM 9.2\u003c/span\u003e ὅτι λύπη μοί ἐστιν μεγάλη καὶ ἀδιάλειπτος ὀδύνη τῇ καρδίᾳ μου. "],[26277,"\u003cspan class=\"citation\"\u003eROM 9.3\u003c/span\u003e ηὐχόμην γὰρ ἀνάθεμα εἶναι αὐτὸς ἐγὼ ἀπὸ τοῦ Χριστοῦ ὑπὲρ τῶν ἀδελφῶν μου τῶν συγγενῶν μου κατὰ σάρκα, \u003cspan class=\"citation\"\u003eROM 9.4\u003c/span\u003e οἵτινές εἰσιν Ἰσραηλεῖται, ὧν ἡ υἱοθεσία καὶ ἡ δόξα καὶ αἱ διαθῆκαι καὶ ἡ νομοθεσία καὶ ἡ λατρεία καὶ αἱ ἐπαγγελίαι, \u003cspan class=\"citation\"\u003eROM 9.5\u003c/span\u003e ὧν οἱ πατέρες, καὶ ἐξ ὧν ὁ Χριστὸς τὸ κατὰ σάρκα· "],[26278,"ὁ ὢν ἐπὶ πάντων θεὸς εὐλογητὸς εἰς τοὺς αἰῶνας, ἀμήν. "],[26279,"\u003cspan class=\"citation\"\u003eROM 9.6\u003c/span\u003e Οὐχ οἷον δὲ ὅτι ἐκπέπτωκεν ὁ λόγος τοῦ θεοῦ. "],[26280,"οὐ γὰρ πάντες οἱ ἐξ Ἰσραήλ, οὗτοι Ἰσραήλ· "],[26281,"\u003cspan class=\"citation\"\u003eROM 9.7\u003c/span\u003e οὐδ’ ὅτι εἰσὶν σπέρμα Ἀβραάμ, πάντες τέκνα, ἀλλ’, ἐν Ἰσαὰκ κληθήσεταί σοι σπέρμα. "],[26282,"\u003cspan class=\"citation\"\u003eROM 9.8\u003c/span\u003e τοῦτ’ ἔστιν, οὐ τὰ τέκνα τῆς σαρκὸς ταῦτα τέκνα τοῦ θεοῦ, ἀλλὰ τὰ τέκνα τῆς ἐπαγγελίας λογίζεται εἰς σπέρμα· "],[26283,"\u003cspan class=\"citation\"\u003eROM 9.9\u003c/span\u003e ἐπαγγελίας γὰρ ὁ λόγος οὗτος, "],[56914,"κατὰ τὸν καιρὸν τοῦτον ἐλεύσομαι καὶ ἔσται τῇ Σάρρᾳ υἱός. "],[26284,"\u003cspan class=\"citation\"\u003eROM 9.10\u003c/span\u003e οὐ μόνον δέ, ἀλλὰ καὶ Ῥεβέκκα ἐξ ἑνὸς κοίτην ἔχουσα, Ἰσαὰκ τοῦ πατρὸς ἡμῶν· "],[26285,"\u003cspan class=\"citation\"\u003eROM 9.11\u003c/span\u003e μήπω γὰρ γεννηθέντων μηδὲ πραξάντων τι ἀγαθὸν ἢ φαῦλον, ἵνα ἡ κατ’ ἐκλογὴν πρόθεσις τοῦ θεοῦ μένῃ, οὐκ ἐξ ἔργων ἀλλ’ ἐκ τοῦ καλοῦντος, \u003cspan class=\"citation\"\u003eROM 9.12\u003c/span\u003e ἐρρέθη αὐτῇ ὅτι ὁ μείζων δουλεύσει τῷ ἐλάσσονι, "],[63454," \u003cspan class=\"citation\"\u003eROM 9.13\u003c/span\u003e καθὼς γέγραπται, "],[56915,"τὸν Ἰακὼβ ἠγάπησα, "],[63455,"τὸν δὲ Ἠσαῦ ἐμίσησα. "],[26286,"\u003cspan class=\"citation\"\u003eROM 9.14\u003c/span\u003e Τί οὖν ἐροῦμεν; "],[26287,"μὴ ἀδικία παρὰ τῷ θεῷ; "],[26288,"μὴ γένοιτο. "],[26289,"\u003cspan class=\"citation\"\u003eROM 9.15\u003c/span\u003e τῷ Μωϋσεῖ γὰρ λέγει· "],[26290,"ἐλεήσω ὃν ἂν ἐλεῶ, καὶ οἰκτειρήσω ὃν ἂν οἰκτείρω. "],[26291,"\u003cspan class=\"citation\"\u003eROM 9.16\u003c/span\u003e ἄρα οὖν οὐ τοῦ θέλοντος οὐδὲ τοῦ τρέχοντος, ἀλλὰ τοῦ ἐλεῶντος θεοῦ. "],[26292,"\u003cspan class=\"citation\"\u003eROM 9.17\u003c/span\u003e λέγει γὰρ ἡ γραφὴ τῷ Φαραὼ ὅτι "],[56916,"εἰς αὐτὸ τοῦτο ἐξήγειρά σε ὅπως ἐνδείξωμαι ἐν σοὶ τὴν δύναμίν μου, καὶ ὅπως διαγγελῇ τὸ ὄνομά μου ἐν πάσῃ τῇ γῇ. "],[26293,"\u003cspan class=\"citation\"\u003eROM 9.18\u003c/span\u003e ἄρα οὖν ὃν θέλει ἐλεεῖ, "],[63453,"ὃν δὲ θέλει σκληρύνει. "],[26294,"\u003cspan class=\"citation\"\u003eROM 9.19\u003c/span\u003e Ἐρεῖς μοι οὖν, "],[56917,"τί ἔτι μέμφεται; "],[26295,"τῷ γὰρ βουλήματι αὐτοῦ τίς ἀνθέστηκεν; "],[26296,"\u003cspan class=\"citation\"\u003eROM 9.20\u003c/span\u003e ὦ ἄνθρωπε, μενοῦνγε σὺ τίς εἶ ὁ ἀνταποκρινόμενος τῷ θεῷ; "],[26297,"μὴ ἐρεῖ τὸ πλάσμα τῷ πλάσαντι, "],[56918,"τί με ἐποίησας οὕτως; "],[26298,"\u003cspan class=\"citation\"\u003eROM 9.21\u003c/span\u003e ἢ οὐκ ἔχει ἐξουσίαν ὁ κεραμεὺς τοῦ πηλοῦ ἐκ τοῦ αὐτοῦ φυράματος ποιῆσαι ὃ μὲν εἰς τιμὴν σκεῦος, ὃ δὲ εἰς ἀτιμίαν; "],[26299,"\u003cspan class=\"citation\"\u003eROM 9.22\u003c/span\u003e εἰ δὲ θέλων ὁ θεὸς ἐνδείξασθαι τὴν ὀργὴν καὶ γνωρίσαι τὸ δυνατὸν αὐτοῦ ἤνεγκεν ἐν πολλῇ μακροθυμίᾳ σκεύη ὀργῆς κατηρτισμένα εἰς ἀπώλειαν, \u003cspan class=\"citation\"\u003eROM 9.23\u003c/span\u003e καὶ ἵνα γνωρίσῃ τὸν πλοῦτον τῆς δόξης αὐτοῦ ἐπὶ σκεύη ἐλέους, ἃ προητοίμασεν εἰς δόξαν, \u003cspan class=\"citation\"\u003eROM 9.24\u003c/span\u003e οὓς καὶ ἐκάλεσεν ἡμᾶς οὐ μόνον ἐξ Ἰουδαίων ἀλλὰ καὶ ἐξ ἐθνῶν; "]]