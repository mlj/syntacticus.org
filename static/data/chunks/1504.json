[[25178,"\u003cspan class=\"citation\"\u003eACTS 7.20\u003c/span\u003e ἐν ᾧ καιρῷ ἐγεννήθη Μωϋσῆς, καὶ ἦν ἀστεῖος τῷ θεῷ· "],[25179,"ὃς ἀνετράφη μῆνας τρεῖς ἐν τῷ οἴκῳ τοῦ πατρός· "],[25180,"\u003cspan class=\"citation\"\u003eACTS 7.21\u003c/span\u003e ἐκτεθέντος δὲ αὐτοῦ ἀνείλατο αὐτὸν ἡ θυγάτηρ Φαραὼ καὶ ἀνεθρέψατο αὐτὸν ἑαυτῇ εἰς υἱόν. "],[48865,"\u003cspan class=\"citation\"\u003eACTS 7.22\u003c/span\u003e καὶ ἐπαιδεύθη Μωϋσῆς ἐν πάσῃ σοφίᾳ Αἰγυπτίων, "],[48866,"ἦν δὲ δυνατὸς ἐν λόγοις καὶ ἔργοις αὐτοῦ. "],[25182,"\u003cspan class=\"citation\"\u003eACTS 7.23\u003c/span\u003e ὡς δὲ ἐπληροῦτο αὐτῷ τεσσερακονταετὴς χρόνος, ἀνέβη ἐπὶ τὴν καρδίαν αὐτοῦ ἐπισκέψασθαι τοὺς ἀδελφοὺς αὐτοῦ τοὺς υἱοὺς Ἰσραήλ. "],[25183,"\u003cspan class=\"citation\"\u003eACTS 7.24\u003c/span\u003e καὶ ἰδών τινα ἀδικούμενον ἠμύνατο καὶ ἐποίησεν ἐκδίκησιν τῷ καταπονουμένῳ πατάξας τὸν Αἰγύπτιον. "],[48867,"\u003cspan class=\"citation\"\u003eACTS 7.25\u003c/span\u003e ἐνόμιζεν δὲ συνιέναι τοὺς ἀδελφοὺς ὅτι ὁ θεὸς διὰ χειρὸς αὐτοῦ δίδωσιν σωτηρίαν αὐτοῖς, "],[48868,"οἱ δὲ οὐ συνῆκαν. "],[48869,"\u003cspan class=\"citation\"\u003eACTS 7.26\u003c/span\u003e τῇ τε ἐπιούσῃ ἡμέρᾳ ὤφθη αὐτοῖς μαχομένοις καὶ συνήλλασσεν αὐτοὺς εἰς εἰρήνην εἰπών, "],[48870,"ἄνδρες, ἀδελφοί ἐστε· "],[25186,"ἱνατί ἀδικεῖτε ἀλλήλους; "],[48871,"\u003cspan class=\"citation\"\u003eACTS 7.27\u003c/span\u003e ὁ δὲ ἀδικῶν τὸν πλησίον ἀπώσατο αὐτὸν εἰπών, "],[48872,"τίς σε κατέστησεν ἄρχοντα καὶ δικαστὴν ἐφ’ ἡμῶν; "],[25188,"\u003cspan class=\"citation\"\u003eACTS 7.28\u003c/span\u003e μὴ ἀνελεῖν με σὺ θέλεις ὃν τρόπον ἀνεῖλες ἐχθὲς τὸν Αἰγύπτιον; "],[25189,"\u003cspan class=\"citation\"\u003eACTS 7.29\u003c/span\u003e ἔφυγεν δὲ Μωϋσῆς ἐν τῷ λόγῳ τούτῳ, καὶ ἐγένετο πάροικος ἐν γῇ Μαδιάμ, οὗ ἐγέννησεν υἱοὺς δύο. "],[25190,"\u003cspan class=\"citation\"\u003eACTS 7.30\u003c/span\u003e Καὶ πληρωθέντων ἐτῶν τεσσεράκοντα ὤφθη αὐτῷ ἐν τῇ ἐρήμῳ τοῦ ὄρους Σινᾶ ἄγγελος ἐν φλογὶ πυρὸς βάτου. "],[25191,"\u003cspan class=\"citation\"\u003eACTS 7.31\u003c/span\u003e ὁ δὲ Μωϋσῆς ἰδὼν ἐθαύμαζεν τὸ ὅραμα· "],[48873,"προσερχομένου δὲ αὐτοῦ κατανοῆσαι ἐγένετο φωνὴ κυρίου, "],[48874,"\u003cspan class=\"citation\"\u003eACTS 7.32\u003c/span\u003e ἐγὼ ὁ θεὸς τῶν πατέρων σου, ὁ θεὸς Ἀβραὰμ καὶ Ἰσαὰκ καὶ Ἰακώβ. "],[25193,"ἔντρομος δὲ γενόμενος Μωϋσῆς οὐκ ἐτόλμα κατανοῆσαι. "],[48875,"\u003cspan class=\"citation\"\u003eACTS 7.33\u003c/span\u003e εἶπεν δὲ αὐτῷ ὁ κύριος, "],[48876,"λῦσον τὸ ὑπόδημα τῶν ποδῶν σου, "],[48877,"ὁ γὰρ τόπος ἐφ’ ᾧ ἕστηκας γῆ ἁγία ἐστίν. "],[25195,"\u003cspan class=\"citation\"\u003eACTS 7.34\u003c/span\u003e ἰδὼν εἶδον τὴν κάκωσιν τοῦ λαοῦ μου τοῦ ἐν Αἰγύπτῳ, καὶ τοῦ στεναγμοῦ αὐτῶν ἤκουσα, καὶ κατέβην ἐξελέσθαι αὐτούς· "],[25196,"καὶ νῦν δεῦρο ἀποστείλω σε εἰς Αἴγυπτον. "],[25197,"\u003cspan class=\"citation\"\u003eACTS 7.35\u003c/span\u003e Τοῦτον τὸν Μωϋσῆν, ὃν ἠρνήσαντο εἰπόντες, τίς σε κατέστησεν ἄρχοντα καὶ δικαστήν; τοῦτον ὁ θεὸς καὶ ἄρχοντα καὶ λυτρωτὴν ἀπέσταλκεν σὺν χειρὶ ἀγγέλου τοῦ ὀφθέντος αὐτῷ ἐν τῇ βάτῳ. "],[25199,"\u003cspan class=\"citation\"\u003eACTS 7.36\u003c/span\u003e οὗτος ἐξήγαγεν αὐτοὺς ποιήσας τέρατα καὶ σημεῖα ἐν γῇ Αἰγύπτῳ καὶ ἐν ἐρυθρᾷ θαλάσσῃ καὶ ἐν τῇ ἐρήμῳ ἔτη τεσσεράκοντα. "],[48878,"\u003cspan class=\"citation\"\u003eACTS 7.37\u003c/span\u003e οὗτός ἐστιν ὁ Μωϋσῆς ὁ εἴπας τοῖς υἱοῖς Ἰσραήλ, "],[48879,"προφήτην ὑμῖν ἀναστήσει ὁ θεὸς ἐκ τῶν ἀδελφῶν ὑμῶν ὡς ἐμέ. "],[48880,"\u003cspan class=\"citation\"\u003eACTS 7.38\u003c/span\u003e οὗτός ἐστιν ὁ γενόμενος ἐν τῇ ἐκκλησίᾳ ἐν τῇ ἐρήμῳ μετὰ τοῦ ἀγγέλου τοῦ λαλοῦντος αὐτῷ ἐν τῷ ὄρει Σινᾶ καὶ τῶν πατέρων ἡμῶν, ὃς ἐδέξατο λόγια ζῶντα δοῦναι ἡμῖν, \u003cspan class=\"citation\"\u003eACTS 7.39\u003c/span\u003e ᾧ οὐκ ἠθέλησαν ὑπήκοοι γενέσθαι οἱ πατέρες ἡμῶν ἀλλὰ ἀπώσαντο καὶ ἐστράφησαν ἐν ταῖς καρδίαις αὐτῶν εἰς Αἴγυπτον, \u003cspan class=\"citation\"\u003eACTS 7.40\u003c/span\u003e εἰπόντες τῷ Ἀαρών· "],[25202,"ποίησον ἡμῖν θεοὺς οἳ προπορεύσονται ἡμῶν· "],[25203,"ὁ γὰρ Μωϋσῆς οὗτος, ὃς ἐξήγαγεν ἡμᾶς ἐκ γῆς Αἰγύπτου, οὐκ οἴδαμεν τί ἐγένετο αὐτῷ. "],[25204,"\u003cspan class=\"citation\"\u003eACTS 7.41\u003c/span\u003e καὶ ἐμοσχοποίησαν ἐν ταῖς ἡμέραις ἐκείναις καὶ ἀνήγαγον θυσίαν τῷ εἰδώλῳ, καὶ εὐφραίνοντο ἐν τοῖς ἔργοις τῶν χειρῶν αὐτῶν. "],[48882,"\u003cspan class=\"citation\"\u003eACTS 7.42\u003c/span\u003e ἔστρεψεν δὲ ὁ θεὸς καὶ παρέδωκεν αὐτοὺς λατρεύειν τῇ στρατιᾷ τοῦ οὐρανοῦ, "],[74877,"καθὼς γέγραπται ἐν βίβλῳ τῶν προφητῶν, "],[48883,"μὴ σφάγια καὶ θυσίας προσηνέγκατέ μοι ἔτη τεσσεράκοντα ἐν τῇ ἐρήμῳ, οἶκος Ἰσραήλ; "],[25206,"\u003cspan class=\"citation\"\u003eACTS 7.43\u003c/span\u003e καὶ ἀνελάβετε τὴν σκηνὴν τοῦ Μολὸχ καὶ τὸ ἄστρον τοῦ θεοῦ Ῥομφάν, τοὺς τύπους οὓς ἐποιήσατε προσκυνεῖν αὐτοῖς; "],[25207,"καὶ μετοικιῶ ὑμᾶς ἐπέκεινα Βαβυλῶνος. "],[25208,"\u003cspan class=\"citation\"\u003eACTS 7.44\u003c/span\u003e Ἡ σκηνὴ τοῦ μαρτυρίου ἦν τοῖς πατράσιν ἡμῶν ἐν τῇ ἐρήμῳ, καθὼς διετάξατο ὁ λαλῶν τῷ Μωϋσῇ ποιῆσαι αὐτὴν κατὰ τὸν τύπον ὃν ἑωράκει, \u003cspan class=\"citation\"\u003eACTS 7.45\u003c/span\u003e ἣν καὶ εἰσήγαγον διαδεξάμενοι οἱ πατέρες ἡμῶν μετὰ Ἰησοῦ ἐν τῇ κατασχέσει τῶν ἐθνῶν ὧν ἐξῶσεν ὁ θεὸς ἀπὸ προσώπου τῶν πατέρων ἡμῶν ἕως τῶν ἡμερῶν Δαυείδ, \u003cspan class=\"citation\"\u003eACTS 7.46\u003c/span\u003e ὃς εὗρεν χάριν ἐνώπιον τοῦ θεοῦ καὶ ᾐτήσατο εὑρεῖν σκήνωμα τῷ οἴκῳ Ἰακώβ. "],[25209,"\u003cspan class=\"citation\"\u003eACTS 7.47\u003c/span\u003e Σαλωμῶν δὲ οἰκοδόμησεν αὐτῷ οἶκον. "],[25210,"\u003cspan class=\"citation\"\u003eACTS 7.48\u003c/span\u003e ἀλλ’ οὐχ ὁ ὕψιστος ἐν χειροποιήτοις κατοικεῖ· "],[48884,"καθὼς ὁ προφήτης λέγει, "],[48885,"\u003cspan class=\"citation\"\u003eACTS 7.49\u003c/span\u003e ὁ οὐρανός μοι θρόνος, "],[48886,"ἡ δὲ γῆ ὑποπόδιον τῶν ποδῶν μου· "],[25212,"ποῖον οἶκον οἰκοδομήσετέ μοι, λέγει κύριος, ἢ τίς τόπος τῆς καταπαύσεώς μου; "],[25213,"\u003cspan class=\"citation\"\u003eACTS 7.50\u003c/span\u003e οὐχὶ ἡ χείρ μου ἐποίησεν ταῦτα πάντα; "],[25214,"\u003cspan class=\"citation\"\u003eACTS 7.51\u003c/span\u003e Σκληροτράχηλοι καὶ ἀπερίτμητοι καρδίαις καὶ τοῖς ὠσίν, ὑμεῖς ἀεὶ τῷ πνεύματι τῷ ἁγίῳ ἀντιπίπτετε, "],[74880,"ὡς οἱ πατέρες ὑμῶν καὶ ὑμεῖς. "]]