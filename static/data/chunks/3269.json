[[211162,"\u003cspan class=\"citation\"\u003eThe Igor tale 154\u003c/span\u003e Тъй клюками подпръся о кони, и скочи къ граду Кыеву, "],[211317,"и дотчеся стружіемъ злата стола кіевскаго. "],[211163,"\u003cspan class=\"citation\"\u003eThe Igor tale 155\u003c/span\u003e Скочи отъ нихъ лютымъ звѣремъ въ плъночи изъ Бѣла-града, "],[211318,"обѣсися синѣ мьглѣ, "],[211319,"\u003cspan class=\"citation\"\u003eThe Igor tale 156\u003c/span\u003e утръ же воззни стрикусы, "],[211320,"отвори врата Нову-граду, "],[211321,"разшибе славу Ярославу, "],[211322,"\u003cspan class=\"citation\"\u003eThe Igor tale 157\u003c/span\u003e скочи влъкомъ до Немиги съ Дудутокъ. "],[211164,"На Немизѣ снопы стелютъ головами, "],[211323,"молотятъ чепи харалужными, "],[211333,"на тоцѣ животъ кладутъ, "],[211334,"вѣютъ душу отъ тѣла. "],[211165,"\u003cspan class=\"citation\"\u003eThe Igor tale 158\u003c/span\u003e Немизѣ кровави брезѣ не бологомъ бяхуть посѣяни, посѣяни костьми рускихъ сыновъ. "],[211166,"\u003cspan class=\"citation\"\u003eThe Igor tale 159\u003c/span\u003e Всеславъ князь людемъ судяше, "],[211335,"княземъ грады рядяше, "],[211336,"а самъ въ ночь влъкомъ рыскаше: "],[211167,"изъ Кыева дорискаше до куръ Тмутороканя, "],[211337,"великому Хръсови влъкомъ путь прерыскаше. "],[211168,"\u003cspan class=\"citation\"\u003eThe Igor tale 160\u003c/span\u003e Тому въ Полотскѣ позвониша заутренюю рано у святыя Софеи въ колоколы, а онъ въ Кыевѣ звонъ слыша. "],[211169,"\u003cspan class=\"citation\"\u003eThe Igor tale 161\u003c/span\u003e Аще и вѣща душа въ друзѣ тѣлѣ, нъ часто бѣды страдаше. "],[211170,"\u003cspan class=\"citation\"\u003eThe Igor tale 162\u003c/span\u003e Тому вѣщей Боянъ и пръвое припѣвку, смысленый, рече: "],[211171,"«\u003cspan class=\"citation\"\u003eThe Igor tale 163\u003c/span\u003e Ни хытру, ни горазду, ни птицю горазду суда Божіа не минути!». "],[211172,"\u003cspan class=\"citation\"\u003eThe Igor tale 164\u003c/span\u003e О, стонати Руской земли, помянувше пръвую годину и пръвыхъ князей! "],[211173,"\u003cspan class=\"citation\"\u003eThe Igor tale 165\u003c/span\u003e Того стараго Владиміра нельзѣ бѣ пригвоздити къ горамъ кіевскимъ; "],[211174,"\u003cspan class=\"citation\"\u003eThe Igor tale 166\u003c/span\u003e сего бо нынѣ сташа стязи Рюриковы, а друзіи – Давыдовы, "],[211348,"нъ розно ся имъ хоботы пашутъ. "],[211175,"\u003cspan class=\"citation\"\u003eThe Igor tale 167\u003c/span\u003e Копіа поютъ. "],[211176,"\u003cspan class=\"citation\"\u003eThe Igor tale 168\u003c/span\u003e На Дунаи Ярославнынъ гласъ слышитъ, "],[211349,"зегзицею незнаемь рано кычеть. "],[211177,"«\u003cspan class=\"citation\"\u003eThe Igor tale 169\u003c/span\u003e Полечю, – рече, – зегзицею по Дунаеви, "],[211350,"\u003cspan class=\"citation\"\u003eThe Igor tale 170\u003c/span\u003e омочю бебрянъ рукавъ въ Каялѣ рѣцѣ, "],[211351,"\u003cspan class=\"citation\"\u003eThe Igor tale 171\u003c/span\u003e утру князю кровавыя его раны на жестоцѣмъ его тѣлѣ». "],[211178,"\u003cspan class=\"citation\"\u003eThe Igor tale 172\u003c/span\u003e Ярославна рано плачетъ въ Путивлѣ на забралѣ, аркучи: "],[211179,"«\u003cspan class=\"citation\"\u003eThe Igor tale 173\u003c/span\u003e О, вѣтрѣ вѣтрило! "],[211180,"Чему, господине, насильно вѣеши? "],[211181,"\u003cspan class=\"citation\"\u003eThe Igor tale 174\u003c/span\u003e Чему мычеши хиновьскыя стрѣлкы на своею нетрудною крилцю на моея лады вои? "],[211182,"\u003cspan class=\"citation\"\u003eThe Igor tale 175\u003c/span\u003e Мало ли ти бяшетъ горѣ подъ облакы вѣяти, лелѣючи корабли на синѣ морѣ? "],[211183,"\u003cspan class=\"citation\"\u003eThe Igor tale 176\u003c/span\u003e Чему, господине, мое веселіе по ковылію развѣя?». "],[211184,"\u003cspan class=\"citation\"\u003eThe Igor tale 177\u003c/span\u003e Ярославна рано плачеть Путивлю городу на заборолѣ, аркучи: "],[211185,"«\u003cspan class=\"citation\"\u003eThe Igor tale 178\u003c/span\u003e О, Днепре Словутицю! "],[211186,"Ты пробилъ еси каменныя горы сквозѣ землю Половецкую. "],[211187,"\u003cspan class=\"citation\"\u003eThe Igor tale 179\u003c/span\u003e Ты лелѣялъ еси на себѣ Святославли носады до плъку Кобякова. "],[211189,"\u003cspan class=\"citation\"\u003eThe Igor tale 181\u003c/span\u003e Ярославна рано плачетъ въ Путивлѣ на забралѣ, аркучи: "],[211190,"«\u003cspan class=\"citation\"\u003eThe Igor tale 182\u003c/span\u003e Свѣтлое и тресвѣтлое слънце! Всѣмъ тепло и красно еси! "],[211192,"\u003cspan class=\"citation\"\u003eThe Igor tale 183\u003c/span\u003e Чему, господине, простре горячюю свою лучю на ладѣ вои? "],[211193,"Въ полѣ безводнѣ жаждею имь лучи съпряже, тугою имъ тули затче». "],[211194,"\u003cspan class=\"citation\"\u003eThe Igor tale 184\u003c/span\u003e Прысну море полунощи, "],[211352,"идутъ сморци мьглами. "],[211195,"Игореви князю Богъ путь кажетъ изъ земли Половецкой на землю Рускую, къ отню злату столу. "],[211196,"\u003cspan class=\"citation\"\u003eThe Igor tale 185\u003c/span\u003e Погасоша вечеру зари. "],[211197,"Игорь спитъ, "],[211353,"Игорь бдитъ, "],[211354,"Игорь мыслію поля мѣритъ отъ Великаго Дону до Малаго Донца. "],[211198,"\u003cspan class=\"citation\"\u003eThe Igor tale 186\u003c/span\u003e Комонь въ полуночи Овлуръ свисну за рѣкою – "],[211355,"велить князю разумѣти: "],[211199,"князю Игорю не быть! "],[211200,"\u003cspan class=\"citation\"\u003eThe Igor tale 187\u003c/span\u003e Кликну, "],[211357,"стукну земля, "],[211356,"въшумѣ трава, "],[211358,"вежи ся половецкіи подвизашася. "],[211201,"\u003cspan class=\"citation\"\u003eThe Igor tale 188\u003c/span\u003e А Игорь князь поскочи горнастаемъ къ тростію и бѣлымъ гоголемъ на воду, "],[211359,"\u003cspan class=\"citation\"\u003eThe Igor tale 189\u003c/span\u003e въвръжеся на бръзъ комонь "],[211360,"и скочи съ него босымъ влъкомъ, "],[211361,"\u003cspan class=\"citation\"\u003eThe Igor tale 190\u003c/span\u003e и потече къ лугу Донца, "],[211362,"и полетѣ соколомъ подъ мьглами, избивая гуси и лебеди завтроку, и обѣду, и ужинѣ. "],[211202,"\u003cspan class=\"citation\"\u003eThe Igor tale 191\u003c/span\u003e Коли Игорь соколомъ полетѣ, тогда Влуръ влъкомъ потече, труся собою студеную росу: "],[211203,"претръгоста бо своя бръзая комоня. "],[211204,"\u003cspan class=\"citation\"\u003eThe Igor tale 192\u003c/span\u003e Донецъ рече: "],[211205,"«\u003cspan class=\"citation\"\u003eThe Igor tale 193\u003c/span\u003e Княже Игорю! Не мало ти величія, а Кончаку нелюбія, а Руской земли веселіа!». "],[211207,"\u003cspan class=\"citation\"\u003eThe Igor tale 194\u003c/span\u003e Игорь рече: "],[211208,"«\u003cspan class=\"citation\"\u003eThe Igor tale 195\u003c/span\u003e О, Донче! "],[211209,"Не мало ти величія, лелѣявшу князя на влънах, стлавшу ему зелѣну траву на своихъ сребреныхъ брезѣхъ, одѣвавшу его теплыми мъглами подъ сѣнію зелену древу, "]]