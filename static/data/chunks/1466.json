[[21558,"οὗτοι λήμψονται περισσότερον κρίμα."],[21559,"\u003cspan class=\"citation\"\u003eLUKE 21.1\u003c/span\u003e Ἀναβλέψας δὲ εἶδεν τοὺς βάλλοντας εἰς τὸ γαζοφυλάκιον τὰ δῶρα αὐτῶν πλουσίους. "],[21560,"\u003cspan class=\"citation\"\u003eLUKE 21.2\u003c/span\u003e εἶδεν δέ τινα χήραν πενιχρὰν βάλλουσαν ἐκεῖ δύο λεπτά, \u003cspan class=\"citation\"\u003eLUKE 21.3\u003c/span\u003e καὶ εἶπεν· "],[21561,"ἀληθῶς λέγω ὑμῖν ὅτι ἡ χήρα ἡ πτωχὴ αὕτη πλείω πάντων ἔβαλεν· "],[48566,"\u003cspan class=\"citation\"\u003eLUKE 21.4\u003c/span\u003e ἅπαντες γὰρ οὗτοι ἐκ τοῦ περισσεύοντος αὐτοῖς ἔβαλον εἰς τὰ δῶρα, "],[48567,"αὕτη δὲ ἐκ τοῦ ὑστερήματος αὐτῆς ἅπαντα τὸν βίον ὃν εἶχεν ἔβαλεν. "],[21563,"\u003cspan class=\"citation\"\u003eLUKE 21.5\u003c/span\u003e Καί τινων λεγόντων περὶ τοῦ ἱεροῦ, ὅτι λίθοις καλοῖς καὶ ἀναθέμασιν κεκόσμηται, εἶπεν· "],[48568,"\u003cspan class=\"citation\"\u003eLUKE 21.6\u003c/span\u003e ταῦτα ἃ θεωρεῖτε, ἐλεύσονται ἡμέραι ἐν αἷς οὐκ ἀφεθήσεται λίθος ἐπὶ λίθῳ, ὃς οὐ καταλυθήσεται. "],[21565,"\u003cspan class=\"citation\"\u003eLUKE 21.7\u003c/span\u003e ἐπηρώτησαν δὲ αὐτὸν λέγοντες· "],[21566,"διδάσκαλε, πότε οὖν ταῦτα ἔσται; "],[21567,"καὶ τί τὸ σημεῖον ὅταν μέλλῃ ταῦτα γίνεσθαι; "],[21568,"\u003cspan class=\"citation\"\u003eLUKE 21.8\u003c/span\u003e ὁ δὲ εἶπεν· "],[21569,"βλέπετε μὴ πλανηθῆτε· "],[21570,"πολλοὶ γὰρ ἐλεύσονται ἐπὶ τῷ ὀνόματί μου, λέγοντες· "],[21571,"ἐγώ εἰμι, καί ὁ καιρὸς ἤγγικεν· "],[21572,"μὴ πορευθῆτε ὀπίσω αὐτῶν. "],[21573,"\u003cspan class=\"citation\"\u003eLUKE 21.9\u003c/span\u003e ὅταν δὲ ἀκούσητε πολέμους καὶ ἀκαταστασίας, μὴ πτοηθῆτε· "],[21574,"δεῖ γὰρ ταῦτα γενέσθαι πρῶτον, ἀλλ’ οὐκ εὐθέως τὸ τέλος. "],[21575,"\u003cspan class=\"citation\"\u003eLUKE 21.10\u003c/span\u003e τότε ἔλεγεν αὐτοῖς· "],[48570,"ἐγερθήσεται ἔθνος ἐπ’ ἔθνος καὶ βασιλεία ἐπὶ βασιλείαν, "],[48571,"\u003cspan class=\"citation\"\u003eLUKE 21.11\u003c/span\u003e σεισμοί τε μεγάλοι καὶ κατὰ τόπους λιμοὶ καὶ λοιμοὶ ἔσονται, "],[48572,"φόβητρά τε καὶ σημεῖα ἀπ’ οὐρανοῦ μεγάλα ἔσται. "],[21577,"\u003cspan class=\"citation\"\u003eLUKE 21.12\u003c/span\u003e Πρὸ δὲ τούτων πάντων ἐπιβαλοῦσιν ἐφ’ ὑμᾶς τὰς χεῖρας αὐτῶν καὶ διώξουσιν, παραδιδόντες εἰς τὰς συναγωγὰς καὶ φυλακάς, ἀπαγομένους ἐπὶ βασιλεῖς καὶ ἡγεμόνας ἕνεκεν τοῦ ὀνόματός μου· "],[21578,"\u003cspan class=\"citation\"\u003eLUKE 21.13\u003c/span\u003e ἀποβήσεται ὑμῖν εἰς μαρτύριον. "],[21579,"\u003cspan class=\"citation\"\u003eLUKE 21.14\u003c/span\u003e θέτε οὖν ἐν ταῖς καρδίαις ὑμῶν μὴ προμελετᾶν ἀπολογηθῆναι· "],[21580,"\u003cspan class=\"citation\"\u003eLUKE 21.15\u003c/span\u003e ἐγὼ γὰρ δώσω ὑμῖν στόμα καὶ σοφίαν, ᾗ οὐ δυνήσονται ἀντιστῆναι ἢ ἀντειπεῖν ἅπαντες οἱ ἀντικείμενοι ὑμῖν. "],[21581,"\u003cspan class=\"citation\"\u003eLUKE 21.16\u003c/span\u003e παραδοθήσεσθε δὲ καὶ ὑπὸ γονέων καὶ ἀδελφῶν καὶ συγγενῶν καὶ φίλων, καὶ θανατώσουσιν ἐξ ὑμῶν, \u003cspan class=\"citation\"\u003eLUKE 21.17\u003c/span\u003e καὶ ἔσεσθε μισούμενοι ὑπὸ πάντων διὰ τὸ ὄνομά μου. "],[21582,"\u003cspan class=\"citation\"\u003eLUKE 21.18\u003c/span\u003e καὶ θρὶξ ἐκ τῆς κεφαλῆς ὑμῶν οὐ μὴ ἀπόληται· "],[21583,"\u003cspan class=\"citation\"\u003eLUKE 21.19\u003c/span\u003e ἐν τῇ ὑπομονῇ ὑμῶν κτήσασθε τὰς ψυχὰς ὑμῶν. "],[21584,"\u003cspan class=\"citation\"\u003eLUKE 21.20\u003c/span\u003e Ὅταν δὲ ἴδητε κυκλουμένην ὑπὸ στρατοπέδων Ἱερουσαλήμ, τότε γνῶτε ὅτι ἤγγικεν ἡ ἐρήμωσις αὐτῆς. "],[21585,"\u003cspan class=\"citation\"\u003eLUKE 21.21\u003c/span\u003e τότε οἱ ἐν τῇ Ἰουδαίᾳ φευγέτωσαν εἰς τὰ ὄρη, καὶ οἱ ἐν μέσῳ αὐτῆς ἐκχωρείτωσαν, καὶ οἱ ἐν ταῖς χώραις μὴ εἰσερχέσθωσαν εἰς αὐτήν, \u003cspan class=\"citation\"\u003eLUKE 21.22\u003c/span\u003e ὅτι ἡμέραι ἐκδικήσεως αὗταί εἰσίν τοῦ πλησθῆναι πάντα τὰ γεγραμμένα. "],[21586,"\u003cspan class=\"citation\"\u003eLUKE 21.23\u003c/span\u003e οὐαὶ ταῖς ἐν γαστρὶ ἐχούσαις καὶ ταῖς θηλαζούσαις ἐν ἐκείναις ταῖς ἡμέραις· "],[21587,"ἔσται γὰρ ἀνάγκη μεγάλη ἐπὶ τῆς γῆς καὶ ὀργὴ τῷ λαῷ τούτῳ, \u003cspan class=\"citation\"\u003eLUKE 21.24\u003c/span\u003e καὶ πεσοῦνται στόματι μαχαίρης καὶ αἰχμαλωτισθήσονται εἰς τὰ ἔθνη πάντα, καὶ Ἱερουσαλὴμ ἔσται πατουμένη ὑπὸ ἐθνῶν, ἄχρι οὗ πληρωθῶσιν καιροὶ ἐθνῶν. "],[48573,"\u003cspan class=\"citation\"\u003eLUKE 21.25\u003c/span\u003e Καὶ ἔσονται σημεῖα ἐν ἡλίῳ καὶ σελήνῃ καὶ ἄστροις, καὶ ἐπὶ τῆς γῆς συνοχὴ ἐθνῶν ἐν ἀπορίᾳ ἤχους θαλάσσης καὶ σάλου, \u003cspan class=\"citation\"\u003eLUKE 21.26\u003c/span\u003e ἀποψυχόντων ἀνθρώπων ἀπὸ φόβου καὶ προσδοκίας τῶν ἐπερχομένων τῇ οἰκουμένῃ, "],[48574,"αἱ γὰρ δυνάμεις τῶν οὐρανῶν σαλευθήσονται. "],[21589,"\u003cspan class=\"citation\"\u003eLUKE 21.27\u003c/span\u003e καὶ τότε ὄψονται τὸν υἱὸν τοῦ ἀνθρώπου ἐρχόμενον ἐν νεφέλῃ μετὰ δυνάμεως καὶ δόξης πολλῆς. "],[21590,"\u003cspan class=\"citation\"\u003eLUKE 21.28\u003c/span\u003e ἀρχομένων δὲ τούτων γίνεσθαι ἀνακύψατε καὶ ἐπάρατε τὰς κεφαλὰς ὑμῶν, διότι ἐγγίζει ἡ ἀπολύτρωσις ὑμῶν. "],[21591,"\u003cspan class=\"citation\"\u003eLUKE 21.29\u003c/span\u003e Καὶ εἶπεν παραβολὴν αὐτοῖς. "],[21592,"ἴδετε τὴν συκῆν καὶ πάντα τὰ δένδρα· "],[21593,"\u003cspan class=\"citation\"\u003eLUKE 21.30\u003c/span\u003e ὅταν προβάλωσιν ἤδη, βλέποντες ἀφ’ ἑαυτῶν γινώσκετε ὅτι ἤδη ἐγγὺς τὸ θέρος ἐστίν. "],[21594,"\u003cspan class=\"citation\"\u003eLUKE 21.31\u003c/span\u003e οὕτως καὶ ὑμεῖς, ὅταν ἴδητε ταῦτα γινόμενα, γινώσκετε ὅτι ἐγγύς ἐστιν ἡ βασιλεία τοῦ θεοῦ. "],[21595,"\u003cspan class=\"citation\"\u003eLUKE 21.32\u003c/span\u003e ἀμὴν λέγω ὑμῖν ὅτι οὐ μὴ παρέλθῃ ἡ γενεὰ αὕτη ἕως ἂν πάντα γένηται. "],[48575,"\u003cspan class=\"citation\"\u003eLUKE 21.33\u003c/span\u003e ὁ οὐρανὸς καὶ ἡ γῆ παρελεύσονται, "],[48576,"οἱ δὲ λόγοι μου οὐ μὴ παρελεύσονται. "],[21597,"\u003cspan class=\"citation\"\u003eLUKE 21.34\u003c/span\u003e Προσέχετε δὲ ἑαυτοῖς μήποτε βαρηθῶσιν ὑμῶν αἱ καρδίαι ἐν κραιπάλῃ καὶ μέθῃ καὶ μερίμναις βιωτικαῖς, καὶ ἐπιστῇ ἐφ’ ὑμᾶς αἰφνίδιος ἡ ἡμέρα ἐκείνη \u003cspan class=\"citation\"\u003eLUKE 21.35\u003c/span\u003e ὡς παγίς· "],[21598,"ἐπεισελεύσεται γὰρ ἐπὶ πάντας τοὺς καθημένους ἐπὶ πρόσωπον πάσης τῆς γῆς. "],[21599,"\u003cspan class=\"citation\"\u003eLUKE 21.36\u003c/span\u003e ἀγρυπνεῖτε δὲ ἐν παντὶ καιρῷ δεόμενοι ἵνα κατισχύσητε ἐκφυγεῖν ταῦτα πάντα τὰ μέλλοντα γίνεσθαι, καὶ σταθῆναι ἔμπροσθεν τοῦ υἱοῦ τοῦ ἀνθρώπου. "]]