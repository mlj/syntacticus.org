[["torot:20180323:usp-sbor:192418","въ хлѣвинѣ идеже скотъ затварѧѥмъ. жилище бѣсомъ ѥсть. "],["torot:20180323:usp-sbor:192296","тѣмьже и многѹ пакость тѹ творѧть въ нѥмь. ꙗкоже не дадѹще томѹ ꙗсти. "],["torot:20180323:usp-sbor:192298","многашьды же и прозвутеръ мл҃твѹ творить и водою ст҃ою покраплѧꙗ. "],["torot:20180323:usp-sbor:192299","то же ни тако "],["torot:20180323:usp-sbor:199143","осташа сѧ зълии ти бѣси творѧще мѹкѹ и доселѣ скотȣ ⁘ "],["torot:20180323:usp-sbor:192300","\u003cspan class=\"citation\"\u003eUsp.sbor. 45\u003c/span\u003e тъгда же оц҃ь нашь ѳеѡдосии въорѹживъ сѧ на нꙗ постъмь и молитвою. по гн҃ю гласѹ. ѥже рече. "],["torot:20180323:usp-sbor:192303","сь родъ изгонить сѧ ничимьже тъкъмо мл҃твою и постъмь. "],["torot:20180323:usp-sbor:192304","тѣмь же ѹповаꙗ блаженыи. ꙗко имать прогънати ꙗ ѿ мѣста того. ꙗкоже дрѣвле ѿ мѣсильницѧ. и прииде въ село то и вечеръ въниде ѥдинъ въ хлѣвинѹ тѹ. идеже бѣси жилище имѧхѹть. "],["torot:20180323:usp-sbor:192309","и затворивъ двьри тѹ же прѣбы҃c до ѹтрьнꙗꙗ мл҃твѹ творѧ. ꙗкоже ѿ того ча҃с не ꙗвити сѧ бѣсомъ на то мѣсто. се же ни въ дворѣ пакости творити никомȣже. "],["torot:20180323:usp-sbor:192419","мл҃твами пр҃пдбьнааго оц҃ѧ нашего ѳеѡдосиꙗ. ꙗко се орѹжиѥмь ѿгънани быша ѿ вьси тоꙗ. "],["torot:20180323:usp-sbor:192314","и тако пакы блаженыи приде въ манастырь свои. ꙗко храбъръ сильнъ побѣдивъ зълыꙗ дх҃ы. пакостьствѹюща въ области ѥго ⁘ "],["torot:20180323:usp-sbor:192317","\u003cspan class=\"citation\"\u003eUsp.sbor. 46\u003c/span\u003e пакы же нѣколи въ ѥдинъ ѿ дн҃ии. къ семѹ блаженомѹ и пр҃пдбьномѹ оц҃ю нашемѹ ѳеодосию. приде старѣи пекѹщиимъ гл҃ꙗ ꙗко "],["torot:20180323:usp-sbor:192420","мѹкы не имамъ на испечениѥ хлѣбомъ братии. "],["torot:20180323:usp-sbor:192320","гл҃а томȣ блаженыи "],["torot:20180323:usp-sbor:192424","иди "],["torot:20180323:usp-sbor:192425","съглѧдаи въ сѹсѣцѣ. "],["torot:20180323:usp-sbor:192426","еда како мало мѹкы ѡбрѧщеши въ нѥмь. донъдеже пакы г҃ь попечеть сѧ нами. "],["torot:20180323:usp-sbor:192323","ѡнъ же вѣдѧаше сѧ ꙗко и помелъ бѣ сѹсѣкъ тъ и въ ѥдинъ ѹгълъ мало ѡтрѹбъ. ꙗко се съ троѣ или съ четверы пригъръщѣ. "],["torot:20180323:usp-sbor:192325","тѣмь же гл҃ааше. "],["torot:20180323:usp-sbor:192326","истинѹ ти вѣщаю оч҃е ꙗко азъ самъ пометохъ сѹсѣкъ тъ. и нѣсть въ нѥмь ничьсоже. развѣ мало ѡтрѹбъ въ ѹгълѣ ѥдиномь. "],["torot:20180323:usp-sbor:192329","гл҃а томѹ оц҃ь. "],["torot:20180323:usp-sbor:192330","вѣрѹ ми ими чадо ꙗко мощьнъ ѥсть б҃ъ. и ѿ тѣхъ малыихъ отрѹбъ напълънить намъ сѹсѣкъ тъ мѹкы. иже ꙗкоже и при илии сътвори въдовици онои ѹмъноживъ ѿ ѥдинѣхъ пригъръщь мȣкы множьство. ꙗкоже прѣпитати сѧ ѥи съ чады своими въ гладьное врѣмѧ. донъдеже гобино бы҃с въ людьхъ. се бо нынѣ тъ ж ѥсть и мощьнъ ѥсть и тако же и намъ ѿ мала мъного сътворити. "],["torot:20180323:usp-sbor:192336","нъ иди и съмотри "],["torot:20180323:usp-sbor:192427","еда бл҃гословлениѥ бѹдеть на сѹсѣцѣ томь. "],["torot:20180323:usp-sbor:192337","то же слышавъ онъ ѿиде. "],["torot:20180323:usp-sbor:192338","и ꙗко въниде въ храмъ тъ. ти видѣ сѹсѣкъ тъ. иже бѣ пьрьвѣѥ тъщь и мл҃твами пр҃пдбьнааго оц҃ѧ нашего ѳеодосиꙗ. пълънъ сѹщь мѹкы. ꙗкоже прѣсыпати сѧ ѥи. чрѣсъ стѣнѹ на землю ⁘ "],["torot:20180323:usp-sbor:192344","\u003cspan class=\"citation\"\u003eUsp.sbor. 47\u003c/span\u003e тъгда же въ ѹжасти бы҃с видѧ таковоѥ прѣславьноѥ чюдо. "],["torot:20180323:usp-sbor:192345","и въспѧтивъ сѧ блаженомѹ съповѣда. "],["torot:20180323:usp-sbor:192346","тоже ст҃ыи къ томѹ "],["torot:20180323:usp-sbor:192428","иди чадо и не ꙗви никомѹже сего. "],["torot:20180323:usp-sbor:192347","нъ сътвори по обычаю братии хлѣбы. "],["torot:20180323:usp-sbor:192348","се бо молитвами пр҃пдбьныꙗ братиꙗ нашеꙗ. посъла бъ҃ милость свою къ намъ. подаꙗ намъ вьсѧ на потрѣбѹ ѥгоже аще хощемъ. "],["torot:20180323:usp-sbor:192351","тако ти тъщаниѥ бѣ къ бѹ҃ надежа пр҃пдбьнаго феодоса. "],["torot:20180323:usp-sbor:192352","и тако ѹпованиѥ имѧаше къ гѹ҃ нашемѹ іс҃у хѹ҃. ꙗкоже не имѣти надежа о земьныихъ никоѥꙗже. ни ѹповати же ни о чемь же въ мирѣ семь. "],["torot:20180323:usp-sbor:192355","нъ бѣ вьсею мыслию и вьсею дш҃ею къ бѹ҃ въскланꙗꙗ сѧ. "],["torot:20180323:usp-sbor:199557","и на того вьсе ѹпованиѥ възложь. никакоже пекыи сѧ о ѹтрьнимь дн҃е. и гн҃ь гл҃ас по вьсѧ дн҃и имѧаше на памѧти ср҃дцѧ своѥго. ѥже рече. "],["torot:20180323:usp-sbor:192360","не пьцѣте сѧ ни о чемь же. "],["torot:20180323:usp-sbor:192361","и съмотри же пътиць нб҃сьныихъ. како не сѣють ни жьнють. ниже събирають въ житьницѧ своꙗ. "],["torot:20180323:usp-sbor:192364","нъ оц҃ь нб҃сьныи питаѥть ꙗ. "],["torot:20180323:usp-sbor:192365","кольми паче тѣхъ ѹньше ѥсте вы. "],["torot:20180323:usp-sbor:192366","тѣмь же по вьсѧ нощи молѧше сѧ къ бѹ҃ съ сльзами о стадѣ своѥмь гл҃ꙗ ⁘ "],["torot:20180323:usp-sbor:192367","\u003cspan class=\"citation\"\u003eUsp.sbor. 48\u003c/span\u003e ꙗко ты н ѥси влд҃ко съвъкѹпилъ въ мѣсто се. и аще годѣ ти ѥсть жити намъ въ нѥмь. бѹди намъ помощьникъ и податель вьсѣмъ бл҃гыимъ. "],["torot:20180323:usp-sbor:192370","се бо въ имѧ прѣст҃ыꙗ мт҃ре твоѥꙗ възграженъ бы҃с домъ сии. "],["torot:20180323:usp-sbor:192371","мы же пакы въ твоѥ имѧ събьраны въ нь. "],["torot:20180323:usp-sbor:192372","и ты съблюди ны и съхрани ѿ вьсѧкого съвѣта вьселѹкавааго врага. "],["torot:20180323:usp-sbor:192373","и съподоби ны полѹчити вѣчьнѹю жизнь. "],["torot:20180323:usp-sbor:192429","присно же вълагаи въ ср҃дцѧ наша страхъ твои. ꙗко да тѣмь причастимъ бл҃гаꙗ она. ꙗже ѹготова правьдьникомъ. "],["torot:20180323:usp-sbor:192377","и тако пакы по вьсѧ дн҃и прѣбывааше. братию ѹча и ѹтѣшаѧ. и запрѣщаꙗ же никакоже раслабѣти. нъ крѣпѣ быти на вьсѧ трѹды чьрьньчьскыꙗ. "],["torot:20180323:usp-sbor:192381","и тако прилежаниѥмь стадо своѥ пасѧаше блюды и. еда нѣкако зълокъзньныи вълъкъ въшьдъ распѹдить бж҃ьствьноѥ то стадо ⁘ "],["torot:20180323:usp-sbor:192383","\u003cspan class=\"citation\"\u003eUsp.sbor. 49\u003c/span\u003e тѣмь же о семь ꙗкоже и чл҃вкѹ нѣкоѥмѹ хо҃любивѹ и боꙗщю сѧ б҃а. ꙗвлениѥмь ѿкры сѧ ѥже о блаженѣмь и пр҃пдбьнѣмь оц҃и нашемь ѳеодосии. и о прѣчистѣи того и непорочьнѣи мл҃твѣ. ѥще же и о ст҃ѣмь того манастыри. "],["torot:20180323:usp-sbor:199558","и ѿ того пакы показѹꙗ ино мѣсто. ꙗкоже тѣмъ тѹ прѣселити сѧ. "],["torot:20180323:usp-sbor:192389","ѥсть бо мала гора надълежащи надъ манастырьмь тѣмь. "],["torot:20180323:usp-sbor:192390","и чл҃вкѹ томѹ тѹда вь нощи по. нѥи ѣдѹщю. и се видѣти томѹ чюдо испълънь ѹжасти. "],["torot:20180323:usp-sbor:192393","нощи бо сѹщи тьмьнѣ свѣтъ же прѣчюдьнъ тъкъмо надъ манастырьмь блаженааго. "],["torot:20180323:usp-sbor:192394","и се ꙗко възьрѣвъ видѣ прѣподобьнааго ѳеодосиꙗ въ свѣтѣ томь. посрѣдѣ манастырѧ прѣдъ цр҃квию стоꙗща. рѹцѣ же на нб҃о въздѣвъшю и мл҃твѹ къ б҃ѹ прилѣжьно творѧща. "],["torot:20180323:usp-sbor:192397","таче томѹ зьрѧщю и чюдѧщю сѧ о томь. и се ино чюдо ꙗвльше сѧ томѹ "],["torot:20180323:usp-sbor:192430","пламень великъ зѣло. ѿ вьрьха цр҃къвьнааго ишьдъ и акы комара сътворивъ сѧ прѣиде на дрѹгыи хълъмъ. "],["torot:20180323:usp-sbor:192400","и тѹ тѣмь коньцьмь ста. идеже блаженыи оц҃ь нашь ѳеѡдосии цр҃квь назнамена начатъ зьдати послѣже. "],["torot:20180323:usp-sbor:192402","се же ꙗкоже и донынѣ ѥсть на мѣстѣ томь манастырь славьнъ. "],["torot:20180323:usp-sbor:192403","сии же тако пламень тъ ꙗвлѧше сѧ томѹ. ꙗко дѹга стоꙗ ѥдинѣмь коньцьмь на вьрьхѹ цр҃къвьнѣмь. таче и дрѹгыимь на нареченѣмь мѣстѣ. донъдеже томѹ заѣхавъшю за горѹ не видѣти того. "]]