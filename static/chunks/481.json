[["proiel:20170214:greek-nt:20156","\u003cspan class=\"citation\"\u003eLUKE 1.11\u003c/span\u003e ὤφθη δὲ αὐτῷ ἄγγελος κυρίου ἑστὼς ἐκ δεξιῶν τοῦ θυσιαστηρίου τοῦ θυμιάματος. "],["proiel:20170214:greek-nt:48331","\u003cspan class=\"citation\"\u003eLUKE 1.12\u003c/span\u003e καὶ ἐταράχθη Ζαχαρίας ἰδών, "],["proiel:20170214:greek-nt:48332","καὶ φόβος ἐπέπεσεν ἐπ’ αὐτόν. "],["proiel:20170214:greek-nt:20158","\u003cspan class=\"citation\"\u003eLUKE 1.13\u003c/span\u003e εἶπεν δὲ πρὸς αὐτὸν ὁ ἄγγελος· "],["proiel:20170214:greek-nt:20159","μὴ φοβοῦ, Ζαχαρία, διότι εἰσηκούσθη ἡ δέησίς σου, καὶ ἡ γυνή σου Ἐλισάβετ γεννήσει υἱόν σοι, καὶ καλέσεις τὸ ὄνομα αὐτοῦ Ἰωάννην· "],["proiel:20170214:greek-nt:20160","\u003cspan class=\"citation\"\u003eLUKE 1.14\u003c/span\u003e καὶ ἔσται χαρά σοι καὶ ἀγαλλίασις, καὶ πολλοὶ ἐπὶ τῇ γενέσει αὐτοῦ χαρήσονται. "],["proiel:20170214:greek-nt:20161","\u003cspan class=\"citation\"\u003eLUKE 1.15\u003c/span\u003e ἔσται γὰρ μέγας ἐνώπιον κυρίου, καὶ οἶνον καὶ σίκερα οὐ μὴ πίῃ, καὶ πνεύματος ἁγίου πλησθήσεται ἔτι ἐκ κοιλίας μητρὸς αὐτοῦ, \u003cspan class=\"citation\"\u003eLUKE 1.16\u003c/span\u003e καὶ πολλοὺς τῶν υἱῶν Ἰσραὴλ ἐπιστρέψει ἐπὶ κύριον τὸν θεὸν αὐτῶν· "],["proiel:20170214:greek-nt:20162","\u003cspan class=\"citation\"\u003eLUKE 1.17\u003c/span\u003e καὶ αὐτὸς προελεύσεται ἐνώπιον αὐτοῦ ἐν πνεύματι καὶ δυνάμει Ἡλεία, ἐπιστρέψαι καρδίας πατέρων ἐπὶ τέκνα καὶ ἀπειθεῖς ἐν φρονήσει δικαίων, ἑτοιμάσαι κυρίῳ λαὸν κατεσκευασμένον. "],["proiel:20170214:greek-nt:20163","\u003cspan class=\"citation\"\u003eLUKE 1.18\u003c/span\u003e καὶ εἶπεν Ζαχαρίας πρὸς τὸν ἄγγελον· "],["proiel:20170214:greek-nt:20164","κατὰ τί γνώσομαι τοῦτο; "],["proiel:20170214:greek-nt:20165","ἐγὼ γάρ εἰμι πρεσβύτης καὶ ἡ γυνή μου προβεβηκυῖα ἐν ταῖς ἡμέραις αὐτῆς. "],["proiel:20170214:greek-nt:20166","\u003cspan class=\"citation\"\u003eLUKE 1.19\u003c/span\u003e καὶ ἀποκριθεὶς ὁ ἄγγελος εἶπεν αὐτῷ· "],["proiel:20170214:greek-nt:20167","ἐγώ εἰμι Γαβριὴλ ὁ παρεστηκὼς ἐνώπιον τοῦ θεοῦ, καὶ ἀπεστάλην λαλῆσαι πρὸς σὲ καὶ εὐαγγελίσασθαί σοι ταῦτα· "],["proiel:20170214:greek-nt:20168","\u003cspan class=\"citation\"\u003eLUKE 1.20\u003c/span\u003e καὶ ἰδοὺ ἔσῃ σιωπῶν καὶ μὴ δυνάμενος λαλῆσαι ἄχρι ἧς ἡμέρας γένηται ταῦτα, ἀνθ’ ὧν οὐκ ἐπίστευσας τοῖς λόγοις μου, οἵτινες πληρωθήσονται εἰς τὸν καιρὸν αὐτῶν. "],["proiel:20170214:greek-nt:20169","\u003cspan class=\"citation\"\u003eLUKE 1.21\u003c/span\u003e καὶ ἦν ὁ λαὸς προσδοκῶν τὸν Ζαχαρίαν, καὶ ἐθαύμαζον ἐν τῷ χρονίζειν αὐτὸν ἐν τῷ ναῷ. "],["proiel:20170214:greek-nt:20170","\u003cspan class=\"citation\"\u003eLUKE 1.22\u003c/span\u003e ἐξελθὼν δὲ οὐκ ἐδύνατο λαλῆσαι αὐτοῖς, καὶ ἐπέγνωσαν ὅτι ὀπτασίαν ἑώρακεν ἐν τῷ ναῷ· "],["proiel:20170214:greek-nt:20171","καὶ αὐτὸς ἦν διανεύων αὐτοῖς, καὶ διέμενεν κωφός. "],["proiel:20170214:greek-nt:20172","\u003cspan class=\"citation\"\u003eLUKE 1.23\u003c/span\u003e καὶ ἐγένετο ὡς ἐπλήσθησαν αἱ ἡμέραι τῆς λειτουργίας αὐτοῦ, ἀπῆλθεν εἰς τὸν οἶκον αὐτοῦ. "],["proiel:20170214:greek-nt:20173","\u003cspan class=\"citation\"\u003eLUKE 1.24\u003c/span\u003e μετὰ δὲ ταύτας τὰς ἡμέρας συνέλαβεν Ἐλισάβετ ἡ γυνὴ αὐτοῦ· "],["proiel:20170214:greek-nt:20174","καὶ περιέκρυβεν ἑαυτὴν μῆνας πέντε, λέγουσα \u003cspan class=\"citation\"\u003eLUKE 1.25\u003c/span\u003e ὅτι "],["proiel:20170214:greek-nt:55124"," οὕτως μοι πεποίηκεν κύριος ἐν ἡμέραις αἷς ἐπεῖδεν ἀφελεῖν ὄνειδός μου ἐν ἀνθρώποις. "],["proiel:20170214:greek-nt:20175","\u003cspan class=\"citation\"\u003eLUKE 1.26\u003c/span\u003e Ἐν δὲ τῷ μηνὶ τῷ ἕκτῳ ἀπεστάλη ὁ ἄγγελος Γαβριὴλ ἀπὸ τοῦ θεοῦ εἰς πόλιν τῆς Γαλιλαίας ᾗ ὄνομα Ναζαρὲθ \u003cspan class=\"citation\"\u003eLUKE 1.27\u003c/span\u003e πρὸς παρθένον ἐμνηστευμένην ἀνδρὶ ᾧ ὄνομα Ἰωσὴφ ἐξ οἴκου Δαυείδ, καὶ τὸ ὄνομα τῆς παρθένου Μαριάμ. "],["proiel:20170214:greek-nt:20176","\u003cspan class=\"citation\"\u003eLUKE 1.28\u003c/span\u003e καὶ εἰσελθὼν πρὸς αὐτὴν ὁ ἄγγελος εἶπεν· "],["proiel:20170214:greek-nt:48333","χαῖρε, "],["proiel:20170214:greek-nt:48334","κεχαριτωμένη, ὁ κύριος μετὰ σοῦ. "],["proiel:20170214:greek-nt:20178","\u003cspan class=\"citation\"\u003eLUKE 1.29\u003c/span\u003e ἡ δὲ ἐπὶ τῷ λόγῳ διεταράχθη, καὶ διελογίζετο ποταπὸς εἴη ὁ ἀσπασμὸς οὗτος. "],["proiel:20170214:greek-nt:20179","\u003cspan class=\"citation\"\u003eLUKE 1.30\u003c/span\u003e καὶ εἶπεν ὁ ἄγγελος αὐτῇ· "],["proiel:20170214:greek-nt:20180","μὴ φοβοῦ, Μαριάμ· "],["proiel:20170214:greek-nt:20181","εὗρες γὰρ χάριν παρὰ τῷ θεῷ· "],["proiel:20170214:greek-nt:20182","\u003cspan class=\"citation\"\u003eLUKE 1.31\u003c/span\u003e καὶ ἰδοὺ συλλήμψῃ ἐν γαστρὶ καὶ τέξῃ υἱόν, καὶ καλέσεις τὸ ὄνομα αὐτοῦ Ἰησοῦν. "],["proiel:20170214:greek-nt:20183","\u003cspan class=\"citation\"\u003eLUKE 1.32\u003c/span\u003e οὗτος ἔσται μέγας καὶ υἱὸς ὑψίστου κληθήσεται, καὶ δώσει αὐτῷ κύριος ὁ θεὸς τὸν θρόνον Δαυεὶδ τοῦ πατρὸς αὐτοῦ, \u003cspan class=\"citation\"\u003eLUKE 1.33\u003c/span\u003e καὶ βασιλεύσει ἐπὶ τὸν οἶκον Ἰακὼβ εἰς τοὺς αἰῶνας, καὶ τῆς βασιλείας αὐτοῦ οὐκ ἔσται τέλος. "],["proiel:20170214:greek-nt:20184","\u003cspan class=\"citation\"\u003eLUKE 1.34\u003c/span\u003e εἶπεν δὲ Μαριὰμ πρὸς τὸν ἄγγελον· "],["proiel:20170214:greek-nt:20185","πῶς ἔσται τοῦτο, ἐπεὶ ἄνδρα οὐ γινώσκω; "],["proiel:20170214:greek-nt:48335","\u003cspan class=\"citation\"\u003eLUKE 1.35\u003c/span\u003e καὶ ἀποκριθεὶς ὁ ἄγγελος εἶπεν αὐτῇ, "],["proiel:20170214:greek-nt:48336","πνεῦμα ἅγιον ἐπελεύσεται ἐπὶ σέ, καὶ δύναμις ὑψίστου ἐπισκιάσει σοι· "],["proiel:20170214:greek-nt:20187","διὸ καὶ τὸ γεννώμενον ἅγιον κληθήσεται, υἱὸς θεοῦ. "],["proiel:20170214:greek-nt:20188","\u003cspan class=\"citation\"\u003eLUKE 1.36\u003c/span\u003e καὶ ἰδοὺ Ἐλισάβετ ἡ συγγενίς σου καὶ αὐτὴ συνειληφυῖα υἱὸν ἐν γήρει αὐτῆς, καὶ οὗτος μὴν ἕκτος ἐστὶν αὐτῇ τῇ καλουμένῃ στείρᾳ· \u003cspan class=\"citation\"\u003eLUKE 1.37\u003c/span\u003e ὅτι οὐκ ἀδυνατήσει παρὰ τοῦ θεοῦ πᾶν ῥῆμα. "],["proiel:20170214:greek-nt:20190","\u003cspan class=\"citation\"\u003eLUKE 1.38\u003c/span\u003e εἶπεν δὲ Μαριάμ· "],["proiel:20170214:greek-nt:48337","ἰδοὺ ἡ δούλη κυρίου· "],["proiel:20170214:greek-nt:20192","γένοιτό μοι κατὰ τὸ ῥῆμά σου. "],["proiel:20170214:greek-nt:20193","καὶ ἀπῆλθεν ἀπ’ αὐτῆς ὁ ἄγγελος. "],["proiel:20170214:greek-nt:20194","\u003cspan class=\"citation\"\u003eLUKE 1.39\u003c/span\u003e Ἀναστᾶσα δὲ Μαριὰμ ἐν ταῖς ἡμέραις ταύταις ἐπορεύθη εἰς τὴν ὀρεινὴν μετὰ σπουδῆς εἰς πόλιν Ἰούδα, \u003cspan class=\"citation\"\u003eLUKE 1.40\u003c/span\u003e καὶ εἰσῆλθεν εἰς τὸν οἶκον Ζαχαρίου καὶ ἠσπάσατο τὴν Ἐλισάβετ. "],["proiel:20170214:greek-nt:20195","\u003cspan class=\"citation\"\u003eLUKE 1.41\u003c/span\u003e καὶ ἐγένετο ὡς ἤκουσεν τὸν ἀσπασμὸν τῆς Μαρίας ἡ Ἐλισάβετ, ἐσκίρτησεν τὸ βρέφος ἐν τῇ κοιλίᾳ αὐτῆς. "],["proiel:20170214:greek-nt:20196","καὶ ἐπλήσθη πνεύματος ἁγίου ἡ Ἐλισάβετ, \u003cspan class=\"citation\"\u003eLUKE 1.42\u003c/span\u003e καὶ ἀνεφώνησεν κραυγῇ μεγάλῃ καὶ εἶπεν· "],["proiel:20170214:greek-nt:20197","εὐλογημένη σὺ ἐν γυναιξίν, καὶ εὐλογημένος ὁ καρπὸς τῆς κοιλίας σου. "],["proiel:20170214:greek-nt:20198","\u003cspan class=\"citation\"\u003eLUKE 1.43\u003c/span\u003e καὶ πόθεν μοι τοῦτο ἵνα ἔλθῃ ἡ μήτηρ τοῦ κυρίου μου πρὸς ἐμέ; "],["proiel:20170214:greek-nt:20199","\u003cspan class=\"citation\"\u003eLUKE 1.44\u003c/span\u003e ἰδοὺ γὰρ ὡς ἐγένετο ἡ φωνὴ τοῦ ἀσπασμοῦ σου εἰς τὰ ὦτά μου, ἐσκίρτησεν ἐν ἀγαλλιάσει τὸ βρέφος ἐν τῇ κοιλίᾳ μου. "],["proiel:20170214:greek-nt:20200","\u003cspan class=\"citation\"\u003eLUKE 1.45\u003c/span\u003e καὶ μακαρία ἡ πιστεύσασα ὅτι ἔσται τελείωσις τοῖς λελαλημένοις αὐτῇ παρὰ κυρίου. "]]