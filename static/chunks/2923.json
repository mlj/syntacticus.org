[["torot:20180323:suz-lav:212122","б҃е мои положи ꙗ ꙗко коло. "],["torot:20180323:suz-lav:211622","ꙗко ѡгнь предъ лицемъ вѣтру. иже попалѧѥть дубравы. тако пожениши ꙗ гнѣвомъ твоимь. "],["torot:20180323:suz-lav:211625","исполнь лицѧ ихъ досаженьꙗ. "],["torot:20180323:suz-lav:211626","се бо ѡскверниша ст҃ыи дом твои. "],["torot:20180323:suz-lav:211627","да в правду всприꙗша възмездье. "],["torot:20180323:suz-lav:211628","судъ бо безъ млсти не створшему млсть. "],["torot:20180323:suz-lav:211629","поможе б҃ъ и ст҃аꙗ бц҃ѧ всеволоду. кнѧзю. в понедѣлник. ѳеѡдоровы недѣли. "],["torot:20180323:suz-lav:211632","и възврати сѧ с побѣдою великою в володимерь. "],["torot:20180323:suz-lav:211633","И приведше в градъ володимерь кнѧзѧ глѣба съ сн҃омъ своимъ романом. и с шюриномъ ꙗрополкомъ. "],["torot:20180323:suz-lav:211635","и дружина ихъ всѧ изъимана и всѣ вельможи ихъ. "],["torot:20180323:suz-lav:211636","быс радость велика в володимерѣ. "],["torot:20180323:suz-lav:211637","и на третии дн҃ь быс мѧтежь великъ в градѣ володимери. "],["torot:20180323:suz-lav:211638","всташа боꙗре и купци. рекуще "],["torot:20180323:suz-lav:212123","кнѧже мы тобѣ добра хочемъ. и за тѧ головы своѣ складываѥмъ. "],["torot:20180323:suz-lav:211641","а ты держишь ворогы своѣ просты. "],["torot:20180323:suz-lav:211642","а се ворози твои и наши суждалци. и ростовци. любо и казни. любо слѣпи. али даи нам. "],["torot:20180323:suz-lav:211647","кнѧзю же всеволоду бл҃говѣрну и б҃обоꙗзниву. не хотѧше того створити. повелѣ всадити ихъ в порубъ людии дѣлѧ. абы ѹтишил сѧ мѧтежь. "],["torot:20180323:suz-lav:211651","а по ꙗрополка посла гл҃ѧ. рѧзанцемъ "],["torot:20180323:suz-lav:212124","вы имѣте нашего ворога. "],["torot:20180323:suz-lav:211653","али иду к вамъ. "],["torot:20180323:suz-lav:211654","рѧзанци же здумаша рекуще. "],["torot:20180323:suz-lav:211655","кнѧзь нашь и братьꙗ наши погыбли в чюжемъ кнѧзи. "],["torot:20180323:suz-lav:211656","ѣхавше в вороножь ꙗша ѥго сами. "],["torot:20180323:suz-lav:211657","и приведоша ѥго в володимерь. "],["torot:20180323:suz-lav:211658","и всадиша и ту же. "],["torot:20180323:suz-lav:211659","по малѣ же дн҃ии всташа ѡпѧт людье вси. и боꙗре. "],["torot:20180323:suz-lav:211661","и придоша на кнѧжь дворъ многое мьножьство. съ ѡружьемъ рекуще. "],["torot:20180323:suz-lav:211663","чего ихъ додержати хочемъ "],["torot:20180323:suz-lav:212126","слѣпити и. "],["torot:20180323:suz-lav:211664","кнѧзю же всеволоду печалну бывшю не могшю ѹдержати людии. множьства ихъ ради клича. "],["torot:20180323:suz-lav:211666","В лѣт. ѕ҃. х҃. п҃ѕ. Новгородци цѣловавше ко всеволоду юргевичю крстъ. и не ѹправиша. "],["torot:20180323:suz-lav:211669","ѡнъ же иде к торжьку в волость ихъ. "],["torot:20180323:suz-lav:211670","и не хотѧше взѧти города. "],["torot:20180323:suz-lav:211671","бѣша бо ѡбѣщали сѧ дань дати ѥму новоторжьци. "],["torot:20180323:suz-lav:211672","и не ѹправиша. "],["torot:20180323:suz-lav:211673","дружина же всеволожа начаша кнѧзю жаловати сѧ. "],["torot:20180323:suz-lav:211674","мы не цѣловатъ ихъ приѣхали. "],["torot:20180323:suz-lav:211675","ѡни кнѧже б҃ви лжють и тобѣ. "],["torot:20180323:suz-lav:211676","и се рекше ѹдариша в конѣ. "],["torot:20180323:suz-lav:211677","и взѧша городъ. "],["torot:20180323:suz-lav:211678","мужи повѧзаша. "],["torot:20180323:suz-lav:211679","а жены и дѣти на щитъ. "],["torot:20180323:suz-lav:211680","и товаръ взѧша. "],["torot:20180323:suz-lav:211681","а городъ пожгоша весь. за новгородьскую неправду. ѡже на дн҃и цѣлують крстъ чстныи. и переступають. "],["torot:20180323:suz-lav:211685","тѣм же пррк҃мъ гл҃еть нам. "],["torot:20180323:suz-lav:211686","разумѣхъ реч. ꙗко жестокъ ѥси и шиꙗ желѣзна выѣ твоеи. "],["torot:20180323:suz-lav:211688","того ради ѹдержах ѿ васъ дождъ. "],["torot:20180323:suz-lav:211689","предѣлъ ѥдинъ ѡдождихъ. "],["torot:20180323:suz-lav:211690","а другаго не ѡдождих "],["torot:20180323:suz-lav:212127","исше. "],["torot:20180323:suz-lav:211691","и поразихъ вы зноемъ. и различьными казньми. "],["torot:20180323:suz-lav:211693","то и ту не ѡбратисте сѧ ко мнѣ. "],["torot:20180323:suz-lav:211694","сего ради винограды ваша. и нивы ваша и дубравы ѹстроихъ. "],["torot:20180323:suz-lav:211696","а злобъ ваших не могохъ истерти. "],["torot:20180323:suz-lav:211697","захарьꙗ бо прр҃къ серпъ видѣ ѡгненъ съ нб҃се грѧдущь. "],["torot:20180323:suz-lav:211698","и реч "],["torot:20180323:suz-lav:212128","на кого гси послалъ ѥси серпъ сии. "],["torot:20180323:suz-lav:211699","реч ѥму гсь. "],["torot:20180323:suz-lav:211700","на кленущаꙗ именем моим. и преступающе. "],["torot:20180323:suz-lav:211702","клѧтволюбець бо мужь всѧкъ потребит сѧ. "],["torot:20180323:suz-lav:211703","кнѧзь же всеволодъ взѧ городъ торжекъ. мсцѧ. декамб. въ .и҃. дн҃ь. на памѧт стаг потапьꙗ. "],["torot:20180323:suz-lav:211706","Полонъ пусти в володимерь. "],["torot:20180323:suz-lav:211707","а сам пебравъ дружины нѣколико. ѣха к ламьскому волоку. и пусти на воропъ. "],["torot:20180323:suz-lav:211710","и пригнавше дружина ꙗша кнѧзѧ мстиславича ꙗрослава. сн҃овцѧ ѥму. "],["torot:20180323:suz-lav:211712","а городъ пожже. "],["torot:20180323:suz-lav:211713","а людье бѧху выбѣгли. "],["torot:20180323:suz-lav:211714","а жита пожгоша и до всего. "],["torot:20180323:suz-lav:211715","кнѧзь же всеволодъ възврати сѧ в володимерь ⁘ "],["torot:20180323:suz-lav:211716","В лѣт. ѕ҃. х҃. п҃з. Престави сѧ новѣгородѣ. пороздноѣ недѣл. кнѧзь мстиславъ ростиславичь. внукъ гюргевъ. "],["torot:20180323:suz-lav:211721","положенъ быс въ ст҃ѣи соѳьи ⁘ "],["torot:20180323:suz-lav:211722","В лѣт. ѕ҃. х҃. п҃и. Престави сѧ кнѧзь мьстиславъ. сн҃ъ ростиславль. внукъ мстиславль. в субту .н.҃ю. "],["torot:20180323:suz-lav:211727","и положенъ быс в ст҃ѣи соѳьи. юже созда володимеръ ꙗрославичь ⁘ "],["torot:20180323:suz-lav:211729","В тож лѣт. Присласта сѧ глѣбовича. всеволодъ и володимеръ. ко всеволоду юргевичю. рекуще. "],["torot:20180323:suz-lav:211733","ты гснъ "],["torot:20180323:suz-lav:212129","ты ѡц҃ь. "],["torot:20180323:suz-lav:211734","брат наю старѣишии романъ. ѹимаеть волости ѹ наю. слушаꙗ тестѧ своѥго ст҃ослава. "],["torot:20180323:suz-lav:211737","а к тобѣ крстъ цѣловалъ и переступилъ. "],["torot:20180323:suz-lav:211738","кнѧзь же всеволодъ иде к рѧзаню. "],["torot:20180323:suz-lav:211739","и бывшю ѥму ѹ коломны. срѣтоста и та брата кнѧжича с поклоном. "],["torot:20180323:suz-lav:211741","кнѧзь же всеволодъ приꙗ ею в любовь. "],["torot:20180323:suz-lav:211742","и поидоша ѿ коломны. "],["torot:20180323:suz-lav:211743","ту в коломнѣ ст҃ославича глѣба ꙗ. кнѧзь всеволодъ. и посла и в володимерь. "],["torot:20180323:suz-lav:211746","сторожеве же романови перебродили сѧ бѧху чересъ ѡку. и ѹсрѣтоша сѧ с нашими сторожи. "],["torot:20180323:suz-lav:211748","и б҃ъ поможе нашим сторожемъ. "],["torot:20180323:suz-lav:211749","ѡни же побѣгоша а наши погнаша. "],["torot:20180323:suz-lav:211750","и притиснуша ихъ к рѣцѣ ѡцѣ. "],["torot:20180323:suz-lav:211751","ини избиша. "],["torot:20180323:suz-lav:211752","другыꙗ изъимаша. "],["torot:20180323:suz-lav:211753","а ини истопоша. "],["torot:20180323:suz-lav:211754","роман же то слышавъ побѣже в поле мимо рѧзань. "],["torot:20180323:suz-lav:211755","а братью свою игорѧ. и ст҃ослава затвори в рѧзани. "],["torot:20180323:suz-lav:211757","кнѧзь же всеволодъ иде к рѧзаню. "],["torot:20180323:suz-lav:211758","взѧ городъ борисовъ глѣбовъ. "],["torot:20180323:suz-lav:211759","пришед же к рѧзаню миръ створи с романомъ. и со игоремъ. "],["torot:20180323:suz-lav:211761","на всеи воли всеволожи цѣловаша крстъ. "],["torot:20180323:suz-lav:211762","и порѧдъ створивъ в сеи братьи. роздавъ имъ волость ихъ. комуждо по старѣишиньству. възврати сѧ в володимерь ⁘ "],["torot:20180323:suz-lav:211766","В лѣт. ѕ҃. х҃. п҃ѳ. Приде кнѧзь всеволодичь ст҃ославъ. с новгородци и с половци с погаными и с черниговци. на всеволода юргевича. "],["torot:20180323:suz-lav:211770","всеволодъ же поиде противу ѥму. и ѹсрѣте и на вленѣ на рѣцѣ. "],["torot:20180323:suz-lav:211772","и стоꙗше промежи собою двѣ недѣли. "],["torot:20180323:suz-lav:211773","дружина же всеволожа хотѧхуть крѣпко ѣхати на ст҃ослава. "],["torot:20180323:suz-lav:211774","всеволодъ бл҃госердъ сы. не хотѧ крове прольꙗти не ѣха на нь. "],["torot:20180323:suz-lav:211776","ѡн же стоꙗвъ .в҃. недѣли. ꙋбоꙗ сѧ разводьꙗ. "],["torot:20180323:suz-lav:212130","пожга городъ дмитровъ. "],["torot:20180323:suz-lav:211779","възврати сѧ ѡпѧт в русь. а кнѧзь всеволодъ в володимерь. "],["torot:20180323:suz-lav:211781","В лѣт. ѕ҃ х҃. ч҃. Новгородци приведоша к собѣ володимера ст҃ославича. а ꙗрополку даша торъжекъ. "],["torot:20180323:suz-lav:211785","ѡн же сѣдѧ на торжку поча воѥвати волгу. люди всеволожѣ. "],["torot:20180323:suz-lav:211787","кнѧзь же всеволодъ. изъѣздомъ ѣха к торъжку. и приѣхавъ стоꙗ ѡколо города. мсць. "],["torot:20180323:suz-lav:211790","и людье изнемогоша сѧ в городѣ з голода. и конину ꙗдѧху. и передаша сѧ. "],["torot:20180323:suz-lav:211793","и взѧша городъ. "],["torot:20180323:suz-lav:211794","а кнѧзѧ ꙗрополка ꙗша. "],["torot:20180323:suz-lav:211795","и възврати сѧ с побѣдою в володимерь. "],["torot:20180323:suz-lav:211796","а новгородци приведъ в володимерь пусти ихъ ѡпѧть на торжекъ ⁘ "]]