[["torot:20170213:supr:171588","дошъдъ же халк҄идонь҆скааго града· и҅ о҅тꙙжьчавъ ꙁѣло· не можааше о҄уже напрѣждъ поспѣшити· ѧ҅ꙁи лютѣи҅ши ѥ҅моу прибꙑвши и҅ тꙙжꙿши· "],["torot:20170213:supr:171602","тѫжаа҅ше же болми· ꙗ҅коже ѥ҅дноѭ҄ о҅тълѫчивъ себе· и҅ ꙁаключивъ въ поустꙑн҄и никаможе николиже и҅ꙁ н҄еѧ и҅ꙁлаꙁивъ· "],["torot:20170213:supr:171605","Вечероу же бꙑвꙿшоу о҅ть҆вѣтъ и҅мъ дастъ рекꙑ· ѥ҅же "],["torot:20170213:supr:187144","а҅ште г꙯ь хоштетъ о҄утрѣ о҅тъвѣштаѭ҄ вамъ· "],["torot:20170213:supr:171607","приде же вечеръ ꙁѣло сълъ поуштенꙿ о҅тъ того троконꙿда· и҅же рече къ патрик҄ию҄ "],["torot:20170213:supr:187145","не троуді ст꙯аа҅го· ни ноуди и҅ꙁлѣсти о҅тъ своѥ҅го манастꙑра· "],["torot:20170213:supr:171610","се бо самъ тъ придетъ· "],["torot:20170213:supr:171611","и҅ а҅биѥ҆ по ѥ҅дꙿномъ дꙿни· приде съ множь҆ствомъ воѥ҅водъ и҅ каꙁнь҆цъ и҅ жоупанъ· и҅ сановитꙑи҅ми· и҅ съ вь҆слѣдь҆ствоуѭ҄штии҅ми тѣмъ· бештислънꙑи҅ми вои҆· "],["torot:20170213:supr:187202","любь҆ꙗ҅ше же хождениѥ҅ прѣжде не двигнꙑи҅ сꙙ· ꙗ҅коже на толицѣ ѥ҅моу подалии҆ о҅тити· ꙗ҅коже видѣти новѫѭ҄ кесариѭ҄ и҅ е҅фратъ рѣкѫ· "],["torot:20170213:supr:171628","въ междоумѣриї же томъ· приде нѣкто палатиї· о҅тъ ц꙯ръствоуѭ҄штааго сꙑ града· и҅дꙑ же о҅тъ а҅памиѧ҆· и҅же по и҅шъствии҆ ѥ҅го· о҅тъ великааго града а҅нꙿтио҅хиїскаа҅го· пораженъ дх꙯омъ неприꙗ҅ꙁниномъ· прѣбꙑ самъ нѣмъ и҅ неподвижимъ· "],["torot:20170213:supr:171636","дои҅де же манастира чловѣка бж꙯ьꙗ҆· съ женоѭ҄ своѥ҅ѭ҄ и҅ сн꙯ъми и҅ дь҆штерми· и҅ съ прокоѭ҄ робии҅скоѭ҄ слоужь҆боѭ҄· ѥ҅гоже носꙙште носꙙштии҆· вь҆несошꙙ въ манастꙑрь҆· и҅ положишꙙ и о҄у ногоу ст꙯ааго· "],["torot:20170213:supr:171642","Молитвѫ же над н҄имъ сътворивъ· и҅ о҅тъ масла кандилънааго вь҆ꙁъмъ· въ о҄уста лежꙙштааго прь҆стꙑ въложивъ своѧ҆· и҅ ѧ҅ꙁꙑкъ и҅ прочꙙѧ чꙙсти о҄устъ помаꙁавъ· гл꙯а к н҄емоу· "],["torot:20170213:supr:171647","рь҆ци "],["torot:20170213:supr:187267","слава тебѣ б꙯же· "],["torot:20170213:supr:171648","о҅нъ же рече о҄убо· нь҆ не чистѣ ни ꙗ҅снѣ· "],["torot:20170213:supr:171650","то жде же пакꙑ сътвори· въторицеѭ҄ рекъ кꙿ н҄емоу· "],["torot:20170213:supr:171652","помилоуи҅ мꙙ бж꙯е по велицѣи҆ милости твоѥ҅и҆· "],["torot:20170213:supr:171653","и҅ їꙁглагола то малꙑ ꙗ҅снѣѥ҆· "],["torot:20170213:supr:171654","и҅ пакꙑ въторицеѭ҄ и҅ третии҅цеѭ҄ сътвори ѥ҅моу· съвръшенѣѥ҆ и҅ ꙗ҅снѣѥ҆ и҅ꙁглаголати· ѥ҅же "],["torot:20170213:supr:187268","помилоуи мꙙ бж꙯е по велицѣи҆ милости твоѥ҅и· "],["torot:20170213:supr:171657","Тѣмꙿ же бꙑваѭ҄штемъ· тоу бѣа҅хѫ вь҆си· и҅же съ болꙗриномъ троконꙿдиѥ҅мъ сановитиї и҅ жоупани· и҅ видѣа҅хѫ вса бꙑваѭ҄штаꙗ· "],["torot:20170213:supr:171661","потомꙿ же лежꙙштоу болꙙштоуо҄умоу· не двигнѫштоу сꙙ и҅ о҄умрь҆штвеноу· о҅тъ того жде кандила въꙁь҆мъ масло· и҅ о҅браꙁомъ кръстънꙑи҅мъ помаꙁавъ а҅кꙑ врачъ хꙑтрꙑи҆· начꙙ маꙁати ѥ҅го· о҅тъ пꙙтоу начьнъ· по чꙙсти· дожи ї до главꙑ· "],["torot:20170213:supr:171669","то же сътворивъ по о҅бѣма странама тѣла· пода ѥ҅моу рѫкѫ прѣдъ всѣмь народомъ· "],["torot:20170213:supr:171675","въстави же ѥ҅го· и҅ ꙁа рѫкѫ и҅мъ сътвори и҆ съ собоѭ҄ ходити· ꙁꙑбьѭ҄штоу сꙙ съпръва и҅ прѣстран҄ꙗѭ҄штоу на о҅бѣ странѣ· "],["torot:20170213:supr:171678","о҄утвръжденомъ же ѥ҅го о҄удомъ· и҅ съврь҆шенѣ и҅цѣл҄еномъ· дастъ ѥ҅моу свои҆ жъꙁлъ рекꙑ· "],["torot:20170213:supr:171681","вьꙁьмъ сь҆ ходи· "],["torot:20170213:supr:171682","и҅ о҅ставивъшоу ѥ҅го правь҆дꙿноуо҄умоу хождааше о҅ себѣ славꙙ б꙯а· "],["torot:20170213:supr:171694","Тѫ же ѥ҅моу хоулѫ въꙁглаголавъшоу о҅ истинѣ· раслабѣ ѥ҅моу а҅бь҆ѥ тѣло· и прѣдано бꙑ прь҆воуо҄умоу о҄умръштвению҄· "],["torot:20170213:supr:171697","послѣжде же попꙑтавъ ꙗ҅же о҅ палатинѣ· и҅ обрѣтъ ѥ҅го славь҆на сѫшта· и҅ многꙑ слоугоуѭ҄штꙙѧ и҅мѫшта· и҅ женѫ славꙿна рода· и҅ о҅тъ многꙑи҅хъ сѫштии҅хъ с н҄имъ воѥ҅водъ ꙗвь҆ꙗ҅ѥ҅ма· и҅ о҅тꙿ того вѣровавъ· не бꙑти ѥ҅моу приѥ҅мь҆ѭ҄штоу нарѫганьꙗ҆ и҅ли ꙁълобꙑ· раꙁмꙑсливъ о҅ своѥ҅мъ невѣрь҆ствѣ начꙙ плакати· пръвааго своѥ҅го невѣрь҆ства· "],["torot:20170213:supr:171706","и҅ прѣбꙑвъ тоу врѣмꙙ много· молꙗаше ст꙯аа҅го· приѧ҅ти ѥ҅го каѭ҄шта сꙙ и҅ пекѫшта сꙙ· и҅ мол҄ꙗаше сꙙ молити ꙁа н҄ь҆· ꙗ҅коже ѥ҅моу о҅тъ б꙯а милость҆ полоучити· "],["torot:20170213:supr:171711","и҅ прилежнѣѥ҆ молꙙ и҅ подвижь҆нѣѥ҆ ст꙯ꙑи҆· о҅ н҄емь҆ молꙗаше б꙯а· побѣдити свои҅мъ чк꙯олюбии҅мъ ꙁълобѫ мѫжа· "],["torot:20170213:supr:171714","и҅ многꙑи҅мъ троудомъ въꙁможе о҄умолити б꙯а· ꙗ҅коже и҅цѣлити ѥ҅го· "],["torot:20170213:supr:171726","и҅бо· то сътвори богочь҆стивꙑ тъ мѫжъ· и҅ приведе чк꙯а къ правь҆дꙿноуо҄умоу· и҅же въꙁь҆рѣвъ на н҄ь и҅ съглꙙдавꙑ и҆ рече къ попоу· "],["torot:20170213:supr:171730","сии҆ не можетъ и҅цѣлѣти· "],["torot:20170213:supr:189676","блѫдникъ бо ѥ҅стъ и҅ пиꙗ҅ница· "],["torot:20170213:supr:171732","и҅ всѣко о҄удавити и҅ и҅матъ бѣсъ· "],["torot:20170213:supr:171733","и҅бо по проречению҄ правь҆днааго· на о҄утрьꙗ прѣжде ꙁорь· нападъ лѫкавꙑи бѣсъ· о҄удави чловѣка того· "],["torot:20170213:supr:171737","и҅ тоу положенъ бꙑ ⁘ "],["torot:20170213:supr:171738","По лѣтѣхъ же принесенъ бꙑ въ манастꙑръ ѥ҅го· а҅рьнѣи въ калио҅пиї старѣи҅шинъствоуѧ· живꙑ въ а҅нтио҅хиїстѣмъ велицѣмъ градѣ· ногама болꙙ· въ понꙗвици носимъ· ꙗ҅коже не могꙑ ни ходити· ни трь҆пѣти прилагаѥ҅мааго бꙑлиꙗ къ ногама· ѥ҅гоже благодать҆ѭ҄ божь҆ѭ҄ и҅ силоѭ҄ роспꙙтааго и҅цѣли· "],["torot:20170213:supr:171746","и҅ прѣбꙑ въ манастꙑри многꙑ дь҆ни· ходꙙ и҅ славꙙ б꙯а· "],["torot:20170213:supr:171757","кон҄ь же тъ приведе въ манастꙑрь· мьлѣть· на кръмь҆ѭ҄ приходꙙштии҅хъ тоу странникъ· ѥ҅гоже конꙗ люта сѫшта и҅ сверѣпа и҅ напраснива· и҅мъ свои҅ма рѫкама ст꙯ъи бж꙯ии҆· съ и҅цѣлѣвъшии҅мъ господиномъ въпрꙙже въ жрънъви· "],["torot:20170213:supr:171787","видѣахѫ бо ѥ҅го бечіслъноѥ҆ бѣшень҆ѥ҆· "],["torot:20170213:supr:171788","чловѣколюбивꙑи҅ же б꙯ъ· не о҅палимꙑ ѧ съблюде· въ пламени о҅гнь҆нѣꙿмь· молитвоѭ҄ правь҆дꙿнааго пламꙑ о҅гн҄ьнꙑи погасивъ· "],["torot:20170213:supr:171798","ст꙯ꙑи҅ же слꙑшавъ глаголꙑ тꙑ· и҅ въꙁдѣвъ рѫцѣ на небо· и҅ молитвѫ сътворивъ· и҅де на сьрѣтень҆ѥ ю҄нь҆цоу· "],["torot:20170213:supr:171807","Правь҆днꙑи҅ же ничсоже никомоуже не о҅тъвѣштавъ· нъ вѣроѭ҄ ꙗ҅же на б꙯а о҄утвръдивъ сꙙ· приближивъ сꙙ къ ю҄ньцоу· и҅ коснѫвъ сꙙ е҅го рѫкама· и҅ въстлапивъ гнѣвъ словесꙑ кротъкꙑми· рѫкоѭ҄ пои҅мъ· вь҆веде въ свои҆ хлѣвъ къ ꙗ҅слемъ· ꙗ҅коже вꙿсѣмъ дивити сꙙ и҅ о҄ужаснѫти· сътворенꙑмъ чоудесемъ· вꙑше словесе о҅тъ ст꙯ааго· величаѭ҄штемъ б꙯а· боѧ҅штии҅ми сꙙ ѥ҅го своѭ҄ крѣпость҆ о҅бавь҆ꙗ҅ѭ҄штаа҅го· "],["torot:20170213:supr:171854","того же ст꙯ꙑи҆ приїмъ прѣподобь҆нꙑи҅ма свои҅ма рѫкама· поѥ҅м л҄ꙙ масло о҅тъ канꙿдила· маꙁааше ѥ҅моу вьсе тѣло· кажоуштоу болꙙштоуо҄умоу и҅ наꙁнаменоуѭ҄штоу· въ коемъ мѣстѣ плъꙁааше дх꙯ъ· о҅кꙑ ꙁмиꙗ вьгнѣждаѧ҆ сꙙ вь҆ н҄емь҆· "]]