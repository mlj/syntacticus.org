[["torot:20180323:pskov:139963","Яже Третьяк имъ на вече и первую новую пошлину, поклон от великого князя: "],["torot:20180323:pskov:207300","«Чтобы, деи, отчина моя, посадники псковские и псковичи, тольке хотите еще въ старины прожить, и вы бы есте две воли мои изволили: "],["torot:20180323:pskov:139964","ино бы у вас вечья не было да и колокол бы есте сняли долой вечной, а здѣся бы быти двем намѣстником, а по пригородам намѣснику же быти, и вы ещо проживете въ старине. "],["torot:20180323:pskov:139965","А только тѣх дву воль государю не изволите и не сотворите, ино как государю Богъ по сердцу положить, "],["torot:20180323:pskov:152695","ино у него много силы готовой, "],["torot:20180323:pskov:152696","ино тое кровопролитие на тѣх будет, хто государевы воли не сотворить. "],["torot:20180323:pskov:139966","Да государь нашь князь великий хочеть побывати на поклон къ Святей Троицы во Псков». "],["torot:20180323:pskov:139967","Да тое отговорив, да сѣл на степени. "],["torot:20180323:pskov:139968","И псковичи ударили челом в землю "],["torot:20180323:pskov:140412","и не могли противу его отвечати, "],["torot:20180323:pskov:215818","ано исполнися бяше очи слез, что в сесцу матере своея, "],["torot:20180323:pskov:140413","но и токмо тыя слез не испустили, но не в разум и младе суще; "],["torot:20180323:pskov:139969","толке ему отвечали: "],["torot:20180323:pskov:140414","«Посол государев, дасть Богъ заутра и мы себѣ подумаем, да тебѣ о всем откажем». "],["torot:20180323:pskov:139970","А псковичи туто горко заплакали. "],["torot:20180323:pskov:139971","Како ли не упали зеницы со слезами вкупе, "],["torot:20180323:pskov:140416","како ти не урвалося сердце от корени! "],["torot:20180323:pskov:140415","Наутриа, свитающи дни недельну, и позвониша вечье, "],["torot:20180323:pskov:140417","и вшол Третьякъ в вечье, "],["torot:20180323:pskov:140419","и посадники псковскии и псковичи начаша ему говорити тако: "],["torot:20180323:pskov:140418","«В нас написано в лѣтописцех с прадеды его и з дѣды и со отцем его крестное целование с великими князьми положоно, что нам псковичам от государя своего великого князя, кой ни будеть на Москве, и нам от него не ити ни в Литву, ни в Нѣмцы; а нам жити по старине в добровольи. "],["torot:20180323:pskov:139973","А мы пскоувичи отъидем от великого князя в Литву или в Немцы, или о себѣ учнем жити без государя, ино на нас гнѣв Божий, глад, и огнь, и потоп, и нашествие поганых. "],["torot:20180323:pskov:139974","А государь нашь князь великий тое крестное целование не учнеть на собѣ доржати, ино на него тот же обѣть, который на нас, коли нас не учнеть доржати в старине. "],["torot:20180323:pskov:139975","А нынѣ Богъ волен да государь въ своей вотчине, во граде Пскове, и в нас, и в колоколе нашем, "],["torot:20180323:pskov:140748","а мы прежнего целованиа своего и проклятья не хотим изменити и на себѣ кроволитиа приняти, "],["torot:20180323:pskov:140747","и мы на государя своего руки подняти и в городе заперетися не хотим. "],["torot:20180323:pskov:139976","А государь наш князь великий хочеть живоначальней Троицы помолитися, в своей отчине побывати во Пскове, "],["torot:20180323:pskov:140750","и мы своего государя ради всѣм сердцем, чтобы нас не погубил до конца». "],["torot:20180323:pskov:139977","Месяца генваря въ 13, на память святых мученикъ Ермолы и Страстоника, спустиша вечной колокол святыя живоначальныя Троица "],["torot:20180323:pskov:140751","и начаша псковичи, на колокол смотря, плакати по своей старине и по своей воли. "],["torot:20180323:pskov:139978","И повезоша его на Снетогорской двор к Ивану Богослову, гдѣ нонма намѣстнич двор; "],["torot:20180323:pskov:139979","тоя же нощи повезоша Третьяк вѣчной колокол к великому князю в Новгород. "],["torot:20180323:pskov:139980","И того же месяца, за неделю приѣзда великого князя, приехаша воеводы великого князя с силою: князь Петръ Великой, Иван Васильевич Хабар, Иван Андрѣевич Челяднин — "],["torot:20180323:pskov:140753","и поведоша псковичь к целованью, "],["torot:20180323:pskov:140752","а посадником сказаша, что князь великий будетъ в пятницу. "],["torot:20180323:pskov:139982","Поѣхаша посадники псковскиа, и бояре, и дѣти посадничьи, и купцы на Дубровно стречати государя великого князя. "],["torot:20180323:pskov:139983","Месяца генваря въ 24, на память преподобныя матере нашея Аксеньи, в день в четвергъ приѣхал государь нашь князь великий Василей Иванович всеа Русии во Псков. "],["torot:20180323:pskov:139984","А того дни порану приехал владыка коломеньской Васьян Кривой, "],["torot:20180323:pskov:140755","и хотяше великого князя встрѣтити священноиноки, и священники, и дьяконы у Образа святого в Поли, "],["torot:20180323:pskov:140754","и владыка молвил, не велѣл, деи, собя князь великий стречати далече. "],["torot:20180323:pskov:139985","А псковичи сретоша его за три версты, "],["torot:20180323:pskov:140760","и вдариша псковичи государю своему в землю челом, "],["torot:20180323:pskov:140759","и государь упросил в них здравия, "],["torot:20180323:pskov:140758","и псковичи ему молвиша: "],["torot:20180323:pskov:140757","«Ты, государь нашь князь великий, царь всеа Русии, здрав был». "],["torot:20180323:pskov:139986","И поехал во Псков; "],["torot:20180323:pskov:139987","и срѣтиша его владыка, кои с нимъ приѣхал, и священноиноки, и священники, и дьяконы на Торгу, гдѣ нынѣ площадь; "],["torot:20180323:pskov:139988","а самъ князь великий слѣз с коня во Всемилостиваго Спаса, "],["torot:20180323:pskov:140762","туто же и благословил его владыка, "],["torot:20180323:pskov:140761","и пошол ко святей живоначальней Троицы. "],["torot:20180323:pskov:139989","И пѣша молебен и многолѣтьство кликаша государю; "],["torot:20180323:pskov:140764","и благословляя владыка его: "],["torot:20180323:pskov:140763","«Богь, деи, о государь, благословляетъ Псков вземши». "],["torot:20180323:pskov:139991","И кои псковичи были у церкви и то слышели и заплакали горко: "],["torot:20180323:pskov:140765","«Богь волен да государь, "],["torot:20180323:pskov:153335","отчина есме его была изстари отцов его, и дѣдовъ его, и прадѣдов его». "],["torot:20180323:pskov:139992","И велѣл в неделю быти у собя князь великий псковичем, псковским и старым посадником и дѣтем посадничим, и бояром, и купцом, и житьим людем: "],["torot:20180323:pskov:140766","«Яз вас хощу жаловати своим жалованием». "],["torot:20180323:pskov:139993","И поидоша псковичи от малы и до велика на великого князя двор. "],["torot:20180323:pskov:139994","И посадники и бояре поидоша въ гридню, "],["torot:20180323:pskov:140769","а инѣх, на крыльце стоя, князь Петръ Васильевич по переписи почал кликати бояр и копцов псковских. "],["torot:20180323:pskov:139995","И кои вошли в гридню, то тѣх всѣх за приставы подаваша; "],["torot:20180323:pskov:139996","а псковичем, молощим людем, кои на дворѣ стояли, отвечаша: "],["torot:20180323:pskov:140770","«До вас государю дѣла нѣт, "],["torot:20180323:pskov:140771","а до которых государю дѣло есть, и он тѣх к себѣ емлетъ, "],["torot:20180323:pskov:140772","а вас государь пожалуетъ грамотою своею жаловальною, как вам впредь прожити». "],["torot:20180323:pskov:139997","И подаваша тѣх за приставы, кои были в гридне, "],["torot:20180323:pskov:140775","и поидоша за приставы по подворьям, "],["torot:20180323:pskov:140774","и начаша скручатися к Москве тое нощи, з женами и з дѣтми, "],["torot:20180323:pskov:140773","и животы легкие взяша с собою, "],["torot:20180323:pskov:140776","а то все пометаша, и поѣхаше вборзе с плачем и рыданием многим. "]]