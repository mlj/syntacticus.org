[["proiel:20170214:gothic-nt:44408","\u003cspan class=\"citation\"\u003eROM 11.32\u003c/span\u003e galauk auk guþ allans in ungalaubeinai, ei allans gaarmai. "],["proiel:20170214:gothic-nt:44409","\u003cspan class=\"citation\"\u003eROM 11.33\u003c/span\u003e o diupiþa gabeins handugeins... "],["proiel:20170214:gothic-nt:44410","\u003cspan class=\"citation\"\u003eROM 11.34\u003c/span\u003e ƕas auk ufkunþa fraþi fraujins aiþþau ƕas imma ragineis was? "],["proiel:20170214:gothic-nt:44411","\u003cspan class=\"citation\"\u003eROM 11.35\u003c/span\u003e aiþþau ƕas imma fruma gaf, jah fragildaidau imma? "],["proiel:20170214:gothic-nt:44412","\u003cspan class=\"citation\"\u003eROM 11.36\u003c/span\u003e unte us imma jah þairh ina jah in imma alla; "],["proiel:20170214:gothic-nt:44413","immuh wulþus du aiwam, amen."],["proiel:20170214:gothic-nt:44414","\u003cspan class=\"citation\"\u003eROM 12.1\u003c/span\u003e Bidja nu izwis, broþrjus, þairh bleiþein gudis, usgiban leika izwara saud qiwana, weihana, waila galeikaidana guda, andaþahtana blotinassu izwarana. "],["proiel:20170214:gothic-nt:44415","\u003cspan class=\"citation\"\u003eROM 12.2\u003c/span\u003e ni galeikoþ izwis þamma aiwa, ak inmaidjaiþ ananiujiþai fraþjis izwaris du gakiusan ƕa sijai wilja gudis, þatei goþ jah galeikaiþ jah ustauhan. "],["proiel:20170214:gothic-nt:44416","\u003cspan class=\"citation\"\u003eROM 12.3\u003c/span\u003e qiþa auk þairh anst gudis sei gibana ist mis, allaim wisandam in izwis, ni mais fraþjan þau skuli fraþjan, ak fraþjan du waila fraþjan, ƕarjammeh swaswe guþ gadailida mitaþ galaubeinais. "],["proiel:20170214:gothic-nt:44417","\u003cspan class=\"citation\"\u003eROM 12.4\u003c/span\u003e swaswe raihtis in ainamma leika liþuns managans habam, þai-þ-þan liþjus allai ni þata samo taui haband; \u003cspan class=\"citation\"\u003eROM 12.5\u003c/span\u003e swa managai ain leik sijum in Xristau, aþþan ainƕarjizuh anþar anþaris liþjus... "],["proiel:20170214:gothic-nt:44419","...\u003cspan class=\"citation\"\u003eROM 12.8\u003c/span\u003e sa dailjands in allawerein,  "],["proiel:20170214:gothic-nt:63943","sa faurastandands in usdaudein,  "],["proiel:20170214:gothic-nt:63944","sa armands in hlasein. "],["proiel:20170214:gothic-nt:44420","\u003cspan class=\"citation\"\u003eROM 12.9\u003c/span\u003e friaþwa unliuta; "],["proiel:20170214:gothic-nt:52277","fiandans ubila, haftjandans godamma; "],["proiel:20170214:gothic-nt:44422","\u003cspan class=\"citation\"\u003eROM 12.10\u003c/span\u003e broþralubon in izwis misso friaþwamildjai; "],["proiel:20170214:gothic-nt:44423","sweriþai izwis misso faurarahnjandans; "],["proiel:20170214:gothic-nt:44424","\u003cspan class=\"citation\"\u003eROM 12.11\u003c/span\u003e usdaudein ni latai; "],["proiel:20170214:gothic-nt:44425","ahmin wulandans; "],["proiel:20170214:gothic-nt:44426","fraujin skalkinondans; "],["proiel:20170214:gothic-nt:44427","\u003cspan class=\"citation\"\u003eROM 12.12\u003c/span\u003e wenai faginondans; "],["proiel:20170214:gothic-nt:44428","aglons usþulandans; "],["proiel:20170214:gothic-nt:44429","bidai haftjandans; "],["proiel:20170214:gothic-nt:44430","\u003cspan class=\"citation\"\u003eROM 12.13\u003c/span\u003e andawiznim weihaize gamainjandans; "],["proiel:20170214:gothic-nt:44431","gastigodein galaistjandans; "],["proiel:20170214:gothic-nt:44432","\u003cspan class=\"citation\"\u003eROM 12.14\u003c/span\u003e þiuþjaiþ þans wrikandans izwis: "],["proiel:20170214:gothic-nt:44433","þiuþjaiþ jah ni unþiuþjaiþ; "],["proiel:20170214:gothic-nt:44434","\u003cspan class=\"citation\"\u003eROM 12.15\u003c/span\u003e faginon miþ faginondam, "],["proiel:20170214:gothic-nt:63949","gretan miþ gretandam. "],["proiel:20170214:gothic-nt:44435","\u003cspan class=\"citation\"\u003eROM 12.16\u003c/span\u003e þata samo in izwis misso fraþjandans; "],["proiel:20170214:gothic-nt:44436","ni hauhaba hugjandans, ak þaim hnaiwam miþgawisandans; "],["proiel:20170214:gothic-nt:44437","ni wairþaiþ inahai bi izwis silbam. "],["proiel:20170214:gothic-nt:44438","\u003cspan class=\"citation\"\u003eROM 12.17\u003c/span\u003e ni ainummehun ubil und ubilamma usgibandans; "],["proiel:20170214:gothic-nt:44439","bisaiƕandans godis ni þatainei in andwairþja gudis, ak jah in andwairþja manne allaize. "],["proiel:20170214:gothic-nt:44440","\u003cspan class=\"citation\"\u003eROM 12.18\u003c/span\u003e jabai magi wairþan us izwis, miþ allaim mannam gawairþi habandans. "],["proiel:20170214:gothic-nt:44441","\u003cspan class=\"citation\"\u003eROM 12.19\u003c/span\u003e ni izwis silbans gawrikandans, liubans, ak gibiþ staþ þwairhein; "],["proiel:20170214:gothic-nt:44442","gameliþ ist auk: "],["proiel:20170214:gothic-nt:52279","mis fraweit leitaidau, "],["proiel:20170214:gothic-nt:63950","ik fragilda, "],["proiel:20170214:gothic-nt:52280","qiþiþ frauja. "],["proiel:20170214:gothic-nt:44444","\u003cspan class=\"citation\"\u003eROM 12.20\u003c/span\u003e jabai gredo fijand þeinana, mat gif imma; "],["proiel:20170214:gothic-nt:44445","iþ jabai þaursjai, dragkei ina; "],["proiel:20170214:gothic-nt:44446","þata auk taujands haurja funins rikis ana haubiþ is. "],["proiel:20170214:gothic-nt:44447","\u003cspan class=\"citation\"\u003eROM 12.21\u003c/span\u003e ni gajiukaizau af unþiuþa, ak gajiukais þiuþa unþiuþ."],["proiel:20170214:gothic-nt:44448","\u003cspan class=\"citation\"\u003eROM 13.1\u003c/span\u003e All saiwalo waldufnjam ufarwisandam ufhausjai; "],["proiel:20170214:gothic-nt:44449","unte nist waldufni alja fram guda, iþ þo wisandona fram guda gasatida sind. "],["proiel:20170214:gothic-nt:44450","\u003cspan class=\"citation\"\u003eROM 13.2\u003c/span\u003e swaei sa andstandands waldufnja gudis garaideinai andstoþ; "],["proiel:20170214:gothic-nt:44451","iþ þai andstandandans silbans sis wargiþa nimand. "],["proiel:20170214:gothic-nt:44452","\u003cspan class=\"citation\"\u003eROM 13.3\u003c/span\u003e þai auk reiks ni sind agis godamma waurstwa, ak ubilamma; "],["proiel:20170214:gothic-nt:52281","aþþan wileis ei ni ogeis waldufni, "],["proiel:20170214:gothic-nt:52282","þiuþ taujais jah habais hazein us þamma; "],["proiel:20170214:gothic-nt:44454","\u003cspan class=\"citation\"\u003eROM 13.4\u003c/span\u003e unte gudis andbahts ist þus in godamma. "],["proiel:20170214:gothic-nt:44455","iþ jabai ubil taujis, ogs; "],["proiel:20170214:gothic-nt:44456","unte ni sware þana hairau bairiþ; "],["proiel:20170214:gothic-nt:44457","gudis auk andbahts ist, fraweitands in þwairhein þamma ubil taujandin. "],["proiel:20170214:gothic-nt:44458","\u003cspan class=\"citation\"\u003eROM 13.5\u003c/span\u003e duþþe ufhausjaiþ ni þatainei in þwairheins, ak jah in miþwisseins. "],["proiel:20170214:gothic-nt:44459","\u003cspan class=\"citation\"\u003eROM 13.6\u003c/span\u003e in-uþ-þis auk jah gilstra ustiuhaiþ; "],["proiel:20170214:gothic-nt:44460","unte andbahtos gudis sind in þamma silbin skalkinondans. "],["proiel:20170214:gothic-nt:44461","\u003cspan class=\"citation\"\u003eROM 13.7\u003c/span\u003e usgibiþ nu allaim skuldo: "],["proiel:20170214:gothic-nt:52283","þammei gabaur gabaur, "],["proiel:20170214:gothic-nt:52284","þammei mota mota, "],["proiel:20170214:gothic-nt:52285","þammei agis agis, "],["proiel:20170214:gothic-nt:52286","þammei sweriþa sweriþa. "],["proiel:20170214:gothic-nt:44463","\u003cspan class=\"citation\"\u003eROM 13.8\u003c/span\u003e ni ainummehun waihtais skulans sijaiþ, niba þatei izwis misso frijoþ; "],["proiel:20170214:gothic-nt:44464","unte saei frijoþ neƕundjan, witoþ usfullida. "],["proiel:20170214:gothic-nt:44465","\u003cspan class=\"citation\"\u003eROM 13.9\u003c/span\u003e þata auk: ni horinos, ni maurþrjais, ni hlifais, nih faihugeigais, jah jabai ƕo anþaraizo anabusne ist, in þamma waurda usfulljada, þamma: frijos neƕundjan þeinana swe þuk silban. "]]