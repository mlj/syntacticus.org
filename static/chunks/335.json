[["proiel:20170214:gothic-nt:37726","ak þata utgaggando us mann þata ist þata gamainjando mannan. "],["proiel:20170214:gothic-nt:37727","\u003cspan class=\"citation\"\u003eMARK 7.16\u003c/span\u003e jabai ƕas habai ausona hausjandona, gahausjai. "],["proiel:20170214:gothic-nt:37728","\u003cspan class=\"citation\"\u003eMARK 7.17\u003c/span\u003e jah þan galaiþ in gard us þizai managein, frehun ina siponjos is bi þo gajukon. "],["proiel:20170214:gothic-nt:37729","\u003cspan class=\"citation\"\u003eMARK 7.18\u003c/span\u003e jah qaþ du im: "],["proiel:20170214:gothic-nt:37730","swa jah jus unwitans sijuþ? "],["proiel:20170214:gothic-nt:37731","ni fraþjiþ þammei all þata utaþro inngaggando in mannan ni mag ina gamainjan: "],["proiel:20170214:gothic-nt:37732","\u003cspan class=\"citation\"\u003eMARK 7.19\u003c/span\u003e unte ni galeiþiþ imma in hairto, ak in wamba, jah in urrunsa usgaggiþ, gahraineiþ allans matins. "],["proiel:20170214:gothic-nt:37733","\u003cspan class=\"citation\"\u003eMARK 7.20\u003c/span\u003e qaþ-uþ-þan þatei þata us mann usgaggando þata gamaineiþ mannan. "],["proiel:20170214:gothic-nt:37734","\u003cspan class=\"citation\"\u003eMARK 7.21\u003c/span\u003e innaþro auk us hairtin manne mitoneis ubilos usgaggand: kalkinassjus, horinassjus, maurþra, \u003cspan class=\"citation\"\u003eMARK 7.22\u003c/span\u003e þiubja, faihufrikeins, unseleins, liutei, aglaitei, augo unsel, wajamereins, hauhhairtei, unwiti. "],["proiel:20170214:gothic-nt:37736","\u003cspan class=\"citation\"\u003eMARK 7.23\u003c/span\u003e þo alla ubilona innaþro usgaggand jah gagamainjand mannan. "],["proiel:20170214:gothic-nt:37737","\u003cspan class=\"citation\"\u003eMARK 7.24\u003c/span\u003e jah jainþro usstandands galaiþ in markos Twre jah Seidone jah galeiþands in gard ni wilda witan mannan jah ni mahta galaugnjan. "],["proiel:20170214:gothic-nt:37738","\u003cspan class=\"citation\"\u003eMARK 7.25\u003c/span\u003e gahausjandei raihtis qino bi ina, þizozei habaida dauhtar ahman unhrainjana, qimandei draus du fotum is. "],["proiel:20170214:gothic-nt:37739","\u003cspan class=\"citation\"\u003eMARK 7.26\u003c/span\u003e was-uþ-þan so qino haiþno, Saurini fwnikiska gabaurþai, jah baþ ina ei þo unhulþon uswaurpi us dauhtr izos. "],["proiel:20170214:gothic-nt:37740","\u003cspan class=\"citation\"\u003eMARK 7.27\u003c/span\u003e iþ Iesus qaþ du izai: "],["proiel:20170214:gothic-nt:37741","let faurþis sada wairþan barna, unte ni goþ ist niman hlaib barne jah wairpan hundam. "],["proiel:20170214:gothic-nt:37742","\u003cspan class=\"citation\"\u003eMARK 7.28\u003c/span\u003e iþ si andhof imma jah qaþ du imma: "],["proiel:20170214:gothic-nt:37743","jai frauja; "],["proiel:20170214:gothic-nt:37744","jah auk hundos undaro biuda matjand af drauhsnom barne. "],["proiel:20170214:gothic-nt:37745","\u003cspan class=\"citation\"\u003eMARK 7.29\u003c/span\u003e jah qaþ du izai: "],["proiel:20170214:gothic-nt:50636","in þis waurdis gagg, "],["proiel:20170214:gothic-nt:50637","usiddja unhulþo us dauhtr þeinai. "],["proiel:20170214:gothic-nt:37747","\u003cspan class=\"citation\"\u003eMARK 7.30\u003c/span\u003e jah galeiþandei du garda seinamma bigat unhulþon usgaggana jah þo dauhtar ligandein ana ligra. "],["proiel:20170214:gothic-nt:37748","\u003cspan class=\"citation\"\u003eMARK 7.31\u003c/span\u003e jah aftra galeiþands af markom Twre jah Seidone qam at marein Galeilaie miþ tweihnaim markom Daikapaulaios. "],["proiel:20170214:gothic-nt:37749","\u003cspan class=\"citation\"\u003eMARK 7.32\u003c/span\u003e jah berun du imma baudana stammana jah bedun ina ei lagidedi imma handau. "],["proiel:20170214:gothic-nt:37750","\u003cspan class=\"citation\"\u003eMARK 7.33\u003c/span\u003e jah afnimands ina af managein sundro, lagida figgrans seinans in ausona imma jah spewands attaitok tuggon is \u003cspan class=\"citation\"\u003eMARK 7.34\u003c/span\u003e jah ussaiƕands du himina gaswogida jah qaþ du imma: "],["proiel:20170214:gothic-nt:37751","aiffaþa, þatei ist: uslukn. "],["proiel:20170214:gothic-nt:37753","\u003cspan class=\"citation\"\u003eMARK 7.35\u003c/span\u003e jah sunsaiw usluknodedun imma hliumans, jah andbundnoda bandi tuggons is jah rodida raihtaba. "],["proiel:20170214:gothic-nt:37754","\u003cspan class=\"citation\"\u003eMARK 7.36\u003c/span\u003e jah anabauþ im ei mann ni qeþeina. "],["proiel:20170214:gothic-nt:37755","ƕan filu is im anabauþ, mais þamma eis meridedun \u003cspan class=\"citation\"\u003eMARK 7.37\u003c/span\u003e jah ufarassau sildaleikidedun qiþandans: "],["proiel:20170214:gothic-nt:37756","waila allata gatawida jah baudans gataujiþ gahausjan jah unrodjandans rodjan."],["proiel:20170214:gothic-nt:37757","\u003cspan class=\"citation\"\u003eMARK 8.1\u003c/span\u003e In jainaim þan dagam aftra at filu managai managein wisandein jah ni habandam ƕa matidedeina, athaitands siponjans qaþuh du im: "],["proiel:20170214:gothic-nt:37758","\u003cspan class=\"citation\"\u003eMARK 8.2\u003c/span\u003e infeinoda du þizai managein, unte ju dagans þrins miþ mis wesun jah ni haband ƕa matjaina; "],["proiel:20170214:gothic-nt:37759","\u003cspan class=\"citation\"\u003eMARK 8.3\u003c/span\u003e jah jabai fraleta ins lausqiþrans du garda ize, ufligand ana wiga; "],["proiel:20170214:gothic-nt:37760","sumai raihtis ize fairraþro qemun. "],["proiel:20170214:gothic-nt:37761","\u003cspan class=\"citation\"\u003eMARK 8.4\u003c/span\u003e jah andhofun imma siponjos is: "],["proiel:20170214:gothic-nt:37762","ƕaþro þans mag ƕas gasoþjan hlaibam ana auþidai? "],["proiel:20170214:gothic-nt:37763","\u003cspan class=\"citation\"\u003eMARK 8.5\u003c/span\u003e jah frah ins: "],["proiel:20170214:gothic-nt:37764","ƕan managans habaiþ hlaibans? "],["proiel:20170214:gothic-nt:37765","iþ eis qeþun: "],["proiel:20170214:gothic-nt:37766","sibun. "],["proiel:20170214:gothic-nt:37767","\u003cspan class=\"citation\"\u003eMARK 8.6\u003c/span\u003e jah anabauþ þizai managein anakumbjan ana airþai; "],["proiel:20170214:gothic-nt:37768","jah nimands þans sibun hlaibans jah awiliudonds gabrak jah atgaf siponjam seinaim, ei atlagidedeina faur; "],["proiel:20170214:gothic-nt:37769","jah atlagidedun faur þo managein. "],["proiel:20170214:gothic-nt:37770","\u003cspan class=\"citation\"\u003eMARK 8.7\u003c/span\u003e jah habaidedun fiskans fawans, jah þans gaþiuþjands qaþ ei atlagidedeina jah þans. "],["proiel:20170214:gothic-nt:37771","\u003cspan class=\"citation\"\u003eMARK 8.8\u003c/span\u003e gamatidedun þan jah sadai waurþun; "],["proiel:20170214:gothic-nt:37772","jah usnemun laibos gabruko sibun spwreidans. "],["proiel:20170214:gothic-nt:37773","\u003cspan class=\"citation\"\u003eMARK 8.9\u003c/span\u003e wesun-uþ-þan þai matjandans swe fidwor þusundjos; "],["proiel:20170214:gothic-nt:37774","jah fralailot ins. "],["proiel:20170214:gothic-nt:37775","\u003cspan class=\"citation\"\u003eMARK 8.10\u003c/span\u003e jah galaiþ sunsaiw in skip miþ siponjam seinaim, jah qam ana fera Magdalan. "],["proiel:20170214:gothic-nt:37776","\u003cspan class=\"citation\"\u003eMARK 8.11\u003c/span\u003e jah urrunnun Fareisaieis jah dugunnun miþsokjan imma sokjandans du imma taikn us himina, fraisandans ina. "]]