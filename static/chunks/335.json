[[37726,"ak þata utgaggando us mann þata ist þata gamainjando mannan. "],[37727,"\u003cspan class=\"citation\"\u003eMARK 7.16\u003c/span\u003e jabai ƕas habai ausona hausjandona, gahausjai. "],[37728,"\u003cspan class=\"citation\"\u003eMARK 7.17\u003c/span\u003e jah þan galaiþ in gard us þizai managein, frehun ina siponjos is bi þo gajukon. "],[37729,"\u003cspan class=\"citation\"\u003eMARK 7.18\u003c/span\u003e jah qaþ du im: "],[37730,"swa jah jus unwitans sijuþ? "],[37731,"ni fraþjiþ þammei all þata utaþro inngaggando in mannan ni mag ina gamainjan: "],[37732,"\u003cspan class=\"citation\"\u003eMARK 7.19\u003c/span\u003e unte ni galeiþiþ imma in hairto, ak in wamba, jah in urrunsa usgaggiþ, gahraineiþ allans matins. "],[37733,"\u003cspan class=\"citation\"\u003eMARK 7.20\u003c/span\u003e qaþ-uþ-þan þatei þata us mann usgaggando þata gamaineiþ mannan. "],[37734,"\u003cspan class=\"citation\"\u003eMARK 7.21\u003c/span\u003e innaþro auk us hairtin manne mitoneis ubilos usgaggand: kalkinassjus, horinassjus, maurþra, \u003cspan class=\"citation\"\u003eMARK 7.22\u003c/span\u003e þiubja, faihufrikeins, unseleins, liutei, aglaitei, augo unsel, wajamereins, hauhhairtei, unwiti. "],[37736,"\u003cspan class=\"citation\"\u003eMARK 7.23\u003c/span\u003e þo alla ubilona innaþro usgaggand jah gagamainjand mannan. "],[37737,"\u003cspan class=\"citation\"\u003eMARK 7.24\u003c/span\u003e jah jainþro usstandands galaiþ in markos Twre jah Seidone jah galeiþands in gard ni wilda witan mannan jah ni mahta galaugnjan. "],[37738,"\u003cspan class=\"citation\"\u003eMARK 7.25\u003c/span\u003e gahausjandei raihtis qino bi ina, þizozei habaida dauhtar ahman unhrainjana, qimandei draus du fotum is. "],[37739,"\u003cspan class=\"citation\"\u003eMARK 7.26\u003c/span\u003e was-uþ-þan so qino haiþno, Saurini fwnikiska gabaurþai, jah baþ ina ei þo unhulþon uswaurpi us dauhtr izos. "],[37740,"\u003cspan class=\"citation\"\u003eMARK 7.27\u003c/span\u003e iþ Iesus qaþ du izai: "],[37741,"let faurþis sada wairþan barna, unte ni goþ ist niman hlaib barne jah wairpan hundam. "],[37742,"\u003cspan class=\"citation\"\u003eMARK 7.28\u003c/span\u003e iþ si andhof imma jah qaþ du imma: "],[37743,"jai frauja; "],[37744,"jah auk hundos undaro biuda matjand af drauhsnom barne. "],[37745,"\u003cspan class=\"citation\"\u003eMARK 7.29\u003c/span\u003e jah qaþ du izai: "],[50636,"in þis waurdis gagg, "],[50637,"usiddja unhulþo us dauhtr þeinai. "],[37747,"\u003cspan class=\"citation\"\u003eMARK 7.30\u003c/span\u003e jah galeiþandei du garda seinamma bigat unhulþon usgaggana jah þo dauhtar ligandein ana ligra. "],[37748,"\u003cspan class=\"citation\"\u003eMARK 7.31\u003c/span\u003e jah aftra galeiþands af markom Twre jah Seidone qam at marein Galeilaie miþ tweihnaim markom Daikapaulaios. "],[37749,"\u003cspan class=\"citation\"\u003eMARK 7.32\u003c/span\u003e jah berun du imma baudana stammana jah bedun ina ei lagidedi imma handau. "],[37750,"\u003cspan class=\"citation\"\u003eMARK 7.33\u003c/span\u003e jah afnimands ina af managein sundro, lagida figgrans seinans in ausona imma jah spewands attaitok tuggon is \u003cspan class=\"citation\"\u003eMARK 7.34\u003c/span\u003e jah ussaiƕands du himina gaswogida jah qaþ du imma: "],[37751,"aiffaþa, þatei ist: uslukn. "],[37753,"\u003cspan class=\"citation\"\u003eMARK 7.35\u003c/span\u003e jah sunsaiw usluknodedun imma hliumans, jah andbundnoda bandi tuggons is jah rodida raihtaba. "],[37754,"\u003cspan class=\"citation\"\u003eMARK 7.36\u003c/span\u003e jah anabauþ im ei mann ni qeþeina. "],[37755,"ƕan filu is im anabauþ, mais þamma eis meridedun \u003cspan class=\"citation\"\u003eMARK 7.37\u003c/span\u003e jah ufarassau sildaleikidedun qiþandans: "],[37756,"waila allata gatawida jah baudans gataujiþ gahausjan jah unrodjandans rodjan."],[37757,"\u003cspan class=\"citation\"\u003eMARK 8.1\u003c/span\u003e In jainaim þan dagam aftra at filu managai managein wisandein jah ni habandam ƕa matidedeina, athaitands siponjans qaþuh du im: "],[37758,"\u003cspan class=\"citation\"\u003eMARK 8.2\u003c/span\u003e infeinoda du þizai managein, unte ju dagans þrins miþ mis wesun jah ni haband ƕa matjaina; "],[37759,"\u003cspan class=\"citation\"\u003eMARK 8.3\u003c/span\u003e jah jabai fraleta ins lausqiþrans du garda ize, ufligand ana wiga; "],[37760,"sumai raihtis ize fairraþro qemun. "],[37761,"\u003cspan class=\"citation\"\u003eMARK 8.4\u003c/span\u003e jah andhofun imma siponjos is: "],[37762,"ƕaþro þans mag ƕas gasoþjan hlaibam ana auþidai? "],[37763,"\u003cspan class=\"citation\"\u003eMARK 8.5\u003c/span\u003e jah frah ins: "],[37764,"ƕan managans habaiþ hlaibans? "],[37765,"iþ eis qeþun: "],[37766,"sibun. "],[37767,"\u003cspan class=\"citation\"\u003eMARK 8.6\u003c/span\u003e jah anabauþ þizai managein anakumbjan ana airþai; "],[37768,"jah nimands þans sibun hlaibans jah awiliudonds gabrak jah atgaf siponjam seinaim, ei atlagidedeina faur; "],[37769,"jah atlagidedun faur þo managein. "],[37770,"\u003cspan class=\"citation\"\u003eMARK 8.7\u003c/span\u003e jah habaidedun fiskans fawans, jah þans gaþiuþjands qaþ ei atlagidedeina jah þans. "],[37771,"\u003cspan class=\"citation\"\u003eMARK 8.8\u003c/span\u003e gamatidedun þan jah sadai waurþun; "],[37772,"jah usnemun laibos gabruko sibun spwreidans. "],[37773,"\u003cspan class=\"citation\"\u003eMARK 8.9\u003c/span\u003e wesun-uþ-þan þai matjandans swe fidwor þusundjos; "],[37774,"jah fralailot ins. "],[37775,"\u003cspan class=\"citation\"\u003eMARK 8.10\u003c/span\u003e jah galaiþ sunsaiw in skip miþ siponjam seinaim, jah qam ana fera Magdalan. "],[37776,"\u003cspan class=\"citation\"\u003eMARK 8.11\u003c/span\u003e jah urrunnun Fareisaieis jah dugunnun miþsokjan imma sokjandans du imma taikn us himina, fraisandans ina. "]]