[["proiel:20170214:gothic-nt:46818","...\u003cspan class=\"citation\"\u003eMATT 5.15\u003c/span\u003e ak ana lukarnastaþin, jah liuteiþ allaim þaim in þamma garda. "],["proiel:20170214:gothic-nt:46819","\u003cspan class=\"citation\"\u003eMATT 5.16\u003c/span\u003e swa liuhtjai liuhaþ izwar in andwairþja manne, ei gasaiƕaina izwara goda waurstwa jah hauhjaina attan izwarana þana in himinam. "],["proiel:20170214:gothic-nt:46820","\u003cspan class=\"citation\"\u003eMATT 5.17\u003c/span\u003e ni hugjaiþ ei qemjau gatairan witoþ aiþþau praufetuns; "],["proiel:20170214:gothic-nt:46821","ni qam gatairan, ak usfulljan. "],["proiel:20170214:gothic-nt:46822","\u003cspan class=\"citation\"\u003eMATT 5.18\u003c/span\u003e amen auk qiþa izwis: "],["proiel:20170214:gothic-nt:46823","und þatei usleiþiþ himins jah airþa, jota ains aiþþau ains striks ni usleiþiþ af witoda, unte allata wairþiþ. "],["proiel:20170214:gothic-nt:46824","\u003cspan class=\"citation\"\u003eMATT 5.19\u003c/span\u003e iþ saei nu gatairiþ aina anabusne þizo minnistono jah laisjai swa mans, minnista haitada in þiudangardjai himine; "],["proiel:20170214:gothic-nt:46825","iþ saei taujiþ jah laisjai swa, sah mikils haitada in þiudangardjai himine. "],["proiel:20170214:gothic-nt:46826","\u003cspan class=\"citation\"\u003eMATT 5.20\u003c/span\u003e qiþa auk izwis þatei nibai managizo wairþiþ izwaraizos garaihteins þau þize bokarje jah Fareisaie, ni þau qimiþ in þiudangardjai himine. "],["proiel:20170214:gothic-nt:46827","\u003cspan class=\"citation\"\u003eMATT 5.21\u003c/span\u003e hausideduþ þatei qiþan ist þaim airizam: "],["proiel:20170214:gothic-nt:46828","ni maurþrjais; "],["proiel:20170214:gothic-nt:46829","iþ saei maurþreiþ skula wairþiþ stauai. "],["proiel:20170214:gothic-nt:46830","\u003cspan class=\"citation\"\u003eMATT 5.22\u003c/span\u003e aþþan ik qiþa izwis þatei ƕazuh modags broþr seinamma sware, skula wairþiþ stauai; "],["proiel:20170214:gothic-nt:46831","iþ saei qiþiþ broþr seinamma raka, skula wairþiþ gaqumþai; "],["proiel:20170214:gothic-nt:46832","aþþan saei qiþiþ dwala, skula wairþiþ in gaiainnan funins. "],["proiel:20170214:gothic-nt:46833","\u003cspan class=\"citation\"\u003eMATT 5.23\u003c/span\u003e jabai nu bairais aibr þein du hunslastada jah jainar gamuneis þatei broþar þeins habaiþ ƕa bi þuk, \u003cspan class=\"citation\"\u003eMATT 5.24\u003c/span\u003e aflet jainar þo giba þeina in andwairþja hunslastadis jah gagg faurþis gasibjon broþr þeinamma, jah biþe atgaggands atbair þo giba þeina. "],["proiel:20170214:gothic-nt:46834","\u003cspan class=\"citation\"\u003eMATT 5.25\u003c/span\u003e sijais waila hugjands andastauin þeinamma sprauto, und þatei is in wiga miþ imma, ibai ƕan atgibai þuk sa andastaua stauin, jah sa staua þuk atgibai andbahta, jah in karkara galagjaza. "],["proiel:20170214:gothic-nt:46835","\u003cspan class=\"citation\"\u003eMATT 5.26\u003c/span\u003e amen qiþa þus: "],["proiel:20170214:gothic-nt:46836","ni usgaggis jainþro, unte usgibis þana minnistan kintu. "],["proiel:20170214:gothic-nt:46837","\u003cspan class=\"citation\"\u003eMATT 5.27\u003c/span\u003e hausideduþ þatei qiþan ist: "],["proiel:20170214:gothic-nt:46838","ni horinos. "],["proiel:20170214:gothic-nt:46839","\u003cspan class=\"citation\"\u003eMATT 5.28\u003c/span\u003e aþþan ik qiþa izwis, þatei ƕazuh saei saiƕiþ qinon du luston izos, ju gahorinoda izai in hairtin seinamma. "],["proiel:20170214:gothic-nt:46840","\u003cspan class=\"citation\"\u003eMATT 5.29\u003c/span\u003e iþ jabai augo þein þata taihswo marzjai þuk, usstagg ita jah wairp af þus; "],["proiel:20170214:gothic-nt:46841","batizo ist auk þus ei fraqistnai ains liþiwe þeinaize, jah ni allata leik þein gadriusai in gaiainnan. "],["proiel:20170214:gothic-nt:46842","\u003cspan class=\"citation\"\u003eMATT 5.30\u003c/span\u003e jah jabai taihswo þeina handus marzjai þuk, afmait þo jah wairp af þus; "],["proiel:20170214:gothic-nt:46843","batizo ist auk þus ei fraqistnai ains liþiwe þeinaize, jah ni allata leik þein gadriusai in gaiainnan. "],["proiel:20170214:gothic-nt:46844","\u003cspan class=\"citation\"\u003eMATT 5.31\u003c/span\u003e qiþanuh þan ist þatei ƕazuh saei afletai qen, gibai izai afstassais bokos. "],["proiel:20170214:gothic-nt:46845","\u003cspan class=\"citation\"\u003eMATT 5.32\u003c/span\u003e iþ ik qiþa izwis þatei ƕazuh saei afletiþ qen seina, inuh fairina kalkinassaus, taujiþ þo horinon; "],["proiel:20170214:gothic-nt:46846","jah sa ize afsatida liugaiþ, horinoþ. "],["proiel:20170214:gothic-nt:46847","\u003cspan class=\"citation\"\u003eMATT 5.33\u003c/span\u003e aftra hausideduþ þatei qiþan ist þaim airizam: "],["proiel:20170214:gothic-nt:46848","ni ufarswarais, iþ usgibais fraujin aiþans þeinans. "],["proiel:20170214:gothic-nt:46849","\u003cspan class=\"citation\"\u003eMATT 5.34\u003c/span\u003e aþþan ik qiþa izwis ni swaran allis, "],["proiel:20170214:gothic-nt:60086","ni bi himina, unte stols ist gudis; "],["proiel:20170214:gothic-nt:46850","\u003cspan class=\"citation\"\u003eMATT 5.35\u003c/span\u003e nih bi airþai, unte fotubaurd ist fotiwe is; "],["proiel:20170214:gothic-nt:46851","nih bi Iairusaulwmai, unte baurgs ist þis mikilins þiudanis; "],["proiel:20170214:gothic-nt:46852","\u003cspan class=\"citation\"\u003eMATT 5.36\u003c/span\u003e nih bi haubida þeinamma swarais, unte ni magt ain tagl ƕeit aiþþau swart gataujan. "],["proiel:20170214:gothic-nt:46853","\u003cspan class=\"citation\"\u003eMATT 5.37\u003c/span\u003e sijai-þ-þan waurd izwar: ja, ja; ne, ne; "],["proiel:20170214:gothic-nt:46856","iþ þata managizo þaim us þamma ubilin ist. "],["proiel:20170214:gothic-nt:46857","\u003cspan class=\"citation\"\u003eMATT 5.38\u003c/span\u003e hausideduþ þatei qiþan ist: "],["proiel:20170214:gothic-nt:46858","augo und augin, jah tunþu und tunþau. "],["proiel:20170214:gothic-nt:46859","\u003cspan class=\"citation\"\u003eMATT 5.39\u003c/span\u003e iþ ik qiþa izwis ni andstandan allis þamma unseljin; "],["proiel:20170214:gothic-nt:46860","ak jabai ƕas þuk stautai bi taihswon þeina kinnu, wandei imma jah þo anþara. "],["proiel:20170214:gothic-nt:46861","\u003cspan class=\"citation\"\u003eMATT 5.40\u003c/span\u003e jah þamma wiljandin miþ þus staua jah paida þeina niman, aflet imma jah wastja. "],["proiel:20170214:gothic-nt:46862","\u003cspan class=\"citation\"\u003eMATT 5.41\u003c/span\u003e jah jabai ƕas þuk ananauþjai rasta aina, gaggais miþ imma twos. "],["proiel:20170214:gothic-nt:46863","\u003cspan class=\"citation\"\u003eMATT 5.42\u003c/span\u003e þamma bidjandin þuk gibais, jah þamma wiljandin af þus leiƕan sis ni uswandjais. "],["proiel:20170214:gothic-nt:46864","\u003cspan class=\"citation\"\u003eMATT 5.43\u003c/span\u003e hausideduþ þatei qiþan ist: "],["proiel:20170214:gothic-nt:46865","frijos neƕundjan þeinana, jah fiais fiand þeinana. "],["proiel:20170214:gothic-nt:46866","\u003cspan class=\"citation\"\u003eMATT 5.44\u003c/span\u003e aþþan ik qiþa izwis: "],["proiel:20170214:gothic-nt:46867","frijoþ fijands izwarans, þiuþjaiþ þans wrikandans izwis, waila taujaiþ þaim hatjandam izwis, jah bidjaiþ bi þans usþriutandans izwis, \u003cspan class=\"citation\"\u003eMATT 5.45\u003c/span\u003e ei wairþaiþ sunjus attins izwaris þis in himinam, unte sunnon seina urranneiþ ana ubilans jah godans, jah rigneiþ ana garaihtans jah ana inwindans. "]]