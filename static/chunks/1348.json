[["proiel:20180408:gothic-nt:44350","ƕazuh sa galaubjands du imma ni gaaiwiskoda. "],["proiel:20180408:gothic-nt:44351","\u003cspan class=\"citation\"\u003eROM 10.12\u003c/span\u003e ni auk ist gaskaideins Iudaiaus jah Krekis; "],["proiel:20180408:gothic-nt:44352","sa sama auk frauja allaize, gabigs in allans þans bidjandans sik. "],["proiel:20180408:gothic-nt:44353","\u003cspan class=\"citation\"\u003eROM 10.13\u003c/span\u003e ƕazuh auk saei anahaitiþ bidai namo fraujins, ganisiþ. "],["proiel:20180408:gothic-nt:44354","\u003cspan class=\"citation\"\u003eROM 10.14\u003c/span\u003e ƕaiwa nu bidjand du þammei ni galaubidedun? "],["proiel:20180408:gothic-nt:44355","aiþþau ƕaiwa galaubjand þammei ni hausidedun? "],["proiel:20180408:gothic-nt:44356","iþ ƕaiwa hausjand inu merjandan? "],["proiel:20180408:gothic-nt:44357","\u003cspan class=\"citation\"\u003eROM 10.15\u003c/span\u003e iþ ƕaiwa merjand, niba insandjanda? "],["proiel:20180408:gothic-nt:44358","swaswe gameliþ ist: "],["proiel:20180408:gothic-nt:44359","ƕaiwa skaunjai fotjus þize spillondane gawairþi, þize spillondane þiuþ. "],["proiel:20180408:gothic-nt:44360","\u003cspan class=\"citation\"\u003eROM 10.16\u003c/span\u003e akei ni allai ufhausidedun aiwaggeljon: "],["proiel:20180408:gothic-nt:44361","Esaïas auk qiþiþ: "],["proiel:20180408:gothic-nt:44362","frauja, ƕas galaubida hauseinai unsarai? "],["proiel:20180408:gothic-nt:44363","\u003cspan class=\"citation\"\u003eROM 10.17\u003c/span\u003e þannu galaubeins us gahauseinai, iþ gahauseins þairh waurd Xristaus. "],["proiel:20180408:gothic-nt:44364","\u003cspan class=\"citation\"\u003eROM 10.18\u003c/span\u003e akei qiþa: "],["proiel:20180408:gothic-nt:44365","ibai ni hausidedun? "],["proiel:20180408:gothic-nt:44366","raihtis: "],["proiel:20180408:gothic-nt:44367","and alla airþa galaiþ drunjus ize jah and andins midjungardis waurda ize. "],["proiel:20180408:gothic-nt:44368","\u003cspan class=\"citation\"\u003eROM 10.19\u003c/span\u003e akei qiþa: "],["proiel:20180408:gothic-nt:44369","ibai Israel ni fanþ? "],["proiel:20180408:gothic-nt:44370","frumist Moses qiþiþ: "],["proiel:20180408:gothic-nt:52273","ik in aljana izwis brigga in unþiudom, "],["proiel:20180408:gothic-nt:52274","in þiudai unfraþjandein in þwairhein izwis brigga. "],["proiel:20180408:gothic-nt:44372","\u003cspan class=\"citation\"\u003eROM 10.20\u003c/span\u003e iþ Esaïas anananþeiþ jah qiþiþ: "],["proiel:20180408:gothic-nt:52275","bigitans warþ þaim mik ni gasokjandam, "],["proiel:20180408:gothic-nt:52276","swikunþs warþ þaim mik ni gafraihnandam. "],["proiel:20180408:gothic-nt:44374","\u003cspan class=\"citation\"\u003eROM 10.21\u003c/span\u003e iþ du Israela qiþiþ: "],["proiel:20180408:gothic-nt:44375","allana dag usbraidida þos handuns meinos du managein ungalaubjandein jah andstandandein."],["proiel:20180408:gothic-nt:44376","\u003cspan class=\"citation\"\u003eROM 11.1\u003c/span\u003e Qiþa nu: "],["proiel:20180408:gothic-nt:44377","ibai afskauf guþ arbja seinamma? "],["proiel:20180408:gothic-nt:44378","nissijai! "],["proiel:20180408:gothic-nt:44379","jah auk ik Israeleites im... "],["proiel:20180408:gothic-nt:44380","...\u003cspan class=\"citation\"\u003eROM 11.11\u003c/span\u003e ei gadruseina? "],["proiel:20180408:gothic-nt:44381","nissijai! "],["proiel:20180408:gothic-nt:44382","ak þizai ize missadedai ganists þiudom du in aljana briggan ins. "],["proiel:20180408:gothic-nt:44383","\u003cspan class=\"citation\"\u003eROM 11.12\u003c/span\u003e iþ jabai missadeds ize gabei fairƕau jah wanains ize gabei þiudom, ƕan mais fullo ize? "],["proiel:20180408:gothic-nt:44384","\u003cspan class=\"citation\"\u003eROM 11.13\u003c/span\u003e izwis auk qiþa þiudom: "],["proiel:20180408:gothic-nt:44385","swa lagga swe ik im þiudo apaustaulus, andbahti mein mikilja, \u003cspan class=\"citation\"\u003eROM 11.14\u003c/span\u003e ei ƕaiwa in aljana briggau leik mein jah ganasjau sumans us im. "],["proiel:20180408:gothic-nt:44386","\u003cspan class=\"citation\"\u003eROM 11.15\u003c/span\u003e jabai auk uswaurpa ize gabei fairƕaus, ƕa so andanumts, nibai libains us dauþaim? "],["proiel:20180408:gothic-nt:44387","\u003cspan class=\"citation\"\u003eROM 11.16\u003c/span\u003e þandei ufarskafts weiha, jah daigs, jah jabai waurts weiha, jah astos. "],["proiel:20180408:gothic-nt:44388","\u003cspan class=\"citation\"\u003eROM 11.17\u003c/span\u003e iþ jabai sumai þize aste usbruknodedun, iþ þu wilþeis alewabagms wisands intrusgiþs warst in ins jah gamains þizai waurhtai jah smairþra alewabagmis warst, \u003cspan class=\"citation\"\u003eROM 11.18\u003c/span\u003e ni ƕop ana þans astans; "],["proiel:20180408:gothic-nt:44389","iþ jabai ƕopis, ni þu þo waurt bairis, ak so waurts þuk. "],["proiel:20180408:gothic-nt:44390","\u003cspan class=\"citation\"\u003eROM 11.19\u003c/span\u003e qiþais nu: "],["proiel:20180408:gothic-nt:44391","usbruknodedun astos, ei ik intrusgjaidau. "],["proiel:20180408:gothic-nt:44392","\u003cspan class=\"citation\"\u003eROM 11.20\u003c/span\u003e waila! "],["proiel:20180408:gothic-nt:44393","ungalaubeinai usbruknodedun, iþ þu galaubeinai gastost; "],["proiel:20180408:gothic-nt:44394","ni hugei hauhaba, ak ogs. "],["proiel:20180408:gothic-nt:44395","\u003cspan class=\"citation\"\u003eROM 11.21\u003c/span\u003e þandei guþ þans us gabaurþai astans ni freidida, ibai aufto ni þuk freidjai. "],["proiel:20180408:gothic-nt:44396","\u003cspan class=\"citation\"\u003eROM 11.22\u003c/span\u003e sai nu selein jah ƕassein gudis; "],["proiel:20180408:gothic-nt:44397","aþþan ana þaim þaiei gadrusun, ƕassein, iþ ana þus selein, jabai þairhwisis in selein; "],["proiel:20180408:gothic-nt:44398","aiþþau jah þu usmaitaza, "],["proiel:20180408:gothic-nt:63931"," \u003cspan class=\"citation\"\u003eROM 11.23\u003c/span\u003e jah jainai, niba gatulgjand sik in ungalaubeinai, intrusgjanda; "],["proiel:20180408:gothic-nt:44399","mahteigs auk ist guþ aftra intrusgjan ins. "],["proiel:20180408:gothic-nt:44400","\u003cspan class=\"citation\"\u003eROM 11.24\u003c/span\u003e jabai auk þu us wistai usmaitans þis wilþeins alewabagmis jah aljakuns wisands, intrusgans warst in godana alewabagm, ƕan filu mais þai bi wistai intrusgjanda in swesana alewabagm? "],["proiel:20180408:gothic-nt:44401","\u003cspan class=\"citation\"\u003eROM 11.25\u003c/span\u003e ni auk wiljau izwis unweisans, broþrjus, þizos runos, ei ni sijaiþ in izwis silbam frodai, unte daubei bi sumata Israela warþ, und þatei fullo þiudo inngaleiþai. "],["proiel:20180408:gothic-nt:44402","\u003cspan class=\"citation\"\u003eROM 11.26\u003c/span\u003e jah swa allai Israel ganisand, "],["proiel:20180408:gothic-nt:63932","swaswe gameliþ ist: "],["proiel:20180408:gothic-nt:44403","urrinniþ us Sion sa lausjands du afwandjan afgudein af Iakoba. "],["proiel:20180408:gothic-nt:44404","\u003cspan class=\"citation\"\u003eROM 11.27\u003c/span\u003e jah so im fram mis triggwa, þan afnima frawaurhtins ize. "],["proiel:20180408:gothic-nt:44405","\u003cspan class=\"citation\"\u003eROM 11.28\u003c/span\u003e aþþan bi aiwaggeljon fijandans in izwara, iþ bi gawaleinai liubai ana attans. "],["proiel:20180408:gothic-nt:44406","\u003cspan class=\"citation\"\u003eROM 11.29\u003c/span\u003e inu idreiga sind auk gibos jah laþons gudis. "],["proiel:20180408:gothic-nt:44407","\u003cspan class=\"citation\"\u003eROM 11.30\u003c/span\u003e swaswe raihtis jus suman ni galaubideduþ guda, iþ nu gaarmaidai waurþuþ þizai ize ungalaubeinai, \u003cspan class=\"citation\"\u003eROM 11.31\u003c/span\u003e swa jah þai nu ni galaubidedun izwarai armaion, ei jah eis gaarmaindau. "]]