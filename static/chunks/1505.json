[[25215,"\u003cspan class=\"citation\"\u003eACTS 7.52\u003c/span\u003e τίνα τῶν προφητῶν οὐκ ἐδίωξαν οἱ πατέρες ὑμῶν; "],[25216,"καὶ ἀπέκτειναν τοὺς προκαταγγείλαντας περὶ τῆς ἐλεύσεως τοῦ δικαίου οὗ νῦν ὑμεῖς προδόται καὶ φονεῖς ἐγένεσθε, \u003cspan class=\"citation\"\u003eACTS 7.53\u003c/span\u003e οἵτινες ἐλάβετε τὸν νόμον εἰς διαταγὰς ἀγγέλων, καὶ οὐκ ἐφυλάξατε. "],[25217,"\u003cspan class=\"citation\"\u003eACTS 7.54\u003c/span\u003e Ἀκούοντες δὲ ταῦτα διεπρίοντο ταῖς καρδίαις αὐτῶν καὶ ἔβρυχον τοὺς ὀδόντας ἐπ’ αὐτόν. "],[48887,"\u003cspan class=\"citation\"\u003eACTS 7.55\u003c/span\u003e ὑπάρχων δὲ πλήρης πνεύματος ἁγίου ἀτενίσας εἰς τὸν οὐρανὸν εἶδεν δόξαν θεοῦ καὶ Ἰησοῦν ἑστῶτα ἐκ δεξιῶν τοῦ θεοῦ, \u003cspan class=\"citation\"\u003eACTS 7.56\u003c/span\u003e καὶ εἶπεν, "],[48888,"ἰδοὺ θεωρῶ τοὺς οὐρανοὺς διηνοιγμένους καὶ τὸν υἱὸν τοῦ ἀνθρώπου ἐκ δεξιῶν ἑστῶτα τοῦ θεοῦ. "],[25219,"\u003cspan class=\"citation\"\u003eACTS 7.57\u003c/span\u003e κράξαντες δὲ φωνῇ μεγάλῃ συνέσχον τὰ ὦτα αὐτῶν, καὶ ὥρμησαν ὁμοθυμαδὸν ἐπ’ αὐτόν, \u003cspan class=\"citation\"\u003eACTS 7.58\u003c/span\u003e καὶ ἐκβαλόντες ἔξω τῆς πόλεως ἐλιθοβόλουν. "],[25220,"καὶ οἱ μάρτυρες ἀπέθεντο τὰ ἱμάτια αὐτῶν παρὰ τοὺς πόδας νεανίου καλουμένου Σαύλου. "],[48889,"\u003cspan class=\"citation\"\u003eACTS 7.59\u003c/span\u003e καὶ ἐλιθοβόλουν τὸν Στέφανον ἐπικαλούμενον καὶ λέγοντα, "],[48890,"κύριε Ἰησοῦ, δέξαι τὸ πνεῦμά μου. "],[25222,"\u003cspan class=\"citation\"\u003eACTS 7.60\u003c/span\u003e θεὶς δὲ τὰ γόνατα ἔκραξεν φωνῇ μεγάλῃ· "],[25223,"κύριε, μὴ στήσῃς αὐτοῖς τὴν ἁμαρτίαν ταύτην. "],[25224,"καὶ τοῦτο εἰπὼν ἐκοιμήθη."],[25225,"\u003cspan class=\"citation\"\u003eACTS 8.1\u003c/span\u003e Σαῦλος δὲ ἦν συνευδοκῶν τῇ ἀναιρέσει αὐτοῦ. "],[25226,"Ἐγένετο δὲ ἐν ἐκείνῃ τῇ ἡμέρᾳ διωγμὸς μέγας ἐπὶ τὴν ἐκκλησίαν τὴν ἐν Ἱεροσολύμοις· "],[25227,"πάντες διεσπάρησαν κατὰ τὰς χώρας τῆς Ἰουδαίας καὶ Σαμαρίας πλὴν τῶν ἀποστόλων. "],[25228,"\u003cspan class=\"citation\"\u003eACTS 8.2\u003c/span\u003e συνεκόμισαν δὲ τὸν Στέφανον ἄνδρες εὐλαβεῖς καὶ ἐποίησαν κοπετὸν μέγαν ἐπ’ αὐτῷ. "],[48891,"\u003cspan class=\"citation\"\u003eACTS 8.3\u003c/span\u003e Σαῦλος δὲ ἐλυμαίνετο τὴν ἐκκλησίαν κατὰ τοὺς οἴκους εἰσπορευόμενος, "],[48892,"σύρων τε ἄνδρας καὶ γυναῖκας παρεδίδου εἰς φυλακήν. "],[25230,"\u003cspan class=\"citation\"\u003eACTS 8.4\u003c/span\u003e Οἱ μὲν οὖν διασπαρέντες διῆλθον εὐαγγελιζόμενοι τὸν λόγον. "],[25231,"\u003cspan class=\"citation\"\u003eACTS 8.5\u003c/span\u003e Φίλιππος δὲ κατελθὼν εἰς τὴν πόλιν τῆς Σαμαρίας ἐκήρυσσεν αὐτοῖς τὸν Χριστόν. "],[25232,"\u003cspan class=\"citation\"\u003eACTS 8.6\u003c/span\u003e προσεῖχον δὲ οἱ ὄχλοι τοῖς λεγομένοις ὑπὸ τοῦ Φιλίππου ὁμοθυμαδὸν ἐν τῷ ἀκούειν αὐτοὺς καὶ βλέπειν τὰ σημεῖα ἃ ἐποίει· "],[48893,"\u003cspan class=\"citation\"\u003eACTS 8.7\u003c/span\u003e πολλοὶ γὰρ τῶν ἐχόντων πνεύματα ἀκάθαρτα βοῶντα φωνῇ μεγάλῃ ἐξήρχοντο, "],[48894,"πολλοὶ δὲ παραλελυμένοι καὶ χωλοὶ ἐθεραπεύθησαν· "],[25234,"\u003cspan class=\"citation\"\u003eACTS 8.8\u003c/span\u003e ἐγένετο δὲ πολλὴ χαρὰ ἐν τῇ πόλει ἐκείνῃ. "],[48895,"\u003cspan class=\"citation\"\u003eACTS 8.9\u003c/span\u003e Ἀνὴρ δέ τις ὀνόματι Σίμων προϋπῆρχεν ἐν τῇ πόλει μαγεύων καὶ ἐξιστάνων τὸ ἔθνος τῆς Σαμαρίας, λέγων εἶναί τινα ἑαυτὸν μέγαν, \u003cspan class=\"citation\"\u003eACTS 8.10\u003c/span\u003e ᾧ προσεῖχον πάντες ἀπὸ μικροῦ ἕως μεγάλου λέγοντες, "],[48896,"οὗτός ἐστιν ἡ δύναμις τοῦ θεοῦ ἡ καλουμένη μεγάλη. "],[25236,"\u003cspan class=\"citation\"\u003eACTS 8.11\u003c/span\u003e προσεῖχον δὲ αὐτῷ διὰ τὸ ἱκανῷ χρόνῳ ταῖς μαγίαις ἐξεστακέναι αὐτούς. "],[25237,"\u003cspan class=\"citation\"\u003eACTS 8.12\u003c/span\u003e ὅτε δὲ ἐπίστευσαν τῷ Φιλίππῳ εὐαγγελιζομένῳ περὶ τῆς βασιλείας τοῦ θεοῦ καὶ τοῦ ὀνόματος Ἰησοῦ Χριστοῦ, ἐβαπτίζοντο ἄνδρες τε καὶ γυναῖκες. "],[48897,"\u003cspan class=\"citation\"\u003eACTS 8.13\u003c/span\u003e ὁ δὲ Σίμων καὶ αὐτὸς ἐπίστευσεν, καὶ βαπτισθεὶς ἦν "],[48898,"προσκαρτερῶν τῷ Φιλίππῳ, θεωρῶν τε σημεῖα καὶ δυνάμεις μεγάλας γινομένας ἐξίστατο. "],[25239,"\u003cspan class=\"citation\"\u003eACTS 8.14\u003c/span\u003e ἀκούσαντες δὲ οἱ ἐν Ἱεροσολύμοις ἀπόστολοι ὅτι δέδεκται ἡ Σαμάρια τὸν λόγον τοῦ θεοῦ ἀπέστειλαν πρὸς αὐτοὺς Πέτρον καὶ Ἰωάννην, \u003cspan class=\"citation\"\u003eACTS 8.15\u003c/span\u003e οἵτινες καταβάντες προσηύξαντο περὶ αὐτῶν ὅπως λάβωσιν πνεῦμα ἅγιον· "],[48899,"\u003cspan class=\"citation\"\u003eACTS 8.16\u003c/span\u003e οὐδέπω γὰρ ἦν ἐπ’ οὐδενὶ αὐτῶν ἐπιπεπτωκός, "],[48900,"μόνον δὲ βεβαπτισμένοι ὑπῆρχον εἰς τὸ ὄνομα τοῦ κυρίου Ἰησοῦ. "],[25241,"\u003cspan class=\"citation\"\u003eACTS 8.17\u003c/span\u003e τότε ἐπετίθεσαν τὰς χεῖρας ἐπ’ αὐτούς, καὶ ἐλάμβανον πνεῦμα ἅγιον. "],[48901,"\u003cspan class=\"citation\"\u003eACTS 8.18\u003c/span\u003e ἰδὼν δὲ ὁ Σίμων ὅτι διὰ τῆς ἐπιθέσεως τῶν χειρῶν τῶν ἀποστόλων δίδοται τὸ πνεῦμα, προσήνεγκεν αὐτοῖς χρήματα \u003cspan class=\"citation\"\u003eACTS 8.19\u003c/span\u003e λέγων, "],[48902,"δότε καὶ ἐμοί τὴν ἐξουσίαν ταύτην ἵνα ᾧ ἐὰν ἐπιθῶ τὰς χεῖρας λαμβάνῃ πνεῦμα ἅγιον. "],[48903,"\u003cspan class=\"citation\"\u003eACTS 8.20\u003c/span\u003e Πέτρος δὲ εἶπεν πρὸς αὐτόν, "],[48904,"τὸ ἀργύριόν σου σὺν σοὶ εἴη εἰς ἀπώλειαν, ὅτι τὴν δωρεὰν τοῦ θεοῦ ἐνόμισας διὰ χρημάτων κτᾶσθαι. "],[48905,"\u003cspan class=\"citation\"\u003eACTS 8.21\u003c/span\u003e οὐκ ἔστιν σοι μερὶς οὐδὲ κλῆρος ἐν τῷ λόγῳ τούτῳ, "],[48906,"ἡ γὰρ καρδία σου οὐκ ἔστιν εὐθεῖα ἔναντι τοῦ θεοῦ. "],[25245,"\u003cspan class=\"citation\"\u003eACTS 8.22\u003c/span\u003e μετανόησον οὖν ἀπὸ τῆς κακίας σου ταύτης, καὶ δεήθητι τοῦ κυρίου εἰ ἄρα ἀφεθήσεταί σοι ἡ ἐπίνοια τῆς καρδίας σου· "],[25246,"\u003cspan class=\"citation\"\u003eACTS 8.23\u003c/span\u003e εἰς γὰρ χολὴν πικρίας καὶ σύνδεσμον ἀδικίας ὁρῶ σε ὄντα. "],[48907,"\u003cspan class=\"citation\"\u003eACTS 8.24\u003c/span\u003e ἀποκριθεὶς δὲ ὁ Σίμων εἶπεν, "],[48908,"δεήθητε ὑμεῖς ὑπὲρ ἐμοῦ πρὸς τὸν κύριον ὅπως μηδὲν ἐπέλθῃ ἐπ’ ἐμὲ ὧν εἰρήκατε. "],[48909,"\u003cspan class=\"citation\"\u003eACTS 8.25\u003c/span\u003e Οἱ μὲν οὖν διαμαρτυράμενοι καὶ λαλήσαντες τὸν λόγον τοῦ κυρίου ὑπέστρεφον εἰς Ἱεροσόλυμα, "],[48910,"πολλάς τε κώμας τῶν Σαμαριτῶν εὐηγγελίζοντο. "]]