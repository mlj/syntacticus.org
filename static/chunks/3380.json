[["torot:20180919:suz-lav:204719","а сам иде турову. "],["torot:20180919:suz-lav:204720","а вниде изѧславъ в переꙗславль. мсца. генвар. въ .а҃. "],["torot:20180919:suz-lav:204722","А всеволодъ посла сн҃а своѥго. ст҃ослава володимерю. "],["torot:20180919:suz-lav:204724","В туже зиму посла всеволодъ сн҃а своѥго ст҃ослава. и изѧслава двд҃вича. с володимером с галичьскым. в помочь володиславу. на братю ѥго на меншюю. на болеславичѣ. "],["torot:20180919:suz-lav:204730","и снѧша сѧ вси ѹ чьрньска. "],["torot:20180919:suz-lav:204731","и воевавше воротиша сѧ. боле вземше мирныхъ лѧховъ нежели ратных. "],["torot:20180919:suz-lav:204733","В лѣт. ѕ҃. х҃. н҃а. Всеволодъ ѡжени сн҃а своѥго ст҃ослава. василковною полотскаго кнѧзѧ. "],["torot:20180919:suz-lav:204736","Тоѥже зимы иде изѧславъ к строеви своѥму. гюргю. и не ѹладивъ сѧ с ним иде к брату смолиньску. и ѿтуду иде. к другому брату. своѥму ст҃ополку новугороду. "],["torot:20180919:suz-lav:204741","тамо и зимова. "],["torot:20180919:suz-lav:204742","В лѣт. ѕ҃. х҃. н҃в. Приде изѧславъ из новагорода. бывъ ѹ братьи своее. "],["torot:20180919:suz-lav:204745","Томже лѣт. изѧславъ ѿда дщерь свою. полотску за борисовича за роговолода. "],["torot:20180919:suz-lav:204748","и всеволодъ кнѧзь кыевьскыи приде с женою и со всѣми болѧры. и с кыꙗны. переꙗславлю на свадбу. "],["torot:20180919:suz-lav:204751","и ѿтуду расшедше сѧ. и всѣдоша на володимерка на галичь. "],["torot:20180919:suz-lav:204753","и ѿтуда же изѧслава двд҃вича посла в половцѣ. повести ѣ на володимера же. "],["torot:20180919:suz-lav:204755","и совокупи вѣ кнѧзи русскиѣ всеволодъ. и иде к теребовлю. "],["torot:20180919:suz-lav:204757","и выиде противу имъ володимеръ весь совкупивъ сѧ. к теребовлю. и ѹгры приведъ. бана королева ѹꙗ. "],["torot:20180919:suz-lav:204761","и не могоша бити сѧ. зане бѧшеть рѣка серетъ. "],["torot:20180919:suz-lav:204763","идоша ѡбои подлѣ рѣку. за неделю къ звенигороду. "],["torot:20180919:suz-lav:204765","и на рожни поли не могоша сѧ бити. зане володимеръ стоꙗ на голыхъ горах. "],["torot:20180919:suz-lav:204767","приде же к нему изѧславъ двд҃вичь с половци. переемъ два города. ѹшицю и микулинъ. "],["torot:20180919:suz-lav:204770","и иде володимеръ къ звенигороду. "],["torot:20180919:suz-lav:204771","и ста по сеи сторонѣ города. а володимеръ ѡб ону страну. сшедъ з горы. "],["torot:20180919:suz-lav:204774","а межи ими рѣка мѣлка. "],["torot:20180919:suz-lav:204775","и повелѣ всеволодъ чинити гати. комуждо своѥму полку. "],["torot:20180919:suz-lav:204777","и заѹтра переидоша рѣку. "],["torot:20180919:suz-lav:204778","и взѧша горы за володимеромъ. "],["torot:20180919:suz-lav:204779","володимеръ же мнѧ ако к нему идуть. ста исполчивъ сѧ передъ городомь на болоньи. "],["torot:20180919:suz-lav:204781","сим же полком не лзѣ бѧше бити сѧ с ними тѣсноты ради. зане болота пришла ноли подъ горы. "],["torot:20180919:suz-lav:204783","и заидоша и ѿ перемышлѧ. и ѿ галича. "],["torot:20180919:suz-lav:204785","видѣвъше же то галичане. сътъснуша си рекуще. "],["torot:20180919:suz-lav:204787","мы сде стоимы. "],["torot:20180919:suz-lav:204788","а ѡнамо жены нашѣ възмуть. "],["torot:20180919:suz-lav:204789","и поча володимеръ слати къ игореви река. ѡже "],["torot:20180919:suz-lav:205401","мѧ с братомь ѹмиришь. то по его см҃рти помогу ти г кыеву. "],["torot:20180919:suz-lav:204792","тѣмже перельсти игорѧ. "],["torot:20180919:suz-lav:204793","и игорь нача молити сѧ. ко всеволоду. и молбою. и гнѣваꙗ сѧ. река "],["torot:20180919:suz-lav:205402","не хочеши ми добра. "],["torot:20180919:suz-lav:204798","про что ми ѡбреклъ ѥси кыевъ. "],["torot:20180919:suz-lav:204799","а преꙗтелевъ ми не вдаси пріимати. "],["torot:20180919:suz-lav:204800","и послуша ѥго всеволодъ. и томже дн҃и створи миръ. "],["torot:20180919:suz-lav:204802","и к вечеру въѣха володимеръ ко всеволоду. "],["torot:20180919:suz-lav:204803","всеволодъ же с своѥю братѥю ѹстрѣте и. "],["torot:20180919:suz-lav:204804","и цѣловавше сѧ разидоша сѧ разно. "],["torot:20180919:suz-lav:204805","и да володимеръ всеволоду тысѧчю гривен серебра. и двѣстѣ. "],["torot:20180919:suz-lav:204807","тѣмь бо и бѧшеть ѹмолилъ. "],["torot:20180919:suz-lav:204808","и ѹверни ѥму всеволодъ. ѹшицю. и микулинъ. еже бѣ заꙗлъ. "],["torot:20180919:suz-lav:204811","а тѣмь серебром подѣли братю свою. поченъ ѿ старѣиших. и до менших. "],["torot:20180919:suz-lav:204814","и ѿтолѣ разидоша сѧ в своꙗ си. "],["torot:20180919:suz-lav:204815","Томже лѣт. заложена быс цр҃ки каневьскаꙗ. всеволодомь кнѧземь. мсца. июнѧ. въ .ѳ҃. "],["torot:20180919:suz-lav:205416","В лѣт. ѕ҃. х҃. н҃г. Пренесе блг҃овѣрнаꙗ кнѧгыни елена. кнѧзѧ ꙗрополка из гробници в цр҃квь стаг аньдрѣꙗ. и положи и ѹ ꙗнъкы. "],["torot:20180919:suz-lav:205420","и митрополитъ михаилъ. цсрюгороду. "],["torot:20180919:suz-lav:205421","В тоже лѣт. иде игорь с братьѥю своѥю на лѧхы. а другым в помочь. "],["torot:20180919:suz-lav:205424","Тогоже лѣт. кыѥвъ погорѣ "],["torot:20180919:suz-lav:206423","половину подольꙗ. "],["torot:20180919:suz-lav:205426","В лѣт. ѕ҃. х҃. н҃д. Приде володимеръ и взѧ прилукъ. "],["torot:20180919:suz-lav:205428","и совокупи всеволодъ братью свою. на радосыни. "],["torot:20180919:suz-lav:205430","и сложи путь с бориша дн҃и на володимера. "],["torot:20180919:suz-lav:205431","и нареч ѡба изѧслава ѡставити дома. "],["torot:20180919:suz-lav:205432","и перебы нѣколико. "],["torot:20180919:suz-lav:205433","и разболѣ сѧ велми. "],["torot:20180919:suz-lav:205434","и везоша и вышегороду. "],["torot:20180919:suz-lav:205435","и тамо сконча сѧ. мсца. июлѧ. въ .л҃. дн҃ь. "],["torot:20180919:suz-lav:205437","И вниде игорь в кыевъ. "],["torot:20180919:suz-lav:205438","и негодно быс людемъ. "],["torot:20180919:suz-lav:205439","и послаша сѧ переꙗславлю къ изѧславу рекуще. "],["torot:20180919:suz-lav:205440","поиди кнѧже "],["torot:20180919:suz-lav:207550","хочемъ тебе. "],["torot:20180919:suz-lav:205441","и слышавъ же се изѧславъ сжали си. "],["torot:20180919:suz-lav:205442","и поиде с дружиною своею. и с переꙗславци. взем млт҃ву въ ст҃ѣмь михаилѣ. ѹ ѥпспа ѥѹфимьꙗ. "],["torot:20180919:suz-lav:205446","и перешедъ днѣпръ поиде. "],["torot:20180919:suz-lav:205447","и приде к нему переньлѣѥвъ нѣколико. "],["torot:20180919:suz-lav:205448","и пришедъ ста на желѧни. "],["torot:20180919:suz-lav:205449","игорь же поиде противу ѥму. с братом своимъ ст҃ославомь. "],["torot:20180919:suz-lav:205451","и бывшим имъ ѹ ѡлговы могылы. и не доѣхавше игорь с братом изѧслава. побѣгоста. "],["torot:20180919:suz-lav:205453","и бѣжачих изъимаша. "],["torot:20180919:suz-lav:205454","а других избиша. "],["torot:20180919:suz-lav:205455","а ини истопоша в водах. "],["torot:20180919:suz-lav:205456","а дгугыѣ изъимаша в городѣ. "],["torot:20180919:suz-lav:205457","се же ес пособьѥм бж҃ьимъ. и силою чстнаго крста. и заступленьем стаг михаила. и млт҃вми ст҃ыꙗ бц҃а. "],["torot:20180919:suz-lav:205461","се же быс мсца августа въ .г҃і. дн҃ь. "],["torot:20180919:suz-lav:205462","и вниде изѧславъ в кыѥвъ. хвалѧ и славѧ б҃а ѡ таковѣи помощи ѥго. "],["torot:20180919:suz-lav:205464","и выдоша противу ѥму множство народа. и игумени с черноризци. и попове всего города кыѥва в рїзах. "],["torot:20180919:suz-lav:205467","и по .д҃.хъ дн҃хъ емше игорѧ в болотѣ приведоша к нему. "],["torot:20180919:suz-lav:205469","и посла и в манастырь на выдобычь. а ѿтудѣ переꙗславлю. "],["torot:20180919:suz-lav:205471","и всадиша и в порубъ. в манастырѣ ѹ стаг їѡана. "],["torot:20180919:suz-lav:205473","и приставиша к нему сторожѣ. "],["torot:20180919:suz-lav:205474","и тако сконча сѧ волость игорева. "],["torot:20180919:suz-lav:205475","а брат ѥго ст҃ославъ ꙋбѣжа новугороду. с малою дружиною. "],["torot:20180919:suz-lav:205477","и слышавше половечьстии кнѧзи. створившеѥ сѧ надъ игорем. прислаша слы ко изѧславу мира просѧще. "],["torot:20180919:suz-lav:205480","Вѧчеслав же се слышавъ надѣꙗ сѧ на старѣишиньство. "],["torot:20180919:suz-lav:205481","послушавъ болѧръ своих. ѿ радости не приложивъ чти къ изѧславу. ѿꙗ городы ѡпѧт. иже бѧше ѿ него всеводъ ѿꙗлъ. "],["torot:20180919:suz-lav:205485","не токмо же то но и володимерь. заꙗ "],["torot:20180919:suz-lav:207551","и посади в нем андрѣѥвича. "],["torot:20180919:suz-lav:205487","изѧслав же пославъ брата своѥго ростислава. ѿꙗ оу него городы ѡпѧт. "],["torot:20180919:suz-lav:205489","и посадникы исковавъ приведе и туровьскаго епспа ꙗкима. "],["torot:20180919:suz-lav:205490","сн҃а же своѥго ꙗрославъ посади туровѣ. "],["torot:20180919:suz-lav:205491","В тоже лѣт. иде изѧславъ к двд҃вичема на снем. "],["torot:20180919:suz-lav:205493","и посла ꙗ на ѡлговича с сн҃мъ своим мстиславом. "],["torot:20180919:suz-lav:205494","и поидоша к новугороду. "]]