[["proiel:20170214:greek-nt:7396","ἦσαν γὰρ αὐτῶν οἱ ὀφθαλμοὶ καταβαρυνόμενοι, καὶ οὐκ ᾔδεισαν τί ἀποκριθῶσιν αὐτῷ. "],["proiel:20170214:greek-nt:7397","\u003cspan class=\"citation\"\u003eMARK 14.41\u003c/span\u003e καὶ ἔρχεται τὸ τρίτον καὶ λέγει αὐτοῖς· "],["proiel:20170214:greek-nt:7398","καθεύδετε τὸ λοιπὸν καὶ ἀναπαύεσθε· "],["proiel:20170214:greek-nt:7399","ἀπέχει· "],["proiel:20170214:greek-nt:47378","ἦλθεν ἡ ὥρα, "],["proiel:20170214:greek-nt:47379","ἰδοὺ παραδίδοται ὁ υἱὸς τοῦ ἀνθρώπου εἰς τὰς χεῖρας τῶν ἁμαρτωλῶν. "],["proiel:20170214:greek-nt:47380","\u003cspan class=\"citation\"\u003eMARK 14.42\u003c/span\u003e ἐγείρεσθε "],["proiel:20170214:greek-nt:47381","ἄγωμεν· "],["proiel:20170214:greek-nt:7402","ἰδοὺ ὁ παραδιδούς με ἤγγισεν. "],["proiel:20170214:greek-nt:7403","\u003cspan class=\"citation\"\u003eMARK 14.43\u003c/span\u003e Καὶ εὐθὺς ἔτι αὐτοῦ λαλοῦντος παραγίνεται Ἰούδας ὁ Ἰσκαριώτης εἷς τῶν δώδεκα, καὶ μετ’ αὐτοῦ ὄχλος μετὰ μαχαιρῶν καὶ ξύλων παρὰ τῶν ἀρχιερέων καὶ τῶν γραμματέων καὶ πρεσβυτέρων. "],["proiel:20170214:greek-nt:7404","\u003cspan class=\"citation\"\u003eMARK 14.44\u003c/span\u003e δεδώκει δὲ ὁ παραδιδοὺς αὐτὸν σύνσημον αὐτοῖς λέγων· "],["proiel:20170214:greek-nt:7405","ὃν ἂν φιλήσω, αὐτός ἐστιν· "],["proiel:20170214:greek-nt:7406","κρατήσατε αὐτὸν καὶ ἀπάγετε ἀσφαλῶς. "],["proiel:20170214:greek-nt:7407","\u003cspan class=\"citation\"\u003eMARK 14.45\u003c/span\u003e καὶ ἐλθὼν εὐθὺς προσελθὼν αὐτῷ λέγει· ῥαββεί, καὶ κατεφίλησεν αὐτόν· "],["proiel:20170214:greek-nt:7409","\u003cspan class=\"citation\"\u003eMARK 14.46\u003c/span\u003e οἱ δὲ ἐπέβαλον τὰς χεῖρας αὐτῷ καὶ ἐκράτησαν αὐτόν. "],["proiel:20170214:greek-nt:7410","\u003cspan class=\"citation\"\u003eMARK 14.47\u003c/span\u003e εἷς δέ τις τῶν παρεστηκότων σπασάμενος τὴν μάχαιραν ἔπαισεν τὸν δοῦλον τοῦ ἀρχιερέως καὶ ἀφεῖλεν αὐτοῦ τὸ ὠτάριον. "],["proiel:20170214:greek-nt:7411","\u003cspan class=\"citation\"\u003eMARK 14.48\u003c/span\u003e καὶ ἀποκριθεὶς ὁ Ἰησοῦς εἶπεν αὐτοῖς· "],["proiel:20170214:greek-nt:7412","ὡς ἐπὶ λῃστὴν ἐξήλθατε μετὰ μαχαιρῶν καὶ ξύλων συλλαβεῖν με· "],["proiel:20170214:greek-nt:7413","\u003cspan class=\"citation\"\u003eMARK 14.49\u003c/span\u003e καθ’ ἡμέραν ἤμην πρὸς ὑμᾶς ἐν τῷ ἱερῷ διδάσκων, καὶ οὐκ ἐκρατήσατέ με· "],["proiel:20170214:greek-nt:7414","ἀλλ’ ἵνα πληρωθῶσιν αἱ γραφαί. "],["proiel:20170214:greek-nt:7415","\u003cspan class=\"citation\"\u003eMARK 14.50\u003c/span\u003e καὶ ἀφέντες αὐτὸν ἔφυγον πάντες. "],["proiel:20170214:greek-nt:7416","\u003cspan class=\"citation\"\u003eMARK 14.51\u003c/span\u003e Καὶ εἷς τις νεανίσκος συνηκολούθει αὐτῷ περιβεβλημένος σινδόνα ἐπὶ γυμνοῦ, καὶ κρατοῦσιν αὐτόν· "],["proiel:20170214:greek-nt:7417","\u003cspan class=\"citation\"\u003eMARK 14.52\u003c/span\u003e ὁ δὲ καταλιπὼν τὴν σινδόνα γυμνὸς ἔφυγεν. "],["proiel:20170214:greek-nt:7418","\u003cspan class=\"citation\"\u003eMARK 14.53\u003c/span\u003e Καὶ ἀπήγαγον τὸν Ἰησοῦν πρὸς τὸν ἀρχιερέα, καὶ συνέρχονται πάντες οἱ ἀρχιερεῖς καὶ οἱ πρεσβύτεροι καὶ οἱ γραμματεῖς. "],["proiel:20170214:greek-nt:7419","\u003cspan class=\"citation\"\u003eMARK 14.54\u003c/span\u003e καὶ ὁ Πέτρος ἀπὸ μακρόθεν ἠκολούθησεν αὐτῷ ἕως ἔσω εἰς τὴν αὐλὴν τοῦ ἀρχιερέως, καὶ ἦν συνκαθήμενος μετὰ τῶν ὑπηρετῶν καὶ θερμαινόμενος πρὸς τὸ φῶς. "],["proiel:20170214:greek-nt:7420","\u003cspan class=\"citation\"\u003eMARK 14.55\u003c/span\u003e Οἱ δὲ ἀρχιερεῖς καὶ ὅλον τὸ συνέδριον ἐζήτουν κατὰ τοῦ Ἰησοῦ μαρτυρίαν εἰς τὸ θανατῶσαι αὐτόν, καὶ οὐχ ηὕρισκον· "],["proiel:20170214:greek-nt:7421","\u003cspan class=\"citation\"\u003eMARK 14.56\u003c/span\u003e πολλοὶ γὰρ ἐψευδομαρτύρουν κατ’ αὐτοῦ, καὶ ἴσαι αἱ μαρτυρίαι οὐκ ἦσαν. "],["proiel:20170214:greek-nt:7422","\u003cspan class=\"citation\"\u003eMARK 14.57\u003c/span\u003e καί τινες ἀναστάντες ἐψευδομαρτύρουν κατ’ αὐτοῦ λέγοντες \u003cspan class=\"citation\"\u003eMARK 14.58\u003c/span\u003e ὅτι "],["proiel:20170214:greek-nt:56910","ἡμεῖς ἠκούσαμεν αὐτοῦ λέγοντος ὅτι "],["proiel:20170214:greek-nt:56911","ἐγὼ καταλύσω τὸν ναὸν τοῦτον τὸν χειροποίητον καὶ διὰ τριῶν ἡμερῶν ἄλλον ἀχειροποίητον οἰκοδομήσω. "],["proiel:20170214:greek-nt:7423","\u003cspan class=\"citation\"\u003eMARK 14.59\u003c/span\u003e καὶ οὐδὲ οὕτως ἴση ἦν ἡ μαρτυρία αὐτῶν. "],["proiel:20170214:greek-nt:7424","\u003cspan class=\"citation\"\u003eMARK 14.60\u003c/span\u003e καὶ ἀναστὰς ὁ ἀρχιερεὺς εἰς μέσον ἐπηρώτησεν τὸν Ἰησοῦν λέγων· "],["proiel:20170214:greek-nt:47382","οὐκ ἀποκρίνῃ οὐδέν "],["proiel:20170214:greek-nt:47383","τί οὗτοί σου καταμαρτυροῦσιν; "],["proiel:20170214:greek-nt:7426","\u003cspan class=\"citation\"\u003eMARK 14.61\u003c/span\u003e ὁ δὲ ἐσιώπα καὶ οὐκ ἀπεκρίνατο οὐδέν. "],["proiel:20170214:greek-nt:7427","πάλιν ὁ ἀρχιερεὺς ἐπηρώτα αὐτὸν καὶ λέγει αὐτῷ,  "],["proiel:20170214:greek-nt:56913","σὺ εἶ ὁ Χριστὸς ὁ υἱὸς τοῦ εὐλογητοῦ; "],["proiel:20170214:greek-nt:7428","\u003cspan class=\"citation\"\u003eMARK 14.62\u003c/span\u003e ὁ δὲ Ἰησοῦς εἶπεν· "],["proiel:20170214:greek-nt:7429","ἐγώ εἰμι, καὶ ὄψεσθε τὸν υἱὸν τοῦ ἀνθρώπου ἐκ δεξιῶν καθήμενον τῆς δυνάμεως καὶ ἐρχόμενον μετὰ τῶν νεφελῶν τοῦ οὐρανοῦ. "],["proiel:20170214:greek-nt:7430","\u003cspan class=\"citation\"\u003eMARK 14.63\u003c/span\u003e ὁ δὲ ἀρχιερεὺς διαρρήξας τοὺς χιτῶνας αὐτοῦ λέγει· "],["proiel:20170214:greek-nt:7431","τί ἔτι χρείαν ἔχομεν μαρτύρων; "],["proiel:20170214:greek-nt:7432","\u003cspan class=\"citation\"\u003eMARK 14.64\u003c/span\u003e ἠκούσατε τῆς βλασφημίας· "],["proiel:20170214:greek-nt:7433","τί ὑμῖν φαίνενεται; "],["proiel:20170214:greek-nt:7434","οἱ δὲ πάντες κατέκριναν αὐτὸν ἔνοχον εἶναι θανάτου. "],["proiel:20170214:greek-nt:7435","\u003cspan class=\"citation\"\u003eMARK 14.65\u003c/span\u003e Καὶ ἤρξαντό τινες ἐμπτύειν αὐτῷ καὶ περικαλύπτειν αὐτοῦ τὸ πρόσωπον καὶ κολαφίζεν αὐτὸν καὶ λέγειν αὐτῷ· "],["proiel:20170214:greek-nt:47384","προφήτευσον, "],["proiel:20170214:greek-nt:47385","καὶ οἱ ὑπηρέται ῥαπίσμασιν αὐτὸν ἔλαβον. "],["proiel:20170214:greek-nt:7437","\u003cspan class=\"citation\"\u003eMARK 14.66\u003c/span\u003e Καὶ ὄντος τοῦ Πέτρου κάτω ἐν τῇ αὐλῇ ἔρχεται μία τῶν παιδισκῶν τοῦ ἀρχιερέως, \u003cspan class=\"citation\"\u003eMARK 14.67\u003c/span\u003e καὶ ἰδοῦσα τὸν Πέτρον θερμαινόμενον ἐμβλέψασα αὐτῷ λέγει· "],["proiel:20170214:greek-nt:7438","καὶ σὺ μετὰ τοῦ Ναζαρηνοῦ ἦσθα τοῦ Ἰησοῦ. "],["proiel:20170214:greek-nt:7439","\u003cspan class=\"citation\"\u003eMARK 14.68\u003c/span\u003e ὁ δὲ ἠρνήσατο λέγων· "],["proiel:20170214:greek-nt:7440","οὔτε οἶδα οὔτε ἐπίσταμαι σὺ τί λέγεις. "],["proiel:20170214:greek-nt:7441","καὶ ἐξῆλθεν ἔξω εἰς τὸ προαύλιον, καὶ ἀλέκτωρ ἐφώνησεν. "],["proiel:20170214:greek-nt:7442","\u003cspan class=\"citation\"\u003eMARK 14.69\u003c/span\u003e καὶ ἡ παιδίσκη ἰδοῦσα αὐτὸν ἤρξατο πάλιν λέγειν τοῖς παρεστῶσιν ὅτι "],["proiel:20170214:greek-nt:57375","οὗτος ἐξ αὐτῶν ἐστιν. "],["proiel:20170214:greek-nt:7443","\u003cspan class=\"citation\"\u003eMARK 14.70\u003c/span\u003e ὁ δὲ πάλιν ἠρνεῖτο. "],["proiel:20170214:greek-nt:7444","καὶ μετὰ μικρὸν πάλιν οἱ παρεστῶτες ἔλεγον τῷ Πέτρῳ· "],["proiel:20170214:greek-nt:7445","ἀληθῶς ἐξ αὐτῶν εἶ· "],["proiel:20170214:greek-nt:7446","καὶ γὰρ Γαλιλαῖος εἶ. "],["proiel:20170214:greek-nt:7447","\u003cspan class=\"citation\"\u003eMARK 14.71\u003c/span\u003e ὁ δὲ ἤρξατο ἀναθεματίζειν καὶ ὀμνύναι ὅτι "],["proiel:20170214:greek-nt:56962","οὐκ οἶδα τὸν ἄνθρωπον τοῦτον ὃν λέγετε. "],["proiel:20170214:greek-nt:7448","\u003cspan class=\"citation\"\u003eMARK 14.72\u003c/span\u003e καὶ εὐθὺς ἐκ δευτέρου ἀλέκτωρ ἐφώνησεν. "],["proiel:20170214:greek-nt:7449","καὶ ἀνεμνήσθη ὁ Πέτρος τὸ ῥῆμα ὡς εἶπεν αὐτῷ ὁ Ἰησοῦς ὅτι "],["proiel:20170214:greek-nt:56965","πρὶν ἀλέκτορα φωνῆσαι δὶς τρίς με ἀπαρνήσῃ. "],["proiel:20170214:greek-nt:7450","καὶ ἐπιβαλὼν ἔκλαιεν."],["proiel:20170214:greek-nt:7451","\u003cspan class=\"citation\"\u003eMARK 15.1\u003c/span\u003e Καὶ εὐθὺς πρωῒ συμβούλιον ἑτοιμάσαντες οἱ ἀρχιερεῖς μετὰ τῶν πρεσβυτέρων καὶ τῶν γραμματέων καὶ ὅλον τὸ συνέδριον, δήσαντες τὸν Ἰησοῦν ἀπήνεγκαν καὶ παρέδωκαν Πειλάτῳ. "],["proiel:20170214:greek-nt:7452","\u003cspan class=\"citation\"\u003eMARK 15.2\u003c/span\u003e καὶ ἐπηρώτησεν αὐτὸν ὁ Πειλᾶτος· "]]