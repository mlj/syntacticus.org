[["torot:20180919:supr:139560","сице бо рече "],["torot:20180919:supr:140052","не небрѣгѫ тебе· ни о҅ставь҆ꙗѭ̑ тебе· "],["torot:20180919:supr:139562","и҅ въ е҅уа҅гг҄елии рече· "],["torot:20180919:supr:139563","не пьцѣте сꙙ глагол҄ѫште· "],["torot:20180919:supr:139564","что ꙗ҅мъ и҅ли что пиѥ҅мъ· и҅ли въ что о҅блѣчемъ сꙙ· "],["torot:20180919:supr:139566","вѣстъ бо о҅тьць҆ вашъ небесъскꙑи҆· а҅ко трѣбоуѥ҅те сего вь҆сего· "],["torot:20180919:supr:139568","тъчь҆ѭ̑ просите цѣсарь҆ства божиꙗ и҅ правъдꙑ ѥ҅го· "],["torot:20180919:supr:139569","и҅ то приложитъ сꙙ вамъ· "],["torot:20180919:supr:139570","потръпи о̑убо чꙙдо· "],["torot:20180919:supr:139571","и҅ ѫ҅ꙁъкъи҆ пѫть҆ паче пространааго почꙿти· "],["torot:20180919:supr:139573","сѫштиꙗ҅ же сь҆де страдьба· благꙑи҅хъ готовитъ насꙑштаниѥ· "],["torot:20180919:supr:139575","сими и҅ сицѣми словесꙑ глаголавъшоу о҅ц꙯оу· не послоуша братъ· нъ отиде пѫтемъ и҅же въ манастꙑрь҆ и҅дѣа҅ше· "],["torot:20180919:supr:139578","томоу же о҅тъшъдъшоу· приде чловѣкъ нѣкто неꙁнаѥмъ съпроста къ старьцоу и҅мѣѧ о҅сь҆лꙙ многъ благꙑн҄ь наложено· "],["torot:20180919:supr:139580","и҅мѣше же брѣмꙙ хлѣбꙑ чистꙑ и҅ топлꙑ· вино и҅ масло дрѣвѣноѥ҆· и҅ младꙑ сꙑрꙑ и҅ а҅и҅ца· и҅ криницѫ медоу "],["torot:20180919:supr:140076","и҅ съложивъ о҅тиде· "],["torot:20180919:supr:139584","чъ҆стънꙑи҅ же о҅тьцъ нашъ їѡ̑а҅ннъ· о҅ присѣштении҅ божии҆ вь҆ꙁвесели сꙙ доухомъ· "],["torot:20180919:supr:139586","о҅тъшъдꙑи҅ же братъ пѫтьмъ ꙁаблѫдивъ и҅ ꙁѣло сꙙ съкроушивъ· въꙁврати сꙙ третии дь҆нь҆ гладъмъ мърꙑ· и҅ раслабѣвъ· и҅ своѥ҅го прѣслоушаниꙗ насꙑтивъ сꙙ плода· "],["torot:20180919:supr:139590","и҅ о҅брѣтъ толикꙑ благꙑн҄ꙙ въ пештерѣ· о҅ своѥмъ невѣрь҆ствѣ и҅ непокорении҆ покаавъ сꙙ· припаде къ старьцоу съ стоудомъ· проштениꙗ просꙙ приѧти· "],["torot:20180919:supr:139594","попекъ сꙙ о҅ немошти чловѣчь҆стѣ· и҅ о҅ братѣ поболѣвъ· въстави и "],["torot:20180919:supr:140095","и҅ о̑утѣшаа҅ше глагол҄ꙙ· "],["torot:20180919:supr:139597","вѣждъ ꙁѣло ꙗ҅ко можетъ господь въ поустꙑн҄и о̑уготовати трепеꙁѫ· "],["torot:20180919:supr:139605","множь҆ствоу о̑убо рать҆ничь҆скоу рашъдъшоу сꙙ по поустꙑн҄и сеи҆· старѣи҅шинамъ же и҅ хранител҄емъ тоѧ поустꙑн҄ꙙ въꙁвѣстивъшемъ о҅ рать҆ницѣхъ хранити сꙙ· по манастꙑрꙙ великꙑѧ лаврꙑ· о҅тци вь҆ꙁвѣстишꙙ чъстъноуо̑умꙋ семоу о҅тьцоу· не ходити въ луврѣ нъ въ лаврѫ прити· и҅ прѣбꙑвати въ своѥ҅и҆ хꙑꙁинѣ· "],["torot:20180919:supr:139611","їѡ̑а҅нъ же божъствънꙑи҆ божъствънꙑѧ сласти въкоусивъ· млъчании҆ ради сеѧ҅ сꙙ любꙙ дръжаа҅ше· "],["torot:20180919:supr:139613","и҅ о҅тъстѫпити не можаа҅ше· "],["torot:20180919:supr:139614","помꙑсливъ вь҆ себѣ глагола· "],["torot:20180919:supr:139615","а҅ште сꙙ не печетъ богъ мноѭ̑· то въскѫѭ̑ и҅ живѫ· "],["torot:20180919:supr:139619","богъ же и҅же присно свои штꙙдꙙ робъ а҅гг҄еломъ свои҅мъ ꙁаповѣда по писаноуо̑умоу прѣподобънааго съхранити· "],["torot:20180919:supr:139624","о҅баче о̑убо прьвѫѭ̑ ношть҆ о̑уꙁь҆рѣвъ ль҆ва съпꙙшта· малꙑ о̑убоꙗ҅ сꙙ ꙗ҅коже тъ ми съповѣда· "],["torot:20180919:supr:139626","ꙗ҅коже о̑убо ношть҆ и҅ дь҆нь҆ вь҆слѣдоуѭ̑шта и҅ не о҅тъстѫпаѭшта· и҅ ратьникомъ о҅тъо̑умꙑѭ̑шта ль҆ва· видѣ благодарь҆ствьнꙑѧ пѣсни въсꙑлааше богоу· не о҅ставь҆ꙗ҅ѭ̑штоуоумоу жъꙁла грѣшънꙑи҅хъ· на причꙙстиѥ правь҆дивꙑи҅хꙿ· "],["torot:20180919:supr:139631","Блаженикъ о̑убо о҅ть҆ць҆ нашъ сава· пришъдъ о҅тъ скуѳополи и҆ новѫѭ̑ съставивъ лаврѫ· и҅ на пештеръноѥ҆ граждениѥ пришъдъ· и҅ въспомꙙнѫвъ бꙑвъшеѥ ѥмоу видѣниѥ҆ нѣкъгда о҅ прѣподобь҆нѣѣмъ їѡ̑а҅нни· и҅де к н҄емоу въ роувѫ "],["torot:20180919:supr:140877","и҅ глагола ѥ҅моу· "],["torot:20180919:supr:139636","се съхранилъ тꙙ ѥ҅стъ богъ о҅тъ рать҆ничъска прихождениꙗ· "],["torot:20180919:supr:139637","и҅ и҅ꙁвѣсти ти видомъ ти стражъ посълавъ· "],["torot:20180919:supr:139638","въстани "],["torot:20180919:supr:139639","и҅ бѣжи а҅кꙑ о҅ть҆ци· да "],["torot:20180919:supr:139641","и҅ ꙁатвори ї въ хꙑꙁинѣ· пꙙти десꙙтъ ти пꙙти лѣтъ сѫшта· никомоуже и҅номоу о҅тъ дрꙋжинꙑ вѣдѫштоу ꙗ҅ко е҅пискоупъ ѥ҅стъ· "],["torot:20180919:supr:139644","многомъ же лѣтомъ минѫвъшемъ· о̑устрои богъ· ꙗ҅вити съкровъноѥ богатъство їѡ̑а҅нново· о҅браꙁомъ сицѣмъ· "],["torot:20180919:supr:139658","и҅ хотѣвъшоу ѥ҅моу по двою̑ дь҆нию̑ о҅тъплоути· ꙗ҅ви сꙙ ѥ҅моу вь҆ сь҆нѣ а҅гг҄елъ господь҆н҄ь глагол҄ꙙ· "],["torot:20180919:supr:139671","Тъгда о̑убо е҅ѳерии҆ въставъ о҅тъ съна· и҅ видѣниѥ расѫдивъ съ вь҆сѣцѣмъ потъштаниѥ҅мъ въпрашаѧ приде въ лаврѫ о҅ть҆ца савꙑ· "],["torot:20180919:supr:139673","и҅ видъ о҅тꙿцемъ повѣдавъ· веденъ бꙑ къ мль҆чаль҆никоу· "],["torot:20180919:supr:140931","и҅ цѣловавꙑ и҆ прѣбꙑ о̑у н҄его дьва дь҆ни· "],["torot:20180919:supr:139676","и҅ въ продлъжениѥ пришъдъ рѣчи· ꙁаклꙙ и да повѣстъ ѥ҅моу о҅ себѣ· и҅ да съкажетъ ѥ҅моу кто ѥ҅стъ· "],["torot:20180919:supr:139679","и҅ сице приноужденъ повѣда и҅ родъ· и҅ о҅ть҆чь҆ство и҅ чистител҄ьство· "],["torot:20180919:supr:139681","и҅ то о̑увѣдѣвъ е҅ѳерии҆· и҅ прѣчоудивъ сꙙ рече· "],["torot:20180919:supr:139683","по и҅стинѣ и҅ нꙑнꙗ камениѥ свꙙто валꙗѥтъ сꙙ по ꙁеми· "],["torot:20180919:supr:139684","и҅ сице поклонивъ сꙙ правь҆дивоуо̑умоу· и҅де къ блаженоуо̑умоу савѣ· "],["torot:20180919:supr:139686","и҅ повѣда томоу же и҅ о҅тцемъ вь҆сѣмъ· ѥ҅же о҅ божь҆ствь҆нѣѣмъ їѡ̑а҅ннѣ· "],["torot:20180919:supr:139688","и҅ о҅тътоли о̑увѣдѣнъ бꙑстъ родъ їѡ̑а҅нновъ и҅ е҅пискоупь҆ство· "],["torot:20180919:supr:139689","Въ седмь҆десꙙтъноѥ и҅ девꙙтоѥ лѣто връстꙑ сего їѡ̑а҅нна· свꙙтꙑи о҅тꙿць нашъ сава въ мирѣ о̑усь҆пе· мѣсꙙца дек҄ꙙмбра въ е꙯· "],["torot:20180919:supr:139692","Тъгда о̑убо печаль҆нъ бꙑстъ въ о̑умѣ чъсть҆нꙑи҅ сь҆ бись҆ръ· пон҄еже не и҅ꙁлѣꙁе и҅с хꙑꙁинꙑ· и҅ приде на съконь҆чаниѥ ст꙯ааго о҅тца· "],["torot:20180919:supr:139695","семоу о̑убо въ толицѣ печали бꙑвъшоу· и҅ о҅ть҆ча лишениꙗ съ слъꙁами плачѫштоу сꙙ· ꙗ҅ви сꙙ ѥ҅моу вь҆ сь҆нѣ о҅ц꙯ь нашъ глагол҄ꙙ· "],["torot:20180919:supr:139698","не пь҆ци сꙙ о҅тьче їѡ̑а҅нне· "],["torot:20180919:supr:139701","семоу же глагол҄ѫштоу ꙗ҅ко моли владꙑкѫ да и҅ мене прии҅метъ· рече блаженꙑи сава· "],["torot:20180919:supr:139703","томоу нꙑнꙗ не моштьно ѥ бꙑти· "],["torot:20180919:supr:139704","и҅скоусъ бо великъ хоштетъ бꙑти въ лаврѣ· "],["torot:20180919:supr:139705","и҅ хоштетъ богъ да ѥ҅си въ пль҆ти на о̑увѣтъ· и҅ о̑утврь҆ждениѥ крѣпꙙштии҅мъ сꙙ вѣрꙑ ради· и҅ троуждаѭ̑штии҅мъ· "],["torot:20180919:supr:139708","то видѣвъ и҅ слꙑшавъ божь҆ствънꙑи҆ їѡ̑а҅нꙿнъ радость҆нъ о̑убо бꙑстъ· о҅ о҅ть҆ци скрьбь҆ о҅тътрꙙсъ· "],["torot:20180919:supr:139710","тъчь҆ѭ̑ печааше сꙙ о҅ вь҆ꙁвѣштенѣѥ҅мъ и҅скоусѣ· "],["torot:20180919:supr:139711","Помꙑшл҄ениѥ же вь҆нꙙ видѣти како о҅тълѫчаѥ҅тъ сꙙ доуша о҅тъ тѣлесе· "],["torot:20180919:supr:139719","и҅ хотѣа҅ше свои҅ма о҅чима видѣти а҅ште то ѥ҅стъ тако· "],["torot:20180919:supr:139720","и҅ въставъ въ тъ часъ и҅де въ свꙙтѫѭ̑ виѳлемъ· "],["torot:20180919:supr:139721","и҅ о҅брѣте ꙗ҅ко въ тъ часъ· прѣдалъ бѣаше дш꙯ѫ чловѣкъ· "],["torot:20180919:supr:139723","и҅ цѣловавъ чъсть҆ноѥ ѥ҅го тѣло въ томъ папрьтѣ· и҅ о҅блъкъ положи и вь мѣстѣхъ прѣподобънꙑи҅хъ· "],["torot:20180919:supr:139725","и҅ тако въꙁврати сꙙ въ хꙑꙁинѫ своѭ̑· "],["torot:20180919:supr:139726","Сего просвѣштенааго старца о̑ученика· ѳеѡ̑доръ и҅ їѡ̑а҅ннъ съповѣдаста ми глагол҄ѫшта· ꙗ҅ко "],["torot:20180919:supr:141040","по о̑усь҆пении ст꙯ааго савꙑ· посъла на старь҆ць҆ на о҅рѫдиѥ· на ливиа҅дѫ· "],["torot:20180919:supr:139731","и҅ на пѫти ꙗ҅ко прѣплоуховѣ їѡ̑рданъ· сърѣтошꙙ на нѣкотории глагол҄ѫште· "]]