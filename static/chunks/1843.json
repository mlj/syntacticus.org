[[23471,"\u003cspan class=\"citation\"\u003eACTS 2.2\u003c/span\u003e et factus est repente de caelo sonus tamquam advenientis spiritus vehementis et replevit totam domum ubi erant sedentes "],[23472,"\u003cspan class=\"citation\"\u003eACTS 2.3\u003c/span\u003e et apparuerunt illis dispertitae linguae tamquam ignis seditque supra singulos eorum "],[23473,"\u003cspan class=\"citation\"\u003eACTS 2.4\u003c/span\u003e et repleti sunt omnes Spiritu Sancto et coeperunt loqui aliis linguis prout Spiritus Sanctus dabat eloqui illis "],[23474,"\u003cspan class=\"citation\"\u003eACTS 2.5\u003c/span\u003e erant autem in Hierusalem habitantes Iudaei viri religiosi ex omni natione quae sub caelo sunt "],[23475,"\u003cspan class=\"citation\"\u003eACTS 2.6\u003c/span\u003e facta autem hac voce convenit multitudo et mente confusa est quoniam audiebat unusquisque lingua sua illos loquentes "],[23476,"\u003cspan class=\"citation\"\u003eACTS 2.7\u003c/span\u003e stupebant autem omnes et mirabantur dicentes "],[23477,"nonne omnes ecce isti qui loquuntur Galilaei sunt "],[23478,"\u003cspan class=\"citation\"\u003eACTS 2.8\u003c/span\u003e et quomodo nos audivimus unusquisque lingua nostra in qua nati sumus "],[23479,"\u003cspan class=\"citation\"\u003eACTS 2.9\u003c/span\u003e Parthi et Medi et Elamitae et qui habitant Mesopotamiam et Iudaeam et Cappadociam Pontum et Asiam \u003cspan class=\"citation\"\u003eACTS 2.10\u003c/span\u003e Frygiam et Pamphiliam Aegyptum et partes Lybiae quae est circa Cyrenen et advenae romani \u003cspan class=\"citation\"\u003eACTS 2.11\u003c/span\u003e Iudaei quoque et proselyti Cretes et Arabes audivimus loquentes eos nostris linguis magnalia Dei "],[23482,"\u003cspan class=\"citation\"\u003eACTS 2.12\u003c/span\u003e stupebant autem omnes et mirabantur ad invicem dicentes "],[23483,"quidnam hoc vult esse "],[23484,"\u003cspan class=\"citation\"\u003eACTS 2.13\u003c/span\u003e alii autem inridentes dicebant quia "],[23485,"musto pleni sunt isti "],[23486,"\u003cspan class=\"citation\"\u003eACTS 2.14\u003c/span\u003e stans autem Petrus cum undecim levavit vocem suam et locutus est eis "],[23487,"viri iudaei et qui habitatis Hierusalem universi hoc vobis notum sit et auribus percipite verba mea "],[23488,"\u003cspan class=\"citation\"\u003eACTS 2.15\u003c/span\u003e non enim sicut vos aestimatis hii ebrii sunt cum sit hora diei tertia "],[23489,"\u003cspan class=\"citation\"\u003eACTS 2.16\u003c/span\u003e sed hoc est quod dictum est per prophetam Iohel "],[23490,"\u003cspan class=\"citation\"\u003eACTS 2.17\u003c/span\u003e et erit in novissimis diebus "],[74665,"dicit Dominus "],[74666,"effundam de Spiritu meo super omnem carnem et prophetabunt filii vestri et filiae vestrae et iuvenes vestri visiones videbunt et seniores vestri somnia somniabunt "],[23492,"\u003cspan class=\"citation\"\u003eACTS 2.18\u003c/span\u003e et quidem super servos meos et super ancillas meas in diebus illis effundam de Spiritu meo et prophetabunt "],[23493,"\u003cspan class=\"citation\"\u003eACTS 2.19\u003c/span\u003e et dabo prodigia in caelo sursum et signa in terra deorsum sanguinem et ignem et vaporem fumi "],[23494,"\u003cspan class=\"citation\"\u003eACTS 2.20\u003c/span\u003e sol convertetur in tenebras et luna in sanguinem antequam veniat dies Domini magnus et manifestus "],[23495,"\u003cspan class=\"citation\"\u003eACTS 2.21\u003c/span\u003e et erit "],[23496,"omnis quicumque invocaverit nomen Domini salvus erit "],[23497,"\u003cspan class=\"citation\"\u003eACTS 2.22\u003c/span\u003e viri israhelitae audite verba haec "],[23498,"Iesum Nazarenum virum adprobatum a Deo in vobis virtutibus et prodigiis et signis quae fecit per illum Deus in medio vestri sicut vos scitis \u003cspan class=\"citation\"\u003eACTS 2.23\u003c/span\u003e hunc definito consilio et praescientia Dei traditum per manus iniquorum adfigentes interemistis "],[23500,"\u003cspan class=\"citation\"\u003eACTS 2.24\u003c/span\u003e quem Deus suscitavit solutis doloribus inferni iuxta quod inpossibile erat teneri illum ab eo "],[23501,"\u003cspan class=\"citation\"\u003eACTS 2.25\u003c/span\u003e David enim dicit in eum "],[23502,"providebam Dominum coram me semper quoniam a dextris meis est ne commovear "],[23504,"\u003cspan class=\"citation\"\u003eACTS 2.26\u003c/span\u003e propter hoc laetatum est cor meum et exultavit lingua mea insuper et caro mea requiescet in spe "],[23505,"\u003cspan class=\"citation\"\u003eACTS 2.27\u003c/span\u003e quoniam non derelinques animam meam in inferno neque dabis Sanctum tuum videre corruptionem "],[23506,"\u003cspan class=\"citation\"\u003eACTS 2.28\u003c/span\u003e notas fecisti mihi vias vitae "],[23507,"replebis me iucunditate cum facie tua "],[23508,"\u003cspan class=\"citation\"\u003eACTS 2.29\u003c/span\u003e viri fratres liceat audenter dicere ad vos de patriarcha David quoniam et defunctus est et sepultus est et sepulchrum eius est apud nos usque in hodiernum diem "],[23510,"\u003cspan class=\"citation\"\u003eACTS 2.30\u003c/span\u003e propheta igitur cum esset et sciret quia iureiurando iurasset illi Deus de fructu lumbi eius sedere super sedem eius \u003cspan class=\"citation\"\u003eACTS 2.31\u003c/span\u003e providens locutus est de resurrectione Christi quia neque derelictus est in inferno neque caro eius vidit corruptionem "],[23512,"\u003cspan class=\"citation\"\u003eACTS 2.32\u003c/span\u003e hunc Iesum resuscitavit Deus cui omnes nos testes sumus "],[23513,"\u003cspan class=\"citation\"\u003eACTS 2.33\u003c/span\u003e dextera igitur Dei exaltatus et promissione Spiritus Sancti accepta a Patre effudit hunc quem vos videtis et audistis "],[23514,"\u003cspan class=\"citation\"\u003eACTS 2.34\u003c/span\u003e non enim David ascendit in caelos "],[23515,"dicit autem ipse "],[23516,"dixit Dominus Domino meo "],[23517,"sede a dextris meis \u003cspan class=\"citation\"\u003eACTS 2.35\u003c/span\u003e donec ponam inimicos tuos scabillum pedum tuorum "],[23518,"\u003cspan class=\"citation\"\u003eACTS 2.36\u003c/span\u003e certissime ergo sciat omnis domus Israhel quia et Dominum eum et Christum Deus fecit hunc Iesum quem vos crucifixistis "]]