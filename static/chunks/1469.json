[["proiel:20180408:greek-nt:21727","τοῦτον εὕραμεν διαστρέφοντα τὸ ἔθνος ἡμῶν καὶ κωλύοντα φόρους Καίσαρι διδόναι, καὶ λέγοντα ἑαυτὸν Χριστὸν βασιλέα εἶναι. "],["proiel:20180408:greek-nt:21728","\u003cspan class=\"citation\"\u003eLUKE 23.3\u003c/span\u003e ὁ δὲ Πειλᾶτος ἠρώτησεν αὐτὸν λέγων· "],["proiel:20180408:greek-nt:21729","σὺ εἶ ὁ βασιλεὺς τῶν Ἰουδαίων; "],["proiel:20180408:greek-nt:21730","ὁ δὲ ἀποκριθεὶς αὐτῷ ἔφη· "],["proiel:20180408:greek-nt:21731","σὺ λέγεις. "],["proiel:20180408:greek-nt:21732","\u003cspan class=\"citation\"\u003eLUKE 23.4\u003c/span\u003e ὁ δὲ Πειλᾶτος εἶπεν πρὸς τοὺς ἀρχιερεῖς καὶ τοὺς ὄχλους· "],["proiel:20180408:greek-nt:21733","οὐδὲν εὑρίσκω αἴτιον ἐν τῷ ἀνθρώπῳ τούτῳ. "],["proiel:20180408:greek-nt:21734","\u003cspan class=\"citation\"\u003eLUKE 23.5\u003c/span\u003e οἱ δὲ ἐπίσχυον λέγοντες ὅτι ἀνασείει τὸν λαόν, διδάσκων καθ’ ὅλης τῆς Ἰουδαίας καὶ ἀρξάμενος ἀπὸ τῆς Γαλιλαίας ἕως ὧδε. "],["proiel:20180408:greek-nt:21735","\u003cspan class=\"citation\"\u003eLUKE 23.6\u003c/span\u003e Πειλᾶτος δὲ ἀκούσας ἐπηρώτησεν εἰ ὁ ἄνθρωπος Γαλιλαῖός ἐστιν, \u003cspan class=\"citation\"\u003eLUKE 23.7\u003c/span\u003e καὶ ἐπιγνοὺς ὅτι ἐκ τῆς ἐξουσίας Ἡρῴδου ἐστίν, ἀνέπεμψεν αὐτὸν πρὸς Ἡρῴδην, ὄντα καὶ αὐτὸν ἐν Ἱεροσολύμοις ἐν ταύταις ταῖς ἡμέραις. "],["proiel:20180408:greek-nt:21736","\u003cspan class=\"citation\"\u003eLUKE 23.8\u003c/span\u003e ὁ δὲ Ἡρώδης ἰδὼν τὸν Ἰησοῦν ἐχάρη λίαν· "],["proiel:20180408:greek-nt:21737","ἦν γὰρ ἐξ ἱκανῶν χρόνων θέλων ἰδεῖν αὐτὸν διὰ τὸ ἀκούειν περὶ αὐτοῦ, καὶ ἤλπιζέν τι σημεῖον ἰδεῖν ὑπ’ αὐτοῦ γινόμενον. "],["proiel:20180408:greek-nt:21738","\u003cspan class=\"citation\"\u003eLUKE 23.9\u003c/span\u003e ἐπηρώτα δὲ αὐτὸν ἐν λόγοις ἱκανοῖς· "],["proiel:20180408:greek-nt:21739","αὐτὸς δὲ οὐδὲν ἀπεκρίνατο αὐτῷ. "],["proiel:20180408:greek-nt:21740","\u003cspan class=\"citation\"\u003eLUKE 23.10\u003c/span\u003e εἱστήκεισαν δὲ οἱ ἀρχιερεῖς καὶ οἱ γραμματεῖς εὐτόνως κατηγοροῦντες αὐτοῦ. "],["proiel:20180408:greek-nt:21741","\u003cspan class=\"citation\"\u003eLUKE 23.11\u003c/span\u003e ἐξουθενήσας δὲ αὐτὸν καὶ ὁ Ἡρώδης σὺν τοῖς στρατεύμασιν αὐτοῦ καὶ ἐμπαίξας περιβαλὼν ἐσθῆτα λαμπρὰν ἀνέπεμψεν αὐτὸν τῷ Πειλάτῳ. "],["proiel:20180408:greek-nt:21742","\u003cspan class=\"citation\"\u003eLUKE 23.12\u003c/span\u003e ἐγένοντο δὲ φίλοι ὅ τε Ἡρώδης καὶ ὁ Πειλᾶτος ἐν αὐτῇ τῇ ἡμέρᾳ μετ’ ἀλλήλων· "],["proiel:20180408:greek-nt:21743","προϋπῆρχον γὰρ ἐν ἔχθρᾳ ὄντες πρὸς αὐτούς. "],["proiel:20180408:greek-nt:21744","\u003cspan class=\"citation\"\u003eLUKE 23.13\u003c/span\u003e Πειλᾶτος δὲ συνκαλεσάμενος τοὺς ἀρχιερεῖς καὶ τοὺς ἄρχοντας καὶ τὸν λαὸν \u003cspan class=\"citation\"\u003eLUKE 23.14\u003c/span\u003e εἶπεν πρὸς αὐτούς· "],["proiel:20180408:greek-nt:21745","προσηνέγκατέ μοι τὸν ἄνθρωπον τοῦτον ὡς ἀποστρέφοντα τὸν λαόν, καὶ ἰδοὺ ἐγὼ ἐνώπιον ὑμῶν ἀνακρίνας οὐθὲν εὗρον ἐν τῷ ἀνθρώπῳ τούτῳ αἴτιον ὧν κατηγορεῖτε κατ’ αὐτοῦ,  "],["proiel:20180408:greek-nt:60061"," \u003cspan class=\"citation\"\u003eLUKE 23.15\u003c/span\u003e ἀλλ’ οὐδὲ Ἡρώδης· "],["proiel:20180408:greek-nt:21746","ἀνέπεμψεν γὰρ αὐτὸν πρὸς ἡμᾶς· "],["proiel:20180408:greek-nt:21747","καὶ ἰδοὺ οὐδὲν ἄξιον θανάτου ἐστὶν πεπραγμένον αὐτῷ. "],["proiel:20180408:greek-nt:21748","\u003cspan class=\"citation\"\u003eLUKE 23.16\u003c/span\u003e παιδεύσας οὖν αὐτὸν ἀπολύσω. "],["proiel:20180408:greek-nt:21749","\u003cspan class=\"citation\"\u003eLUKE 23.18\u003c/span\u003e ἀνέκραγον δὲ παμπληθεὶ λέγοντες· "],["proiel:20180408:greek-nt:48583","αἶρε τοῦτον, "],["proiel:20180408:greek-nt:48584","ἀπόλυσον δὲ ἡμῖν τὸν Βαραββᾶν· "],["proiel:20180408:greek-nt:21751","\u003cspan class=\"citation\"\u003eLUKE 23.19\u003c/span\u003e ὅστις ἦν διὰ στάσιν τινὰ γενομένην ἐν τῇ πόλει καὶ φόνον βληθεὶς ἐν τῇ φυλακῇ. "],["proiel:20180408:greek-nt:21752","\u003cspan class=\"citation\"\u003eLUKE 23.20\u003c/span\u003e πάλιν δὲ ὁ Πειλᾶτος προσεφώνησεν, θέλων ἀπολῦσαι τὸν Ἰησοῦν. "],["proiel:20180408:greek-nt:21753","\u003cspan class=\"citation\"\u003eLUKE 23.21\u003c/span\u003e οἱ δὲ ἐπεφώνουν λέγοντες· "],["proiel:20180408:greek-nt:48585","σταύρου, "],["proiel:20180408:greek-nt:48586","σταύρου αὐτόν. "],["proiel:20180408:greek-nt:21755","\u003cspan class=\"citation\"\u003eLUKE 23.22\u003c/span\u003e ὁ δὲ τρίτον εἶπεν πρὸς αὐτούς· "],["proiel:20180408:greek-nt:21756","τί γὰρ κακὸν ἐποίησεν οὗτος; "],["proiel:20180408:greek-nt:21757","οὐδὲν αἴτιον θανάτου εὗρον ἐν αὐτῷ· "],["proiel:20180408:greek-nt:21758","παιδεύσας οὖν αὐτὸν ἀπολύσω. "],["proiel:20180408:greek-nt:21759","\u003cspan class=\"citation\"\u003eLUKE 23.23\u003c/span\u003e οἱ δὲ ἐπέκειντο φωναῖς μεγάλαις αἰτούμενοι αὐτὸν σταυρωθῆναι, καὶ κατίσχυον αἱ φωναὶ αὐτῶν. "],["proiel:20180408:greek-nt:21760","\u003cspan class=\"citation\"\u003eLUKE 23.24\u003c/span\u003e καὶ Πειλᾶτος ἐπέκρινεν γενέσθαι τὸ αἴτημα αὐτῶν· "],["proiel:20180408:greek-nt:48587","\u003cspan class=\"citation\"\u003eLUKE 23.25\u003c/span\u003e ἀπέλυσεν δὲ τὸν διὰ στάσιν καὶ φόνον βεβλημένον εἰς φυλακήν, ὃν ᾐτοῦντο, "],["proiel:20180408:greek-nt:48588","τὸν δὲ Ἰησοῦν παρέδωκεν τῷ θελήματι αὐτῶν. "],["proiel:20180408:greek-nt:21762","\u003cspan class=\"citation\"\u003eLUKE 23.26\u003c/span\u003e Καὶ ὡς ἀπήγαγον αὐτόν, ἐπιλαβόμενοι Σίμωνά τινα Κυρηναῖον ἐρχόμενον ἀπ’ ἀγροῦ ἐπέθηκαν αὐτῷ τὸν σταυρὸν φέρειν ὄπισθεν τοῦ Ἰησοῦ. "],["proiel:20180408:greek-nt:21763","\u003cspan class=\"citation\"\u003eLUKE 23.27\u003c/span\u003e ἠκολούθει δὲ αὐτῷ πολὺ πλῆθος τοῦ λαοῦ καὶ γυναικῶν, αἳ ἐκόπτοντο καὶ ἐθρήνουν αὐτόν. "],["proiel:20180408:greek-nt:21764","\u003cspan class=\"citation\"\u003eLUKE 23.28\u003c/span\u003e στραφεὶς δὲ πρὸς αὐτὰς Ἰησοῦς εἶπεν· "],["proiel:20180408:greek-nt:21765","θυγατέρες Ἱερουσαλήμ, μὴ κλαίετε ἐπ’ ἐμέ· "],["proiel:20180408:greek-nt:21766","πλὴν ἐφ’ ἑαυτὰς κλαίετε καὶ ἐπὶ τὰ τέκνα ὑμῶν, \u003cspan class=\"citation\"\u003eLUKE 23.29\u003c/span\u003e ὅτι ἰδοὺ ἔρχονται ἡμέραι ἐν αἷς ἐροῦσιν· "],["proiel:20180408:greek-nt:21767","μακάριαι αἱ στεῖραι καὶ αἱ κοιλίαι αἳ οὐκ ἐγέννησαν, καὶ μαστοὶ οἳ οὐκ ἔθρεψαν. "],["proiel:20180408:greek-nt:21768","\u003cspan class=\"citation\"\u003eLUKE 23.30\u003c/span\u003e τότε ἄρξονται λέγειν τοῖς ὄρεσιν· "],["proiel:20180408:greek-nt:48589","πέσατε ἐφ’ ἡμᾶς, "],["proiel:20180408:greek-nt:48590","καὶ τοῖς βουνοῖς· "],["proiel:20180408:greek-nt:21770","καλύψατε ἡμᾶς· "],["proiel:20180408:greek-nt:21771","\u003cspan class=\"citation\"\u003eLUKE 23.31\u003c/span\u003e ὅτι εἰ ἐν τῷ ὑγρῷ ξύλῳ ταῦτα ποιοῦσιν, ἐν τῷ ξηρῷ τί γένηται; "],["proiel:20180408:greek-nt:21772","\u003cspan class=\"citation\"\u003eLUKE 23.32\u003c/span\u003e ἤγοντο δὲ καὶ ἕτεροι δύο κακοῦργοι σὺν αὐτῷ ἀναιρεθῆναι. "],["proiel:20180408:greek-nt:21773","\u003cspan class=\"citation\"\u003eLUKE 23.33\u003c/span\u003e Καὶ ὅτε ἀπῆλθον ἐπὶ τὸν τόπον τὸν καλούμενον Κρανίον, ἐκεῖ ἐσταύρωσαν αὐτὸν καὶ τοὺς κακούργους, ὃν μὲν ἐκ δεξιῶν, ὃν δὲ ἀριστερῶν. "],["proiel:20180408:greek-nt:21774","\u003cspan class=\"citation\"\u003eLUKE 23.34\u003c/span\u003e ὁ δὲ Ἰησοῦς ἔλεγεν· "],["proiel:20180408:greek-nt:48591","πάτερ, ἄφες αὐτοῖς, "],["proiel:20180408:greek-nt:48592","οὐ γὰρ οἴδασιν τί ποιοῦσιν. "],["proiel:20180408:greek-nt:21776","διαμεριζόμενοι δὲ τὰ ἱμάτια αὐτοῦ ἔβαλον κλήρους. "],["proiel:20180408:greek-nt:21777","\u003cspan class=\"citation\"\u003eLUKE 23.35\u003c/span\u003e καὶ εἱστήκει ὁ λαὸς θεωρῶν. "],["proiel:20180408:greek-nt:21778","ἐξεμυκτήριζον δὲ οἱ ἄρχοντες λέγοντες· "],["proiel:20180408:greek-nt:48593","ἄλλους ἔσωσεν, "],["proiel:20180408:greek-nt:48594","σωσάτω ἑαυτόν, εἰ οὗτός ἐστιν ὁ Χριστὸς τοῦ θεοῦ ὁ ἐκλεκτός. "],["proiel:20180408:greek-nt:21780","\u003cspan class=\"citation\"\u003eLUKE 23.36\u003c/span\u003e ἐνέπαιξαν δὲ αὐτῷ καὶ οἱ στρατιῶται προσερχόμενοι, ὄξος προσφέροντες αὐτῷ \u003cspan class=\"citation\"\u003eLUKE 23.37\u003c/span\u003e καὶ λέγοντες· "],["proiel:20180408:greek-nt:21781","εἰ σὺ εἶ ὁ βασιλεὺς τῶν Ἰουδαίων, σῶσον σεαυτόν. "],["proiel:20180408:greek-nt:21782","\u003cspan class=\"citation\"\u003eLUKE 23.38\u003c/span\u003e ἦν δὲ καὶ ἐπιγραφὴ ἐπ’ αὐτῷ· "]]