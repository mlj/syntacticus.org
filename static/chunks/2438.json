[["torot:20170213:supr:165247","да а҅бьѥ тоѧ родител҄е слꙑшавь҆ше и҅же ѥ҅стъ вь҆ мь҆нѣ гн꙯ь даръ· приведошꙙ ѭ̑ къ мнѣ и҅цѣл҄ень҆ꙗ҆ ради· "],["torot:20170213:supr:165249","молꙙштемъ же сꙙ и҅мъ· помолихъ сꙙ о҅ н҄еи҆· "],["torot:20170213:supr:165251","и҅ а҅бꙿѥ҆ г꙯неѭ̑ благодѣтиѭ̑ нечистꙑи дх꙯ъ о҅тиде о҅ть҆ н҄еѧ҆· "],["torot:20170213:supr:165252","о҅ни же сь҆врь҆шенѣѥ ѭ̑ хотꙙште и҅сцѣлити· о҅ставишꙙ ѭ̑ о̑у мене на дь҆ва дьни· "],["torot:20170213:supr:165254","и҅ о҅тидошꙙ въ свои҆ домъ· "],["torot:20170213:supr:165255","о҅тъмь҆нѣвъ же сь҆вѣстиѭ̑· и҅ꙁидохъ к н҄еи҆· "],["torot:20170213:supr:165257","и҅ прѣдолѣвъшоу ми распал҄ению̑ блѫдноуо̑умоу· ни б꙯а на о̑умъ вьꙁь҆мъ въ часъ тъ· ни погоубь҆ѥнь҆ꙗ҆ толикааго въꙁдръжань҆ꙗ и҅ троуда· помꙑсливъ и҅ли вь҆мѣнивъ· вьсе же ꙗ҅коже решти ꙁабꙑвъ· и҅ матицѫ о҅гн҄ьнѫѭ̑ прѣо҅бидѣвъ· въ блѫдь҆нѫѭ̑ погꙑбѣль въпадохъ· "],["torot:20170213:supr:165264","и҅ сь҆творивъ сꙿ н҄еѭ̑ блѫдъ· ꙁълоѥ ꙁъломъ цѣл҄ѫ· наи҅паче же бол҄еѥ҆ ꙁъло· къ ꙁълꙋ прилага ѭ҆· "],["torot:20170213:supr:165268","и҅бо пои҅мъ мꙙ бестоудь҆ꙗ бѣсъ· сь҆вѣтова ми о̑убои ѥ҅и҆ сьтворити· "],["torot:20170213:supr:165270","и҅ по сь҆блѫждении҅ ми о̑убивъ ѭ̑ въврь҆гохъ вь҆ рѣкѫ· "],["torot:20170213:supr:165271","и҅ о҅тъчаꙗвъ сꙙ своѥ҅го сьпасень҆ꙗ҆ о҅тидохъ· "],["torot:20170213:supr:165272","и҅ нꙑнꙗ и҅дѫ въ миръ· "],["torot:20170213:supr:165273","како бо на вꙑсотѫ въꙁь҆рѫ· и҅ли и҅ дръꙁнѫ нарешти хс꙯а· "],["torot:20170213:supr:172492","не а҅бьѥ҅ ли о҅гнъ съшедъ пожежетъ мꙙ· "],["torot:20170213:supr:165276","та же ѥ҅моу и҅ множаи҅ша тѣхъ· съ многами ꙁль҆ꙁами и҅сповѣдаѭ̑штоу· и҅ съ въꙁдꙑхании҅мъ несь҆трь҆пимомꙿ мѫжоу· слꙑшавъ божии҆ рабъ· о̑умиливъ сꙙ о҅тъ благодѣти нападе на вꙑѭ̑ ѥ҅го· "],["torot:20170213:supr:165281","и҅ о҅блобꙑꙁаѧ и҆ глаголаа҅ше· "],["torot:20170213:supr:165282","не печалоуи҅ сꙙ ꙁѣло брате· ни о҅тъчаи҅ сꙙ своѥ҅го спс꙯еньꙗ· нъ вѣровавъ ꙗ҅коже ѥ҅стъ сꙿпасениѥ҆· пристѫпи съ слъꙁами и҅ и҅сповѣждъ сꙙ чловѣколюбивꙋо̑умоу б꙯оу· "],["torot:20170213:supr:165286","ꙁѣло бо ѥ҅стъ штедръ и҅ прѣмилостивъ· б꙯ъ· и҅ многа милость҆ ѥ҅го на насъ· "],["torot:20170213:supr:165289","да дон҄елиже и҅мамъ врѣмꙙ покаимъ сꙙ· "],["torot:20170213:supr:165307","а҅ште не бꙑ бꙑло покаꙗнь҆ꙗ· како покаавъ сꙙ павьлъ о҅тъ гонител҄ь сь҆сѫдъ и҅ꙁбъранꙑи бꙑстъ· "],["torot:20170213:supr:165309","а҅ште не бꙑ покааньꙗ бꙑло· како съблѫдивꙿшааго въ корунѳѣнехъ приѧ҅ти павь҆лъ повелѣ· да не насилꙗѥ҅ми рече бѫдемъ о҅тъ сотонꙑ· и҅ грабими· "],["torot:20170213:supr:165313","тацѣми и҅ таковꙑи҅ми словесꙑ· наи҅паче о̑утврьдивъ ѥ҅моу срь҆дце· и҅стинꙑи҆ и҅ милостивꙑи братъ· прѣбꙑвати ѥ҅моу съ собоѭ̑ молꙗаше· "],["torot:20170213:supr:165317","томоу же не хотꙙштоу· припаде прѣд н҄имъ б꙯жиї чл꙯къ· "],["torot:20170213:supr:165319","и҅ о҅блобꙑꙁаѧ҆ ноꙁѣ ѥ҅моу· молꙗа҅ше сꙙ не о҅тълѫчити о҅ть҆ н҄его· помꙑшлꙗѧ и҅ боѧ҅ сꙙ· ѥ҅да како въ о҅тъчаа҅нии҆ прѣбꙑвъ· до конꙿца дш꙯ѫ своѭ̑ погоубитъ· "],["torot:20170213:supr:165324","и҅ ꙗ҅коже на мноꙁѣ кажꙙ· молꙙ припадаѧ҆· кланꙗѧ҅ сꙙ· о̑увѣштати ѥго не вь҆ꙁможе· сътѫживъ си ст꙯ꙑи҆· и҅ въꙁдъхнѫвъ дх꙯омъ· прилежно молитвѫ сътворивъ· о҅тꙿпоусти ѥ҅го пѫтемъ свои҅мъ и҅ти благословествивъ· "],["torot:20170213:supr:169913","проваждаѧ҅ же ѥ҅го до пꙙти на десꙙте поприштъ· не прѣстаа҅ше молꙙ е҅го· "],["torot:20170213:supr:169914","и҅ много ѥ҅моу о҅ покаа҅нии҆ продлъживъ слово· о҅хѫпивъ ѥ҅го и҅ съ слъꙁами о҅блобꙑꙁавъ· и҅ помоливъ сꙙ о҅ н҄емъ о҅брати сꙙ въ клѣтъкѫ своѭ̑· "],["torot:20170213:supr:165337","Їа҅кѡ̑въ же и҅мъ сꙙ пѫти ведѫштааго въ миръ· шъстиꙗ҆ дръжаа҅ше сꙙ· "],["torot:20170213:supr:169915","и҅ о̑успѣвъ пѫти и҅ мало съвративъ сꙙ· о҅брѣте гробъ ветъхъ подоболичьнъ пештерѣ· вь н҄емꙿже многꙑ мрь҆твꙑи҅хꙿъ лежаа҅хѫ кости· ѧ҅же о҅тъ многъ лѣтъ и҅спрахнѣлꙑ бѣа҅хѫ· "],["torot:20170213:supr:165343","и҅ вь҆лѣꙁъ вь҆ н҄е· събравъ кости положи вь҆ ѥ҅дꙿномь ѫ҅гь҆лѣ· "],["torot:20170213:supr:165345","и҅ ꙁаключи въ пештерѣ ꙁатвори надълежꙙштии҅ми ветъхꙑи҅ми двьрь҆ми· "],["torot:20170213:supr:165346","и҅ колѣнѣ прѣклонивъ и҅сповѣдаа҅ше сꙙ богови· биѧ҆ беꙁ милости въ своѧ прьси· "],["torot:20170213:supr:165348","и҅ съ плачемъ и҅ многꙑи҅мъ рꙑдание҆мъ глаголаа҅ше· "],["torot:20170213:supr:165349","како вь҆ꙁь҆рѫ кꙿ тебѣ бж꙯е· "],["torot:20170213:supr:165350","коѥ҅ ли начꙙло и҅сповѣданию̑ о҅брꙙштѫ· "],["torot:20170213:supr:165351","кꙑи҅мъ ли срьдꙿцемꙿ и҅ли кꙑи҅мъ о̑упвании҅мъ и҅ли коѭ̑ сь҆вѣстиѭ̑· дръꙁнѫ· ѧ҅ꙁꙑкъ нечь҆стивъ· и҅ о̑усть҆нѣ о҅скврьн҄ень҆ꙗ сѫшти и҅спльн҄енѣ· двигнѫти покоушѫ сꙙ· "],["torot:20170213:supr:172493","прь҆воѥ҅ же· коѥ҅моу грѣхоу проштеньꙗ просити дрьꙁнѫ· "],["torot:20170213:supr:165358","Милоуи чл꙯колюбивꙑи҆ г꙯и· "],["torot:20170213:supr:165359","милостивъ бѫди недостои҅ноуо̑умоу владꙑко благꙑи· "],["torot:20170213:supr:165360","и҅ не погоуби мене бестоудънꙑи҅хꙿ мои҅хъ ради дѣлъ· "],["torot:20170213:supr:165361","не бо мала моꙗ сѫ беꙁаконь҆ꙗ· "],["torot:20170213:supr:165362","блѫдъ сътворихъ· "],["torot:20170213:supr:165363","о̑убои҆ сь҆дѣлахъ· "],["torot:20170213:supr:165364","крь҆вь неповинь҆нѫ пролиꙗ҅хъ· "],["torot:20170213:supr:165365","и҅ къ вь҆сѣмь тѣмъ· страдавъшеѥ то тѣло· водамъ и҅ ꙁвѣрь҆мъ и҅ птицамъ прѣдахъ на сь҆нѣдень҆ѥ҆· "],["torot:20170213:supr:165368","҅И нꙑнꙗ г꙯и· вѣдѫштоу тебѣ благꙑи҆ вь҆са и҅сповѣдаѭ̑· о҅ томъ просꙙ проштень҆ꙗ· "],["torot:20170213:supr:165371","не прѣꙁь҆ри мене владꙑко· нъ по лѣпоуо̑умоу твоѥ҅моу милосрь҆дию̑· помилоуи мꙙ нечь҆стивааго· "],["torot:20170213:supr:165374","и҅ пось҆л҄и на мꙙ· ꙗ҅же о҅ть҆ тебе великаꙗ҆ милость҆· "],["torot:20170213:supr:165376","и҅ о҅стави ми вь҆са беꙁаконь҆ꙗ҅· ꙗ҅ко да не пришедꙿшоу ми на грѣховь҆нѫѭ̑ глѫбинѫ· погоубитъ мꙙ пагоубь҆нааго врага боура до коньца· ни да пожьретъ мене ꙁмии҆ глѫбинънꙑи҆· "],["torot:20170213:supr:165380","и҅ съ таковꙑи҅мъ великꙑмъ покаꙗ҅нии҅мъ· и҅сповѣдаѧ сꙙ до десꙙти лѣтꙿ· въ пештерѣ тои҆· наи҆паче же рекѫ въ гробѣ· не и҅ꙁлаꙁꙙ и҅ꙁ мѣста· не бесѣдоуѧ ни къ комоуже· не глагол҄ꙙ· ни къ ѥ҅дномоу· нъ сь҆ горъкꙑи҅ми сль҆ꙁами· и҅ несь҆трь҆пимꙑи҅мъ въꙁдꙑхании҅мъ· и҅ съ многомъ о̑умил҄ении҅мъ· вь҆се врѣмꙙ прѣпроводивъ· дꙿвашди вь҆ недѣл҄и двьрь҆цꙙ о҅твръꙁаѧ҆· Трѣвѫ прѣдъ двьрь҆ми гробишта своѥго растѫштѫѭ̑ о҅брѣтаѧ҆· и҅ тѫ· и҅стираѧ ꙗ҆дѣаше· ѥ҅ликоже ѥ҅моу довь҆лѣѣше· и҅скоушаѧ· "],["torot:20170213:supr:169925","и҅ а҅бьѥ о҅браштааше сꙙ сь҆ многомъ похвал҄ении҅мъ· прилежꙙ въи҅нѫ молитвѣ и҅ въꙁдрꙿжании҆· и҅ їностань҆нѣмь҆ и҅сповѣдании҆· "],["torot:20170213:supr:165401","Тѣмꙿже чловѣколюбивꙑи богъ· не хотꙙи сь҆мрь҆ти грѣшънꙑи҅мъ· нъ о҅браштению̑ и҅ жиꙁни· не вь҆соуе҆ ни вътъште толикааго страданьꙗ· и҅ многоуо̑умоу троудоу продлъжити сꙙ попоусти· "],["torot:20170213:supr:170026","вѣдꙑ бо ѥ҅го и҅стоѥ и҅ великоѥ покаꙗ҅нь҆ѥ҆· толикꙑи҅мъ и҅ таковꙑи҅мъ грѣхомъ проштень҆ѥ полоучи· "],["torot:20170213:supr:165408","и҅ хотꙙ самомоу ѥ҅моу о̑увѣрити прѣподобь҆ноуо̑умоу мѫжоу· и҅ вь҆сѣмь а҅вити покаа҅нь҆ꙗ силѫ· боури лютѣи҆· и҅ многоу беꙁдъждь҆ю̑ ꙁемь҆ѭ̑ тѫ о҅бь҆дръжꙙштоу· съ многꙑи҅ми҅ молитвами и҅ литиꙗми· чл꙯комъ молꙙштемъ сꙙ· ꙗ҅ви сꙙ града того б꙯очь҆стивоуо̑умоу е҅п꙯поу· мѫжоу ст꙯оу· и҅ въ и҅стинѫ б꙯а боѧ҅штоу сꙙ· ꙗ҅ко о҅ц꙯ъ ѥ҅стъ нѣкꙑи҆ въ гробишти на томъ мѣстѣ· сь҆мѣренъ о҅браꙁомъ· нъ благъ дх꙯омь҆· и҅же а҅ште послоушавъ васъ· помолитъ сꙙ къ б꙯оу· вь҆са раꙁдроушитъ· нападъшаꙗ на ꙁемьѭ̑ сьѭ̑ ꙁь҆лаꙗ҆· "]]