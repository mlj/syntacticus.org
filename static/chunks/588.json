[["proiel:20170214:greek-nt:27515","\u003cspan class=\"citation\"\u003e1COR 8.10\u003c/span\u003e ἐὰν γάρ τις ἴδῃ σὲ τὸν ἔχοντα γνῶσιν ἐν εἰδωλίῳ κατακείμενον, οὐχὶ ἡ συνείδησις αὐτοῦ ἀσθενοῦς ὄντος οἰκοδομηθήσεται εἰς τὸ τὰ εἰδωλόθυτα ἐσθίειν; "],["proiel:20170214:greek-nt:27516","\u003cspan class=\"citation\"\u003e1COR 8.11\u003c/span\u003e ἀπόλλυται γὰρ ὁ ἀσθενῶν ἐν τῇ σῇ γνώσει, ὁ ἀδελφὸς δι’ ὃν Χριστὸς ἀπέθανεν. "],["proiel:20170214:greek-nt:27517","\u003cspan class=\"citation\"\u003e1COR 8.12\u003c/span\u003e οὕτως δὲ ἁμαρτάνοντες εἰς τοὺς ἀδελφοὺς καὶ τύπτοντες αὐτῶν τὴν συνείδησιν ἀσθενοῦσαν εἰς Χριστὸν ἁμαρτάνετε. "],["proiel:20170214:greek-nt:27518","\u003cspan class=\"citation\"\u003e1COR 8.13\u003c/span\u003e διόπερ εἰ βρῶμα σκανδαλίζει τὸν ἀδελφόν μου, οὐ μὴ φάγω κρέα εἰς τὸν αἰῶνα, ἵνα μὴ τὸν ἀδελφόν μου σκανδαλίσω."],["proiel:20170214:greek-nt:27519","\u003cspan class=\"citation\"\u003e1COR 9.1\u003c/span\u003e Οὐκ εἰμὶ ἐλεύθερος; "],["proiel:20170214:greek-nt:27520","οὐκ εἰμὶ ἀπόστολος; "],["proiel:20170214:greek-nt:27521","οὐχὶ Ἰησοῦν τὸν κύριον ἡμῶν ἑόρακα; "],["proiel:20170214:greek-nt:27522","οὐ τὸ ἔργον μου ὑμεῖς ἐστὲ ἐν κυρίῳ; "],["proiel:20170214:greek-nt:27523","\u003cspan class=\"citation\"\u003e1COR 9.2\u003c/span\u003e εἰ ἄλλοις οὐκ εἰμὶ ἀπόστολος, ἀλλά γε ὑμῖν εἰμί· "],["proiel:20170214:greek-nt:27524","ἡ γὰρ σφραγίς μου τῆς ἀποστολῆς ὑμεῖς ἐστὲ ἐν κυρίῳ. "],["proiel:20170214:greek-nt:27525","\u003cspan class=\"citation\"\u003e1COR 9.3\u003c/span\u003e ἡ ἐμὴ ἀπολογία τοῖς ἐμὲ ἀνακρίνουσίν ἐστιν αὕτη. "],["proiel:20170214:greek-nt:27526","\u003cspan class=\"citation\"\u003e1COR 9.4\u003c/span\u003e μὴ οὐκ ἔχομεν ἐξουσίαν φαγεῖν καὶ πεῖν; "],["proiel:20170214:greek-nt:27527","\u003cspan class=\"citation\"\u003e1COR 9.5\u003c/span\u003e μὴ οὐκ ἔχομεν ἐξουσίαν ἀδελφὴν γυναῖκα περιάγειν, ὡς καὶ οἱ λοιποὶ ἀπόστολοι καὶ οἱ ἀδελφοὶ τοῦ κυρίου καὶ Κηφᾶς; "],["proiel:20170214:greek-nt:27528","\u003cspan class=\"citation\"\u003e1COR 9.6\u003c/span\u003e ἢ μόνος ἐγὼ καὶ Βαρναβᾶς οὐκ ἔχομεν ἐξουσίαν μὴ ἐργάζεσθαι; "],["proiel:20170214:greek-nt:27529","\u003cspan class=\"citation\"\u003e1COR 9.7\u003c/span\u003e τίς στρατεύεται ἰδίοις ὀψωνίοις ποτέ; "],["proiel:20170214:greek-nt:27530","τίς φυτεύει ἀμπελῶνα καὶ τὸν καρπὸν αὐτοῦ οὐκ ἐσθίει; "],["proiel:20170214:greek-nt:27531","ἢ τίς ποιμαίνει ποίμνην καὶ ἐκ τοῦ γάλακτος τῆς ποίμνης οὐκ ἐσθίει; "],["proiel:20170214:greek-nt:27532","\u003cspan class=\"citation\"\u003e1COR 9.8\u003c/span\u003e μὴ κατὰ ἄνθρωπον ταῦτα λαλῶ, ἢ καὶ ὁ νόμος ταῦτα οὐ λέγει; "],["proiel:20170214:greek-nt:49428","\u003cspan class=\"citation\"\u003e1COR 9.9\u003c/span\u003e ἐν γὰρ τῷ Μωϋσέως νόμῳ γέγραπται, "],["proiel:20170214:greek-nt:49429","οὐ κημώσεις βοῦν ἀλοῶντα. "],["proiel:20170214:greek-nt:27534","μὴ τῶν βοῶν μέλει τῷ θεῷ; "],["proiel:20170214:greek-nt:27535","\u003cspan class=\"citation\"\u003e1COR 9.10\u003c/span\u003e ἢ δι’ ἡμᾶς πάντως λέγει; "],["proiel:20170214:greek-nt:27536","δι’ ἡμᾶς γὰρ ἐγράφη, ὅτι ὀφείλει ἐπ’ ἐλπίδι ὁ ἀροτριῶν ἀροτριᾶν, καὶ ὁ ἀλοῶν ἐπ’ ἐλπίδι τοῦ μετέχειν. "],["proiel:20170214:greek-nt:27537","\u003cspan class=\"citation\"\u003e1COR 9.11\u003c/span\u003e Εἰ ἡμεῖς ὑμῖν τὰ πνευματικὰ ἐσπείραμεν, μέγα εἰ ἡμεῖς ὑμῶν τὰ σαρκικὰ θερίσομεν; "],["proiel:20170214:greek-nt:27538","\u003cspan class=\"citation\"\u003e1COR 9.12\u003c/span\u003e εἰ ἄλλοι τῆς ὑμῶν ἐξουσίας μετέχουσιν, οὐ μᾶλλον ἡμεῖς; "],["proiel:20170214:greek-nt:27539","ἀλλ’ οὐκ ἐχρησάμεθα τῇ ἐξουσίᾳ ταύτῃ, ἀλλὰ πάντα στέγομεν ἵνα μή τινα ἐκκοπὴν δῶμεν τῷ εὐαγγελίῳ τοῦ Χριστοῦ. "],["proiel:20170214:greek-nt:27540","\u003cspan class=\"citation\"\u003e1COR 9.13\u003c/span\u003e οὐκ οἴδατε ὅτι οἱ τὰ ἱερὰ ἐργαζόμενοι τὰ ἐκ τοῦ ἱεροῦ ἐσθίουσιν, οἱ τῷ θυσιαστηρίῳ παρεδρεύοντες τῷ θυσιαστηρίῳ συμμερίζονται; "],["proiel:20170214:greek-nt:27541","\u003cspan class=\"citation\"\u003e1COR 9.14\u003c/span\u003e οὕτως καὶ ὁ κύριος διέταξεν τοῖς τὸ εὐαγγέλιον καταγγέλλουσιν ἐκ τοῦ εὐαγγελίου ζῆν. "],["proiel:20170214:greek-nt:27542","\u003cspan class=\"citation\"\u003e1COR 9.15\u003c/span\u003e ἐγὼ δὲ οὐ κέχρημαι οὐδενὶ τούτων. "],["proiel:20170214:greek-nt:49430","οὐκ ἔγραψα δὲ ταῦτα ἵνα οὕτως γένηται ἐν ἐμοί, "],["proiel:20170214:greek-nt:49431","καλὸν γάρ μοι μᾶλλον ἀποθανεῖν ἤ  "],["proiel:20170214:greek-nt:64067","τὸ καύχημά μου οὐδεὶς κενώσει. "],["proiel:20170214:greek-nt:27544","\u003cspan class=\"citation\"\u003e1COR 9.16\u003c/span\u003e ἐὰν γὰρ εὐαγγελίζωμαι, οὐκ ἔστιν μοι καύχημα· "],["proiel:20170214:greek-nt:27545","ἀνάγκη γάρ μοι ἐπίκειται· "],["proiel:20170214:greek-nt:27546","οὐαὶ γάρ μοί ἐστιν ἐὰν μὴ εὐαγγελίζωμαι. "],["proiel:20170214:greek-nt:27547","\u003cspan class=\"citation\"\u003e1COR 9.17\u003c/span\u003e εἰ γὰρ ἑκὼν τοῦτο πράσσω, μισθὸν ἔχω· "],["proiel:20170214:greek-nt:27548","εἰ δὲ ἄκων, οἰκονομίαν πεπίστευμαι. "],["proiel:20170214:greek-nt:27549","\u003cspan class=\"citation\"\u003e1COR 9.18\u003c/span\u003e τίς οὖν μού ἐστιν ὁ μισθός; "],["proiel:20170214:greek-nt:27550","ἵνα εὐαγγελιζόμενος ἀδάπανον θήσω τὸ εὐαγγέλιον, εἰς τὸ μὴ καταχρήσασθαι τῇ ἐξουσίᾳ μου ἐν τῷ εὐαγγελίῳ. "],["proiel:20170214:greek-nt:27551","\u003cspan class=\"citation\"\u003e1COR 9.19\u003c/span\u003e Ἐλεύθερος γὰρ ὢν ἐκ πάντων πᾶσιν ἐμαυτὸν ἐδούλωσα, ἵνα τοὺς πλείονας κερδήσω· "],["proiel:20170214:greek-nt:27552","\u003cspan class=\"citation\"\u003e1COR 9.20\u003c/span\u003e καὶ ἐγενόμην τοῖς Ἰουδαίοις ὡς Ἰουδαῖος, ἵνα Ἰουδαίους κερδήσω· "],["proiel:20170214:greek-nt:27553","τοῖς ὑπὸ νόμον ὡς ὑπὸ νόμον, μὴ ὢν αὐτὸς ὑπὸ νόμον, ἵνα τοὺς ὑπὸ νόμον κερδήσω· "],["proiel:20170214:greek-nt:27554","\u003cspan class=\"citation\"\u003e1COR 9.21\u003c/span\u003e τοῖς ἀνόμοις ὡς ἄνομος, μὴ ὢν ἄνομος θεοῦ ἀλλ’ ἔννομος Χριστοῦ, ἵνα κερδάνω τοὺς ἀνόμους· "],["proiel:20170214:greek-nt:27555","\u003cspan class=\"citation\"\u003e1COR 9.22\u003c/span\u003e ἐγενόμην τοῖς ἀσθενέσιν ἀσθενής, ἵνα τοὺς ἀσθενεῖς κερδήσω· "],["proiel:20170214:greek-nt:27556","τοῖς πᾶσιν γέγονα πάντα, ἵνα πάντως τινὰς σώσω. "],["proiel:20170214:greek-nt:27557","\u003cspan class=\"citation\"\u003e1COR 9.23\u003c/span\u003e πάντα δὲ ποιῶ διὰ τὸ εὐαγγέλιον, ἵνα συνκοινωνὸς αὐτοῦ γένωμαι. "],["proiel:20170214:greek-nt:27558","\u003cspan class=\"citation\"\u003e1COR 9.24\u003c/span\u003e οὐκ οἴδατε ὅτι οἱ ἐν σταδίῳ τρέχοντες πάντες μὲν τρέχουσιν, εἷς δὲ λαμβάνει τὸ βραβεῖον; "],["proiel:20170214:greek-nt:27559","οὕτως τρέχετε ἵνα καταλάβητε. "],["proiel:20170214:greek-nt:27560","\u003cspan class=\"citation\"\u003e1COR 9.25\u003c/span\u003e πᾶς δὲ ὁ ἀγωνιζόμενος πάντα ἐγκρατεύεται, ἐκεῖνοι μὲν οὖν ἵνα φθαρτὸν στέφανον λάβωσιν, ἡμεῖς δὲ ἄφθαρτον. "],["proiel:20170214:greek-nt:49432","\u003cspan class=\"citation\"\u003e1COR 9.26\u003c/span\u003e ἐγὼ τοίνυν οὕτως τρέχω ὡς οὐκ ἀδήλως, "],["proiel:20170214:greek-nt:49433","οὕτως πυκτεύω ὡς οὐκ ἀέρα δέρων· "],["proiel:20170214:greek-nt:27562","\u003cspan class=\"citation\"\u003e1COR 9.27\u003c/span\u003e ἀλλὰ ὑπωπιάζω μου τὸ σῶμα καὶ δουλαγωγῶ, μήπως ἄλλοις κηρύξας αὐτὸς ἀδόκιμος γένωμαι."],["proiel:20170214:greek-nt:27563","\u003cspan class=\"citation\"\u003e1COR 10.1\u003c/span\u003e Οὐ θέλω γὰρ ὑμᾶς ἀγνοεῖν, ἀδελφοί, ὅτι οἱ πατέρες ἡμῶν πάντες ὑπὸ τὴν νεφέλην ἦσαν καὶ πάντες διὰ τῆς θαλάσσης διῆλθον, \u003cspan class=\"citation\"\u003e1COR 10.2\u003c/span\u003e καὶ πάντες εἰς τὸν Μωϋσῆν ἐβαπτίσθησαν ἐν τῇ νεφέλῃ καὶ ἐν τῇ θαλάσσῃ, \u003cspan class=\"citation\"\u003e1COR 10.3\u003c/span\u003e καὶ πάντες τὸ αὐτὸ πνευματικὸν βρῶμα ἔφαγον, \u003cspan class=\"citation\"\u003e1COR 10.4\u003c/span\u003e καὶ πάντες τὸ αὐτὸ πνευματικὸν ἔπιον πόμα· "],["proiel:20170214:greek-nt:49434","ἔπινον γὰρ ἐκ πνευματικῆς ἀκολουθούσης πέτρας, "]]