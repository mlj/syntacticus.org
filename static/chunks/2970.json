[["torot:20180919:afnik:194897","чл҃ка съж꙽жеть. "],["torot:20180919:afnik:194898","а в гѹрмызѣ былъ есми мсць. "],["torot:20180919:afnik:194899","а изъ гѹрмыза пошелъ есми за море индѣиское по велицѣ дн҃и в фоминѹ недѣлю. в тавѫ с коньми. "],["torot:20180919:afnik:194901","и шли есмѧ моремъ до мош꙽ката .і҃. дн҃и. "],["torot:20180919:afnik:194902","а ѿ мош꙽ката до дѣгѹ .д҃. дн҃и. "],["torot:20180919:afnik:194903","а ѿ дѣга кѫзрѧтѹ. "],["torot:20180919:afnik:194904","а ѿ кѹзрѧта. конбатѹ. "],["torot:20180919:afnik:194905","а тѹтъ сѧ родить краска да лекъ. "],["torot:20180919:afnik:194906","а ѿ канбата. к꙽ чивилю. "],["torot:20180919:afnik:194908","а ѿ чивилѧ есмѧ пошли. в семѹю недлю по велицѣ дн҃и. "],["torot:20180919:afnik:194910","а шли есмѧ в тавѣ .ѕ҃. недль. моремъ. до чивилѧ. "],["torot:20180919:afnik:195027","\u003cspan class=\"citation\"\u003eAfanasij Nikitin 6\u003c/span\u003e и тѹтъ есть индѣискаа страна. "],["torot:20180919:afnik:195028","и люди ходѧть нагы всѣ. "],["torot:20180919:afnik:195029","а голова не покрыта. "],["torot:20180919:afnik:195030","а грѹди голы. "],["torot:20180919:afnik:195031","а волосы в однѹ косѹ плетены. "],["torot:20180919:afnik:195032","а всѣ ходѧт брюхаты. "],["torot:20180919:afnik:195033","дѣти родѧть на всѧкыи год. "],["torot:20180919:afnik:195034","а детеи ѹ них много. "],["torot:20180919:afnik:195035","а мѹжы. и жены всѣ черны. "],["torot:20180919:afnik:195037","ꙗз хожꙋ кꙋды ино за мною людеи много. "],["torot:20180919:afnik:195038","дивѧт сѧ бѣломѹ члк҃ѹ. "],["torot:20180919:afnik:195039","а кн҃ѧзь их фота на головѣ. а дрѹгаа на бедрах. "],["torot:20180919:afnik:195041","а боꙗре ѹ них ходѧть фота на плещѣ. а дрѹгыѧ на бедрах. "],["torot:20180919:afnik:195043","а кн҃ѧгыни ходѧть фота на плечемъ ѡбогнѹта. а дрѹгаа на бедрах. "],["torot:20180919:afnik:195045","а слѹгы кн҃жиѧ и боꙗрьскыѧ. фота на бедрахъ ѡбогнѹта. да щит да меч в рѹках. "],["torot:20180919:afnik:195048","а иныѧ. с꙽ сꙋлицами. а ины с ножи. а иныѧ с꙽ саблѧми. а иныи. с лѹкы. и стрелами. "],["torot:20180919:afnik:195055","а всѣ нагы да босы. да болкаты. "],["torot:20180919:afnik:195057","а жонки ходѧт голова не покрыта. а грѹди голы. "],["torot:20180919:afnik:195059","а паропкы да девочкы ходѧт нагы. до .з҃. лѣт. "],["torot:20180919:afnik:195061","а сорѡм не покрытъ. "],["torot:20180919:afnik:195062","а изъ чювилѧ пошли есмѧ сѹхѡм до пали .и҃. дн҃и. до индѣискыѧ горы. "],["torot:20180919:afnik:195064","а ѿ пали до ꙋмри .і҃. дн҃и. "],["torot:20180919:afnik:195065","то есть городъ индѣискыи. "],["torot:20180919:afnik:195066","а ѿ ѹмри. до чюнеирѧ .ѕ҃. дн҃ии. "],["torot:20180919:afnik:195068","и тѹт есть асатъхан. чюнерьскыѧ индѣнскыѧ. а холопъ мекикътѹчѧровъ. "],["torot:20180919:afnik:195071","а держить сказывають седмь темь. ѿ меликтѹчара. "],["torot:20180919:afnik:195073","а меликтѹчаръ сѣдит. на .к҃. тмах. а бьет сѧ с кафары "],["torot:20180919:afnik:195229",".к҃. лѣт есть. "],["torot:20180919:afnik:195077","то его побиють то ѡн побивает ихъ многажды. "],["torot:20180919:afnik:195078","ханъ же езди на людех. "],["torot:20180919:afnik:195079","а слоновъ ѹ него и конии много добрых. "],["torot:20180919:afnik:195080","а люде ꙋ него много хорозанцевъ. "],["torot:20180919:afnik:195081","а привозѧть их изъ хоросаньскыѧ земли. "],["torot:20180919:afnik:195082","а иныѧ из орабаньскыѧ земли. а иныѧ ис тѹкър꙽мескыѧ земли. а иныѧ ис чеготаньскыѧ земли. "],["torot:20180919:afnik:195085","а привозѧть все моремъ в тавах. индѣискыѧ земли корабли. "],["torot:20180919:afnik:195087","\u003cspan class=\"citation\"\u003eAfanasij Nikitin 7\u003c/span\u003e и ꙗзъ грѣшныи привезль жеребьца. в ындѣискѹю землю "],["torot:20180919:afnik:195378","дошел есми до чюнерѧ. "],["torot:20180919:afnik:195552","б҃ъ дал поздоровѹ все. "],["torot:20180919:afnik:195090","а стал ми сто рѹблевъ. "],["torot:20180919:afnik:195091","зима же ѹ них стала с троицина дн҃и. "],["torot:20180919:afnik:195092","а зимовали есмѧ в чюнѣирѣ. "],["torot:20180919:afnik:195093","жили есмѧ два мсца. "],["torot:20180919:afnik:195094","еже дн҃ь и ношь .д҃. мсца. а всюда вода да грѧзь. "],["torot:20180919:afnik:195096","в тѣ же дн҃и ꙋ них орють да сѣють пшеницꙋ. да тѹтꙋрганъ. да ногѹт. да все съꙗстное. "],["torot:20180919:afnik:195100","вино же ѹ нихъ чинѧть в великых ѡрѣсех. кози гѹндѹстаньскаа. "],["torot:20180919:afnik:195102","а брагꙋ чинѧт в татнѹ "],["torot:20180919:afnik:195547","кони кормѧть. нохотом да варѧть кичирисъ. с꙽ сахаромъ. да кормѧть кони да с масломъ. "],["torot:20180919:afnik:195106","поранѹ же дають шьшени "],["torot:20180919:afnik:195548","во индѣискои же земли кони сѧ ꙋ нихъ не родѧт "],["torot:20180919:afnik:195549","въ их земли. родѧт сѧ волы да бѹволы. "],["torot:20180919:afnik:195108","на тѣх же ѣздѣть. и товаръ иное возѧть. все дѣлають. "],["torot:20180919:afnik:195111","чюнеръ же град есть на ѡстровꙋ. на каменомъ. не дѣланъ ничим. бг҃мь сътворенъ. "],["torot:20180919:afnik:195115","а ходѧть на горꙋ дн҃ь. по единомꙋ члк҃ѹ "],["torot:20180919:afnik:195774","дорога тѣсна. "],["torot:20180919:afnik:195117","поити нелзѧ "],["torot:20180919:afnik:195775","во индѣискои земли гости сѧ ставѧть по подворьемь. "],["torot:20180919:afnik:195118","а ѣсти варѧть на гости господарыни. и постелю стелють и спѧть с гостьми. "],["torot:20180919:afnik:195120","сикишь илересънь. дѹ житель берсень. достѹрь. авратъ чектѹръ. а сикишь мѹфѹтъ. "],["torot:20180919:afnik:195124","любѧть бѣлых людеи. "],["torot:20180919:afnik:195125","зимѣ же ѹ них ходѧт люди фота на бедрах а дрѹгаа на плещем. а третьѧ на головѣ. "],["torot:20180919:afnik:195127","а кнѧзи и боꙗрѧ тогда въздевають на собѧ порт꙽кы да сорочицꙋ да кавтанъ. "],["torot:20180919:afnik:196125","да фота по плечемъ "],["torot:20180919:afnik:196124","да дрѹгою сѧ ѡпоꙗшеть. а третьею фотою главѹ ѡбертить. "],["torot:20180919:afnik:195130","а се ѡло ѡло абрь ѡло акъ. ѡло керимъ. ѡло рагымъ. "],["torot:20180919:afnik:195133","а в꙽ томъ чюнерѣ ханъ ѹ менѧ взѧл жерепца. "],["torot:20180919:afnik:195134","а ѹвѣдал что ꙗз не бесерменинъ. рѹсинъ. и ѡнъ молвит. "],["torot:20180919:afnik:195136","и жерепца дам да тысѧчю золотых дам. а стань в вѣрѹ нашѹ в махмѣт дени. "],["torot:20180919:afnik:195138","а не станешь в вѣрѹ нашѹ в махмет дени. и жерепца возмꙋ и тысѧчю золотых на главѣ твоеи возмѹ. "],["torot:20180919:afnik:195140","а срокъ ѹчинил на .д҃. дн҃и. въ говѣино ѹспѣнїи на сп҃совъ дн҃ь. "],["torot:20180919:afnik:195142","и г҃ь б҃ъ смилова сѧ на свои чстныи праздникъ. "],["torot:20180919:afnik:195143","не ѿстави ѿ менѧ млсти своеꙗ грѣшнаго. и не повелѣ погыбнѹти в чюнерѣ с нечствымї. "],["torot:20180919:afnik:195145","и канѹн сп҃сова дн҃и приѣхал хозѧиѡчи махмет хоросанець "],["torot:20180919:afnik:196364","билъ есми челомъ емꙋ. чтобы сѧ ѡ мнѣ печаловалъ. "],["torot:20180919:afnik:195147","и ѡн ѣздилъ к ханѹ в город да мене ѿпросил. чтобы мѧ в вѣрѹ не поставили. "],["torot:20180919:afnik:195149","да и жерепца моего ꙋ него взѧлъ "],["torot:20180919:afnik:196365","таково господарево чюдо на сп҃совъ дн҃ь. "],["torot:20180919:afnik:195150","ино братьѧ рѹсьстїи хрстиѧне. кто хочеть поити в ындѣискѹю землю. и ты ѡстави вѣрѹ свою на рѹси. "],["torot:20180919:afnik:195153","да въсклинѹ махмета. да поиди в гѹстаньскꙋю землю "],["torot:20180919:afnik:196366","мене залгали псы. бесермена. "],["torot:20180919:afnik:195155","а сказывали всего много нашего товарꙋ. "],["torot:20180919:afnik:195156","ано нѣтъ ничего. на нашѹ землю "],["torot:20180919:afnik:196367","все товаръ. бѣло на бесермьньскѹю землю. "],["torot:20180919:afnik:196368","перець. да краска то дешево. "],["torot:20180919:afnik:195160","ино возѧт аче моремъ. иныи. пошлины не дають. "],["torot:20180919:afnik:195162","а люди иные намъ провести пошлины не дадѹт. "],["torot:20180919:afnik:195163","и пошлины много "],["torot:20180919:afnik:196369","а разбоиников на море много. "],["torot:20180919:afnik:195164","а розбивають все кофары. "],["torot:20180919:afnik:195165","ни крстїѧне ни бесерьмена. "],["torot:20180919:afnik:195166","а молѧт сѧ каменнымъ болваномъ. "],["torot:20180919:afnik:195167","а хрста не знають. "],["torot:20180919:afnik:195283","\u003cspan class=\"citation\"\u003eAfanasij Nikitin 8\u003c/span\u003e а ис чюнерѧ. есмѧ вышли на ѹспение прчстые. к бедерю к большемѹ их градѹ. "],["torot:20180919:afnik:195286","а шли есмѧ мсць. "],["torot:20180919:afnik:195287","а ѿ бедерѧ. до кѹлонкерѧ .е҃. дн҃ии. "],["torot:20180919:afnik:195289","а ѿ кѹлонгерѧ. до кельбергѹ .е҃. дн҃и. "],["torot:20180919:afnik:195291","промежю тѣхъ великых градовъ. много градовъ. "],["torot:20180919:afnik:195293","на всѧкъ дн҃ь по г.и грады. "],["torot:20180919:afnik:195294","а на инои дн҃ь. и .д҃. грады. "],["torot:20180919:afnik:195296","колко ковъвъ толко градов. "],["torot:20180919:afnik:195297","а ѿ чювилѧ до чюнеирѧ .к҃. кововъ. "],["torot:20180919:afnik:195298","а ѿ чюнерѧ до бедерѧ .м҃. кововъ. "],["torot:20180919:afnik:195299","а ѿ бедерѧ. до колѹньгерѧ .ѳ҃. кововъ. "],["torot:20180919:afnik:195301","а ѿ бедерѧ до колѹбергѹ .ѳ҃. кововъ. "],["torot:20180919:afnik:195302","в бедери же торгъ. на кони. да на товаръ. да кам꙽кы на шелкъ. и на всѧкои инои товаръ. "]]