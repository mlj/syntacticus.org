[["proiel:20170214:gothic-nt:43163","\u003cspan class=\"citation\"\u003e1THESS 4.9\u003c/span\u003e aþþan bi broþrulubon ni þaurbum meljan izwis, unte silbans jus at guda uslaisidai sijuþ du frijon izwis misso. "],["proiel:20170214:gothic-nt:43164","\u003cspan class=\"citation\"\u003e1THESS 4.10\u003c/span\u003e jah auk taujiþ þata in allans broþruns in allai Makidonai; "],["proiel:20170214:gothic-nt:43165","aþþan bidjam izwis, broþrjus, biauknan mais \u003cspan class=\"citation\"\u003e1THESS 4.11\u003c/span\u003e jah biarbaidjan anaqal jah taujan swesa jah waurkjan handum izwaraim, swaswe jah izwis anabudum, \u003cspan class=\"citation\"\u003e1THESS 4.12\u003c/span\u003e ei gaggaiþ gafehaba du þaim þaiei uta sind jah ni ainishun ƕis þaurbeiþ. "],["proiel:20170214:gothic-nt:43166","\u003cspan class=\"citation\"\u003e1THESS 4.13\u003c/span\u003e aþþan ni wileima izwis unweisans, broþrjus, bi þans anaslepandans, ei ni saurgaiþ swe þai anþarai þaiei ni haband wen. "],["proiel:20170214:gothic-nt:43167","\u003cspan class=\"citation\"\u003e1THESS 4.14\u003c/span\u003e unte jabai galaubjam þatei Iesus gaswalt jah usstoþ, swa jah guþ þans þaiei anasaislepun þairh Iesu tiuhiþ miþ imma. "],["proiel:20170214:gothic-nt:43168","\u003cspan class=\"citation\"\u003e1THESS 4.15\u003c/span\u003e þat-uþ-þan izwis qiþam in waurda fraujins, þatei weis þai libandans, þai bilaibidans in quma fraujins ni bisniwam faur þans anaslepandans; "],["proiel:20170214:gothic-nt:43169","\u003cspan class=\"citation\"\u003e1THESS 4.16\u003c/span\u003e unte silba frauja in haitjai, in stibnai arkaggilaus jah in þuthaurna gudis dalaþ atsteigiþ af himina jah dauþans þai in Xristau usstandand faurþis. "],["proiel:20170214:gothic-nt:43170","\u003cspan class=\"citation\"\u003e1THESS 4.17\u003c/span\u003e þaþro þan weis þai libandans, þai aflifnandans suns miþ imma frawilwanda in milhmam du gamotjan fraujin in luftau jah swa framwigis miþ fraujin wairþam. "],["proiel:20170214:gothic-nt:43171","\u003cspan class=\"citation\"\u003e1THESS 4.18\u003c/span\u003e swaei nu þrafsteiþ izwis misso in þaim waurdam."],["proiel:20170214:gothic-nt:43172","\u003cspan class=\"citation\"\u003e1THESS 5.1\u003c/span\u003e Aþþan bi þo þeihsa jah mela, broþrjus, ni þaurbum ei izwis meljaima; "],["proiel:20170214:gothic-nt:43173","\u003cspan class=\"citation\"\u003e1THESS 5.2\u003c/span\u003e unte silbans glaggwo wituþ þatei dags fraujins swe þiubs in naht swa qimiþ. "],["proiel:20170214:gothic-nt:43174","\u003cspan class=\"citation\"\u003e1THESS 5.3\u003c/span\u003e þan qiþand: gawairþi jah tulgiþa, þanuh unweniggo ins biqimiþ fralusts swaswe sair qiþuhafton, jah ni unþaþliuhand.  "],["proiel:20170214:gothic-nt:64148","\u003cspan class=\"citation\"\u003e1THESS 5.4\u003c/span\u003e aþþan jus, broþrjus, ni sijuþ in riqiza, ei sa dags izwis swe þiubs gafahai; "],["proiel:20170214:gothic-nt:43177","\u003cspan class=\"citation\"\u003e1THESS 5.5\u003c/span\u003e unte allai jus sunjus liuhadis sijuþ jah sunjus dagis; "],["proiel:20170214:gothic-nt:43178","ni siuþ nahts ni riqizis. "],["proiel:20170214:gothic-nt:43179","\u003cspan class=\"citation\"\u003e1THESS 5.6\u003c/span\u003e þannu nu ni slepaima swe þai anþarai, ak wakaima jah warai sijaima; "],["proiel:20170214:gothic-nt:43180","\u003cspan class=\"citation\"\u003e1THESS 5.7\u003c/span\u003e unte þaiei slepand, naht slepand, jah þaiei drugkanai wairþand, nahts drugkanai wairþand. "],["proiel:20170214:gothic-nt:43181","\u003cspan class=\"citation\"\u003e1THESS 5.8\u003c/span\u003e iþ weis dagis wisandans usskawai sijaima, gahamodai brunjon galaubeinais jah friaþwos jah hilma wenai naseinais. "],["proiel:20170214:gothic-nt:43182","\u003cspan class=\"citation\"\u003e1THESS 5.9\u003c/span\u003e unte ni satida uns guþ in hatis, ak du gafreideinai ganistais, þairh fraujan unsarana Iesu Xristu, \u003cspan class=\"citation\"\u003e1THESS 5.10\u003c/span\u003e saei gaswalt faur uns, ei, jaþþe slepaima jaþþe wakaima, samana miþ imma libaima. "],["proiel:20170214:gothic-nt:43183","\u003cspan class=\"citation\"\u003e1THESS 5.11\u003c/span\u003e inuh þis þrafsteiþ izwis misso jah timrjaiþ ainƕarjizuh anþar anþarana, swaswe jah taujiþ. "],["proiel:20170214:gothic-nt:43184","\u003cspan class=\"citation\"\u003e1THESS 5.12\u003c/span\u003e aþþan bidjam izwis, broþrjus, kunnan þans arbaidjandans in izwis jah faurstassjans izwarans in fraujin jah talzjandans izwis \u003cspan class=\"citation\"\u003e1THESS 5.13\u003c/span\u003e jah sweraiþ ins ufarassau in friaþwai in waurstwis ize jah gawairþi habaiþ in izwis. "],["proiel:20170214:gothic-nt:52207","\u003cspan class=\"citation\"\u003e1THESS 5.14\u003c/span\u003e bidjam-uþ-þan izwis, "],["proiel:20170214:gothic-nt:52208","broþrjus, talzjaiþ þans ungatassans, "],["proiel:20170214:gothic-nt:52209","þrafstjaiþ þans grindafraþjans, "],["proiel:20170214:gothic-nt:52210","usþulaiþ þans siukans, "],["proiel:20170214:gothic-nt:52211","usbeisneigai sijaiþ wiþra allans. "],["proiel:20170214:gothic-nt:43186","\u003cspan class=\"citation\"\u003e1THESS 5.15\u003c/span\u003e saiƕiþ ibai ƕas ubil und ubilamma ƕamma usgildai, ak sinteino þiuþ laistjaiþ miþ izwis misso jah wiþra allans. "],["proiel:20170214:gothic-nt:43187","\u003cspan class=\"citation\"\u003e1THESS 5.16\u003c/span\u003e sinteino faginoþ in fraujin. "],["proiel:20170214:gothic-nt:43188","\u003cspan class=\"citation\"\u003e1THESS 5.17\u003c/span\u003e unsweibandans bidjaiþ; "],["proiel:20170214:gothic-nt:43189","\u003cspan class=\"citation\"\u003e1THESS 5.18\u003c/span\u003e in allamma awiliudoþ. "],["proiel:20170214:gothic-nt:43190","þata auk ist wilja gudis in Xristau Iesu in izwis. "],["proiel:20170214:gothic-nt:43191","\u003cspan class=\"citation\"\u003e1THESS 5.19\u003c/span\u003e ahman ni afƕapjaiþ. "],["proiel:20170214:gothic-nt:43192","\u003cspan class=\"citation\"\u003e1THESS 5.20\u003c/span\u003e praufetjam ni frakunneiþ. "],["proiel:20170214:gothic-nt:43193","\u003cspan class=\"citation\"\u003e1THESS 5.21\u003c/span\u003e aþþan all uskiusaiþ; "],["proiel:20170214:gothic-nt:43194","þatei god sijai, gahabaiþ. "],["proiel:20170214:gothic-nt:43195","...\u003cspan class=\"citation\"\u003e1THESS 5.22\u003c/span\u003e ubilaizo afhabaiþ izwis. "],["proiel:20170214:gothic-nt:43196","\u003cspan class=\"citation\"\u003e1THESS 5.23\u003c/span\u003e aþþan silba guþ gawairþjis gaweihai izwis allandjo jah gahailana izwarana ahman, jah saiwala jah leik unfairinona in quma fraujins unsaris Iesuis Xristaus gafastaindau. "],["proiel:20170214:gothic-nt:43197","\u003cspan class=\"citation\"\u003e1THESS 5.24\u003c/span\u003e triggws saei laþoda izwis, saei jah taujiþ. "],["proiel:20170214:gothic-nt:43198","\u003cspan class=\"citation\"\u003e1THESS 5.25\u003c/span\u003e broþrjus, bidjaiþ-uþ-þan jah bi uns. "]]