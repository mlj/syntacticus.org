[["torot:20170213:lav:128563","\u003cspan class=\"citation\"\u003eLav. 136.10\u003c/span\u003e нынѣ оуже не оуслышю тихаго твоего наказанья. "],["torot:20170213:lav:128564","\u003cspan class=\"citation\"\u003eLav. 136.11\u003c/span\u003e да аще ѥси получилъ дерзновенье оу \u003cspan class=\"citation\"\u003eLav. 136.12\u003c/span\u003e б҃а. молисѧ ѡ мнѣ да и азъ быхъ ту же \u003cspan class=\"citation\"\u003eLav. 136.13\u003c/span\u003e стртсь приялъ. "],["torot:20170213:lav:128566","луче бо ми было с тобою жити. \u003cspan class=\"citation\"\u003eLav. 136.14\u003c/span\u003e неже въ свѣтѣ семь прелестнѣмь. "],["torot:20170213:lav:128568","и сице \u003cspan class=\"citation\"\u003eLav. 136.15\u003c/span\u003e ему молѧщюсѧ съ слезами. се внезапу придоша \u003cspan class=\"citation\"\u003eLav. 136.16\u003c/span\u003e послании ѿ с҃тополка на погубленье \u003cspan class=\"citation\"\u003eLav. 136.17\u003c/span\u003e глѣбу "],["torot:20170213:lav:155427","и ту абье послании яша корабль глѣбовъ. "],["torot:20170213:lav:128570","\u003cspan class=\"citation\"\u003eLav. 136.18\u003c/span\u003e и ѡбнажиша ѡружье. "],["torot:20170213:lav:128571","ѡтроци глѣбови \u003cspan class=\"citation\"\u003eLav. 136.19\u003c/span\u003e оуныша. "],["torot:20170213:lav:128572","ѡканьныи же посланыи горѧсѣръ. \u003cspan class=\"citation\"\u003eLav. 136.20\u003c/span\u003e повелѣ вборзѣ зарѣзати глѣба. "],["torot:20170213:lav:128574","поваръ же глѣбовъ \u003cspan class=\"citation\"\u003eLav. 136.21\u003c/span\u003e именемь торчинъ. вынезъ ножь зарѣза \u003cspan class=\"citation\"\u003eLav. 136.22\u003c/span\u003e глѣба. акы агнѧ непорочно. "],["torot:20170213:lav:128577","принесесѧ на \u003cspan class=\"citation\"\u003eLav. 136.23\u003c/span\u003e жертву бв҃и в воню бл҃гооуханья. жертва \u003cspan class=\"citation\"\u003eLav. 136.24\u003c/span\u003e словесная. "],["torot:20170213:lav:128579","и прия вѣнець вшедъ въ нбнсыя \u003cspan class=\"citation\"\u003eLav. 136.25\u003c/span\u003e ѡбители. "],["torot:20170213:lav:128580","и оузрѣ желаемаго брата своего. "],["torot:20170213:lav:128581","и \u003cspan class=\"citation\"\u003eLav. 136.26\u003c/span\u003e радовашесѧ с нимь неиздреченьною радостью. \u003cspan class=\"citation\"\u003eLav. 136.27\u003c/span\u003e юже оулучиста братолюбьемь своимь. "],["torot:20170213:lav:128583","се коль \u003cspan class=\"citation\"\u003eLav. 136.28\u003c/span\u003e добро и коль красно. еже жити братома \u003cspan class=\"citation\"\u003eLav. 136.29\u003c/span\u003e вкупѣ. "],["torot:20170213:lav:128585","ѡканьнии же възвратишасѧ въспѧть. \u003cspan class=\"citation\"\u003eLav. 137.1\u003c/span\u003e якоже реч дв҃дъ. "],["torot:20170213:lav:128587","да възвратѧтсѧ грѣшници въ \u003cspan class=\"citation\"\u003eLav. 137.2a\u003c/span\u003e адъ. "],["torot:20170213:lav:128588","\u003cspan class=\"citation\"\u003eLav. 137.2e\u003c/span\u003e ѡнѣм же пришедшимъ. и повѣдаша \u003cspan class=\"citation\"\u003eLav. 137.3\u003c/span\u003e с҃тополку. яко "],["torot:20170213:lav:155428","створихом повелѣная тобою. "],["torot:20170213:lav:128591","ѡнъ \u003cspan class=\"citation\"\u003eLav. 137.4\u003c/span\u003e же се слышавъ. възнесесѧ срдце ѥго болма. не \u003cspan class=\"citation\"\u003eLav. 137.5\u003c/span\u003e вѣдыи дв҃да гл҃ща. "],["torot:20170213:lav:128594","что сѧ хвалиши ѡ злобѣ \u003cspan class=\"citation\"\u003eLav. 137.6\u003c/span\u003e силныи. "],["torot:20170213:lav:128595","безаконье весь дн҃ь оумысли языкъ \u003cspan class=\"citation\"\u003eLav. 137.7a\u003c/span\u003e твои. "],["torot:20170213:lav:128596","\u003cspan class=\"citation\"\u003eLav. 137.8\u003c/span\u003e глѣбу же оубьену бывшю. и повержену на \u003cspan class=\"citation\"\u003eLav. 137.9\u003c/span\u003e брезѣ. межи двѣма колодама. посемь же вземше \u003cspan class=\"citation\"\u003eLav. 137.10\u003c/span\u003e везоша и. "],["torot:20170213:lav:128600","и положиша и оу брата своѥго \u003cspan class=\"citation\"\u003eLav. 137.11\u003c/span\u003e бориса. оу црк҃ве стаг василья. "],["torot:20170213:lav:128602","и съвкуплена \u003cspan class=\"citation\"\u003eLav. 137.12\u003c/span\u003e тѣломь. "],["torot:20170213:lav:128603","паче же дш҃ама оу въладыкы всецрѧс. \u003cspan class=\"citation\"\u003eLav. 137.13\u003c/span\u003e пребывающа в радости бесконечнѣи. во \u003cspan class=\"citation\"\u003eLav. 137.14\u003c/span\u003e свѣтѣ неиздреченьнѣмь. подающа ицѣлебныя \u003cspan class=\"citation\"\u003eLav. 137.15\u003c/span\u003e дары русьстѣи земли. "],["torot:20170213:lav:128607","и инѣмъ приходѧщим \u003cspan class=\"citation\"\u003eLav. 137.16\u003c/span\u003e странным с вѣрою даета ицѣленье. хромым ходити. \u003cspan class=\"citation\"\u003eLav. 137.17\u003c/span\u003e слѣпымъ прозрѣнье. болѧщим цѣлбы. ѡкованым \u003cspan class=\"citation\"\u003eLav. 137.18\u003c/span\u003e разрѣшенье. темницам ѿверзенье. печалным \u003cspan class=\"citation\"\u003eLav. 137.19\u003c/span\u003e оутѣха. напастным избавленье. "],["torot:20170213:lav:128615","и еста заступника \u003cspan class=\"citation\"\u003eLav. 137.20\u003c/span\u003e русьстѣи земли. и свѣтилника сияюща и \u003cspan class=\"citation\"\u003eLav. 137.21\u003c/span\u003e молѧщасѧ воину къ влдцѣ. ѡ своихъ людех. "],["torot:20170213:lav:128618","\u003cspan class=\"citation\"\u003eLav. 137.22\u003c/span\u003e тѣм же и мы должни есмы хвалити достоино \u003cspan class=\"citation\"\u003eLav. 137.23\u003c/span\u003e стрспца хсва. молѧщесѧ прилѣжно к нима. \u003cspan class=\"citation\"\u003eLav. 137.24\u003c/span\u003e рекуще "],["torot:20170213:lav:155431","радуитасѧ стрспца хвса \u003cspan class=\"citation\"\u003eLav. 137.25\u003c/span\u003e русьскыя землѧ. яже ицѣленье подаета приходѧщим \u003cspan class=\"citation\"\u003eLav. 137.26\u003c/span\u003e к вамъ вѣрою и любовью. "],["torot:20170213:lav:128622","радуитасѧ \u003cspan class=\"citation\"\u003eLav. 137.27\u003c/span\u003e нбсная жителѧ. въ плоти анг҃ла быста. \u003cspan class=\"citation\"\u003eLav. 137.28\u003c/span\u003e единомысленая служителѧ. верста единоѡбразна. \u003cspan class=\"citation\"\u003eLav. 137.29\u003c/span\u003e с҃тымъ единодш҃ьна. "],["torot:20170213:lav:128627","тѣмь стражющимъ \u003cspan class=\"citation\"\u003eLav. 138.1\u003c/span\u003e всѣм ицѣленье подаета. "],["torot:20170213:lav:128628","радуитасѧ \u003cspan class=\"citation\"\u003eLav. 138.2\u003c/span\u003e борисе и глѣбе. б҃омд҃рая. "],["torot:20170213:lav:128629","яко потока точита \u003cspan class=\"citation\"\u003eLav. 138.3\u003c/span\u003e ѿ кладѧзѧ. воды живоносныя. ицѣленья "],["torot:20170213:lav:186060","\u003cspan class=\"citation\"\u003eLav. 138.4\u003c/span\u003e истѣкають вѣрным людемъ на ицѣленье. "],["torot:20170213:lav:128632","радуитасѧ \u003cspan class=\"citation\"\u003eLav. 138.5\u003c/span\u003e лукаваго змия поправша. "],["torot:20170213:lav:128633","\u003cspan class=\"citation\"\u003eLav. 138.6\u003c/span\u003e свѣтозарна явистасѧ. яко свѣтилѣ ѡзарѧюща \u003cspan class=\"citation\"\u003eLav. 138.7\u003c/span\u003e всю землю русьскую. всегда тму ѿгонѧща. \u003cspan class=\"citation\"\u003eLav. 138.8\u003c/span\u003e явлѧющасѧ вѣрою неоуклоньною. "],["torot:20170213:lav:128637","радуитасѧ \u003cspan class=\"citation\"\u003eLav. 138.9\u003c/span\u003e недрѣманьное ѡко. стѧжавша дш҃а на свершенье \u003cspan class=\"citation\"\u003eLav. 138.10\u003c/span\u003e бж҃ье. ст҃хъ заповѣди приимше в срдці своемь \u003cspan class=\"citation\"\u003eLav. 138.11\u003c/span\u003e блжн҃ая. "],["torot:20170213:lav:128640","радуитасѧ брата вкупѣ. в мѣстѣхъ \u003cspan class=\"citation\"\u003eLav. 138.12\u003c/span\u003e златозарныхъ. в селѣхъ нбнсыхъ. в славѣ \u003cspan class=\"citation\"\u003eLav. 138.13\u003c/span\u003e неоувѧдающеи. ея же по достоянью сподобистасѧ. "]]