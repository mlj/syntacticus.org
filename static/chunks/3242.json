[["torot:20180919:sergrad:196841","имем꙽ сѧ по бесѣдꙋ. еже положити начало повести. "],["torot:20180919:sergrad:196815","і тако проче житїе стар꙽цево о б꙽зѣ начинаемъ писати сице. "],["torot:20180919:sergrad:196842","\u003cspan class=\"citation\"\u003eSergij of Radonezh 2\u003c/span\u003e начало житию прпдбнаг и бг҃оноснаг ѡтц҃а нш҃ег сер꙽гїѧ ігѹмена радонежскаг. "],["torot:20180919:sergrad:196843","блгсви ѡтч҃е. "],["torot:20180919:sergrad:196942","сеи преподобныи ѿц҃ъ нашь сер꙽гїе роді с. ѿ родителѧ добрород꙽нꙋ и бл҃говѣрнꙋ. ѿ оц҃а нарицаемаг киріла і ѿ мт҃ре именем мр҃їѧ. иже бѧста б҃жїи ѹгоднїцы правдиви пред бг҃ом и чл҃ки і всѧческїми добродѣтелми ісплънени же і ѹкрашени ꙗкоже бг҃ъ любит. "],["torot:20180919:sergrad:196848","не попꙋсти бо бг҃ъ иже таковомꙋ дѣтїщꙋ восїѧти. хотѧщꙋ да родит сѧ ѿ родители неправеднꙋ. но преже проѹготова бг҃ъ и ѹстроилъ таковаѧ првдна родителѧ его. и потом ѿ нею своего си произведе ѹгоднїка. "],["torot:20180919:sergrad:196852","ѡ прехвал꙽наѧ вресто. "],["torot:20180919:sergrad:196853","ѡ предобраѧ сꙋпрꙋга. иже таковомꙋ дѣтищꙋ родителѧ быста. "],["torot:20180919:sergrad:196855","прежде же подобаше поч꙽тіти і похвалити родителеи его. да ѿ сего ꙗко нѣкое приложенїе похвалы и почести емꙋ бꙋдетъ. "],["torot:20180919:sergrad:196945","понеже лѣпо бѧше емꙋ ѿ бг҃а даровати сѧ многимъ людемъ на ѹспѣх на сп҃сенїе же и на ползꙋ. "],["torot:20180919:sergrad:196944","и тог ради не бѣ лѣпо такомꙋ дѣтищꙋ ѿ неправедных родити сѧ родителеи. ниже иным сирѣчь неправедным родителемъ. таковаг не бѣ лѣпо родіти дѣтища. но ток꙽мо тѣмъ единѣм꙽ ѿ бг҃а дарова сѧ "],["torot:20180919:sergrad:198790","еж и прилꙋчи сѧ "],["torot:20180919:sergrad:196943","паче і сніде сѧ добро къ добрꙋ. и лꙋч꙽шее къ лꙋчьшемꙋ. "],["torot:20180919:sergrad:196863","и бысть же и чюдо нѣкое преж рожденїѧ егѡ. "],["torot:20180919:sergrad:196864","прилꙋчи сѧ нѣчто сицево егоже недостоитъ мол꙽чанию предати. "],["torot:20180919:sergrad:196865","еще бо емꙋ во ѹтробе матерне носімꙋ. во единъ ѿ дн҃ии дневи сꙋщꙋ недѣли приде мати его в꙽ цр҃ковь по обычаю. во времѧ егда ст҃ꙋю поютъ литоргїю. "],["torot:20180919:sergrad:196868","і стоѧще с꙽ прочими женами в꙽ притворе. і внегда хотѧхꙋ начати чести ст҃ое еѵаг҃лїе людем мол꙽чащимъ. тогда абїе внезапꙋ младенецъ начат вопити во ѹтробе мт҃ернѣ. ꙗкоже и многимъ ѿ таковаго проглашенїѧ. ѹжас꙽нꙋти сѧ о преславнѣм чюдеси бывающем о младенцы сем. "],["torot:20180919:sergrad:196873","паки же едга преж начинанїѧ еже пѣти херꙋвимскꙋю пѣснь рек꙽ше иже херꙋвим. тогда внезаапꙋ младенецъ гласомъ нача вельми верещати во ѹтробе вторицею паче перваго. ꙗко і во всю цр҃ковь изыде глас его. ꙗко і самои матери его ѹжас꙽ши сѧ стоѧти і сꙋщимъ женам стоѧщимъ тꙋ. і недомыс꙽лѧщим сѧ в себѣ гл҃ющимъ "],["torot:20180919:sergrad:196946","что ѹбо бꙋдет о младен꙽цы семъ. "],["torot:20180919:sergrad:196878","внегда же іерѣи воз꙽гласи. вонмѣм. ст҃аѧ ст҃ымъ. тогда паки младенецъ третицею вельми возопи. "],["torot:20180919:sergrad:196881","мт҃и же его мало не паде на землю ѿ многа страха. "],["torot:20180919:sergrad:196882","и трепетомъ великимъ одер꙽жима сꙋщи. і ѹжас꙽ши сѧ нача в꙽ себѣ плакати. "],["torot:20180919:sergrad:196884","прочаѧ же вѣрныѧ оны жены пристꙋпльши к неи. начашѧ вопрошати ю гл҃ющы. "],["torot:20180919:sergrad:196886","імаши ли в꙽ пазꙋсѣ младенца пеленами повита. егоже гласъ младен꙽ческїи слышахомъ во всеи цр҃кви верещающе. "],["torot:20180919:sergrad:196888","она же в недоѹмѣніи ѿ многа плача не можаше к нимъ ни провѣщати но в꙽малѣ ѿвѣща имъ "],["torot:20180919:sergrad:196948","пытаите рече инде "],["torot:20180919:sergrad:196947","аз꙽ бо не имамъ. "],["torot:20180919:sergrad:196889","они же вопрошашѧ пытающе промежи собою. і поискавъше і не обрѣтошѧ. "],["torot:20180919:sergrad:196891","паки обратишѧ сѧ к неи глю҃ще. "],["torot:20180919:sergrad:196892","мы во всеи цркви поискавъше и не обрѣтохом младен꙽ца. "],["torot:20180919:sergrad:196893","да кыи то ес младенецъ иже гласом проверещавыи. "],["torot:20180919:sergrad:196894","мати же ег немогꙋще ѹтаити бываемаг і испытаемаг. ѿвѣща к ним. "],["torot:20180919:sergrad:196896","азъ младенца в꙽ пазꙋсѣ не имамъ ꙗкоже мніте вы. "],["torot:20180919:sergrad:196897","имѣю же въ ѹтробѣ еще до времени нерожна "],["torot:20180919:sergrad:196949","сїи провоз꙽гласилъ есть. "],["torot:20180919:sergrad:196898","жены же рѣша к неи. "],["torot:20180919:sergrad:196899","да како дастъ сѧ гласъ преже рожденїѧ. младенцꙋ въ ѹтробе сꙋщꙋ. "],["torot:20180919:sergrad:196901","она же рече "],["torot:20180919:sergrad:196952","азъ ѡ семъ и сама ѹдивлѧю сѧ "],["torot:20180919:sergrad:196951","и всѧ есмь въ страсѣ "],["torot:20180919:sergrad:196950","трепещѹ невѣдѹщи бываемаго. "],["torot:20180919:sergrad:196902","жены же воздохнѹвъше и бьюще в перси своѧ возъвращахѹ сѧ. кааждо на свое мѣсто. токмо к себѣ глаголющи "],["torot:20180919:sergrad:196953","что ѹбо бѹдетъ отроча се. "],["torot:20180919:sergrad:196905","и ꙗже о немъ волѧ гн҃ѧ да бѹдетъ. "],["torot:20180919:sergrad:196906","мꙋжїе же въ црк҃ви сїѧ всѧ слышав꙽ши и видѣв꙽ши. стоꙗхѹ з꙽ безмолвїемъ ѹжасни. дондеже іерѣи ст҃ѹю совер꙽шили литѹргїю и съвьлече сѧ ризъ своихъ. и распꙋсти люди "],["torot:20180919:sergrad:196954","и разыдоша сѧ кїиждо во своѧ си. "],["torot:20180919:sergrad:196910","и бысть страх на всѣх слышащих сиѧ. "],["torot:20180919:sergrad:196911","марїѧ же мт҃и его ѿ дн҃е того. ѿнележе быс знаменїе таковое и проѧвленїе. ѿтолѣ ѹбо пребываше до времене рѡженїѧ его. и младенца во ѹтробѣ носѧщи ꙗк нѣкое сокровище многоцѣнное. и ꙗко драгїи камень и ꙗко чюдныи бисеръ. и ꙗк сосѹд из꙽бранъ. "],["torot:20180919:sergrad:196917","и егда в себѣ сего носѧше и сим непразднѣ сѹщи еи. тогда сама соблюдаше сѧ ѿ всѧкїѧ ск꙽верны и ѿ всѧкїѧ нечистоты. постом огражаѧ сѧ. и всѧкїѧ пища толъстыѧ ошаѧв с꙽ѧ. и ѿ мѧс. и ѿ млека "],["torot:20180919:sergrad:196955","и рыбъ не ѧдѧше. "],["torot:20180919:sergrad:196923","хлѣбом точїю и зелїем и водою питаше сѧ "],["torot:20180919:sergrad:196956","и ѿ пїѧньс꙽тва ѿтинꙋд воздръжаше сѧ. "],["torot:20180919:sergrad:196924","но в꙽ мѣсто питїѧ всѧкого водꙋ единꙋ точїю и то по ѡскѹдꙋ испиваше. "],["torot:20180919:sergrad:196925","начасте же втаинѣ наединѣ со воз꙽дыханїем и со слезами молѧше сѧ къ бг҃ѹ гл҃ѧ. "],["torot:20180919:sergrad:196926","г҃и спси мѧ "],["torot:20180919:sergrad:196957","соблюди мѧ ѹбогѹю си рабѹ свою. "],["torot:20180919:sergrad:196927","и сего младенца носимаго во ѹтробе моеи сп҃си и сохрани. "],["torot:20180919:sergrad:196928","ты бо еси хранѧи младенца г҃ь "],["torot:20180919:sergrad:196958","и волѧ твоѧ да бѹдет ги. "],["torot:20180919:sergrad:196929","и бѹди имѧ твое блсвено во вѣки вѣком аминь. "],["torot:20180919:sergrad:196930","и сице творѧ пребываше даже и до самого рожденїѧ его. "],["torot:20180919:sergrad:196931","велми ж прилежаше паче всего постѹ и мл҃твѣ. ꙗко и самое то зачатїе и ржство полно бѣ поста и мл҃твы. "],["torot:20180919:sergrad:196933","бѧше бо и та добродѣтелна сѹщи и ѕело боѧщи сѧ бг҃а. ꙗко и преже роженїѧ его ѹвѣдавъши и разѹмѣв꙽ши ꙗже о немъ. таковое знаменїе и проѧвленїе и ѹдивленїе. "],["torot:20180919:sergrad:196936","и совѣщаша с мѹжем своимъ глѧ. ꙗко "],["torot:20180919:sergrad:196960","аще бѹдет ражаемое мѹжескъ полъ обѣщаеве сѧ принести его въ цр҃ковь. и дати его блгдтлю всѣх бг҃ѹ "],["torot:20180919:sergrad:196959","ꙗкоже и быс. "],["torot:20180919:sergrad:196939","ѡле вѣры добрїѧ "],["torot:20180919:sergrad:196961","ѡ теплоты бл҃ги. "],["torot:20180919:sergrad:196940","ꙗко и преже рожес꙽тва его ѡбѣщаста сѧ привести его и вдати бл҃гих подателю бг҃ѹ. ꙗкоже древле анна пррочица мт҃и самоилѧ пррока. "]]