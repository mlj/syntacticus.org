[["proiel:20170214:gothic-nt:46968","jah anþaramma: qim, jah qimiþ; "],["proiel:20170214:gothic-nt:46970","jah du skalka meinamma: tawei þata, jah taujiþ. "],["proiel:20170214:gothic-nt:46972","\u003cspan class=\"citation\"\u003eMATT 8.10\u003c/span\u003e gahausjands þan Iesus sildaleikida jah qaþ du þaim afarlaistjandam: "],["proiel:20170214:gothic-nt:52526","amen, qiþa izwis, "],["proiel:20170214:gothic-nt:52527","ni in Israela swalauda galaubein bigat. "],["proiel:20170214:gothic-nt:46974","\u003cspan class=\"citation\"\u003eMATT 8.11\u003c/span\u003e aþþan qiþa izwis þatei managai fram urrunsa jah saggqa qimand, jah anakumbjand miþ Abrahama jah Isaka jah Iakoba in þiudangardjai himine: "],["proiel:20170214:gothic-nt:46975","\u003cspan class=\"citation\"\u003eMATT 8.12\u003c/span\u003e iþ þai sunjus þiudangardjos uswairpanda in riqis þata hindumisto; "],["proiel:20170214:gothic-nt:46976","jainar wairþiþ grets jah krusts tunþiwe. "],["proiel:20170214:gothic-nt:46977","\u003cspan class=\"citation\"\u003eMATT 8.13\u003c/span\u003e jah qaþ Iesus þamma hundafada: "],["proiel:20170214:gothic-nt:46978","gagg, jah swaswe galaubides wairþai þus. "],["proiel:20170214:gothic-nt:46979","jah gahailnoda sa þiumagus is in jainai ƕeilai. "],["proiel:20170214:gothic-nt:46980","\u003cspan class=\"citation\"\u003eMATT 8.14\u003c/span\u003e jah qimands Iesus in garda Paitraus, jah gasaƕ swaihron is ligandein in heitom. "],["proiel:20170214:gothic-nt:46981","\u003cspan class=\"citation\"\u003eMATT 8.15\u003c/span\u003e jah attaitok handau izos jah aflailot ija so heito; "],["proiel:20170214:gothic-nt:46982","jah urrais jah andbahtida imma. "],["proiel:20170214:gothic-nt:46983","\u003cspan class=\"citation\"\u003eMATT 8.16\u003c/span\u003e at andanahtja þan waurþanamma, atberun du imma daimonarjans managans, jah uswarp þans ahmans waurda jah allans þans ubil habandans gahailida, \u003cspan class=\"citation\"\u003eMATT 8.17\u003c/span\u003e ei usfullnodedi þata gamelido þairh Esaïan praufetu qiþandan: "],["proiel:20170214:gothic-nt:46984","sa unmahtins unsaros usnam jah sauhtins usbar. "],["proiel:20170214:gothic-nt:46985","\u003cspan class=\"citation\"\u003eMATT 8.18\u003c/span\u003e gasaiƕands þan Iesus managans hiuhmans bi sik, haihait galeiþan siponjans hindar marein. "],["proiel:20170214:gothic-nt:46986","\u003cspan class=\"citation\"\u003eMATT 8.19\u003c/span\u003e jah duatgaggands ains bokareis qaþ du imma: "],["proiel:20170214:gothic-nt:46987","laisari, laistja þuk, þisƕaduh þadei gaggis. "],["proiel:20170214:gothic-nt:46988","\u003cspan class=\"citation\"\u003eMATT 8.20\u003c/span\u003e jah qaþ du imma Iesus: "],["proiel:20170214:gothic-nt:46989","fauhons grobos aigun, jah fuglos himinis sitlans, iþ sunus mans ni habaiþ ƕar haubiþ sein anahnaiwjai. "],["proiel:20170214:gothic-nt:46990","\u003cspan class=\"citation\"\u003eMATT 8.21\u003c/span\u003e anþaruh þan siponje is qaþ du imma: "],["proiel:20170214:gothic-nt:46991","frauja, uslaubei mis frumist galeiþan jah gafilhan attan meinana. "],["proiel:20170214:gothic-nt:46992","\u003cspan class=\"citation\"\u003eMATT 8.22\u003c/span\u003e iþ Iesus qaþ du imma: "],["proiel:20170214:gothic-nt:46993","laistei afar mis jah let þans dauþans gafilhan seinans dauþans. "],["proiel:20170214:gothic-nt:46994","\u003cspan class=\"citation\"\u003eMATT 8.23\u003c/span\u003e jah innatgaggandin imma in skip, afariddjedun imma siponjos is. "],["proiel:20170214:gothic-nt:46995","\u003cspan class=\"citation\"\u003eMATT 8.24\u003c/span\u003e jah sai, wegs mikils warþ in marein, swaswe þata skip gahuliþ wairþan fram wegim; "],["proiel:20170214:gothic-nt:46996","iþ is saislep. "],["proiel:20170214:gothic-nt:46997","\u003cspan class=\"citation\"\u003eMATT 8.25\u003c/span\u003e jah duatgaggandans siponjos is urraisidedun ina qiþandans: "],["proiel:20170214:gothic-nt:46998","frauja, nasei unsis, "],["proiel:20170214:gothic-nt:62766","fraqistnam. "],["proiel:20170214:gothic-nt:46999","\u003cspan class=\"citation\"\u003eMATT 8.26\u003c/span\u003e jah qaþ du im Iesus: "],["proiel:20170214:gothic-nt:47000","ƕa faurhteiþ, leitil galaubjandans! "],["proiel:20170214:gothic-nt:47001","þanuh urreisands gasok windam jah marein, jah warþ wis mikil. "],["proiel:20170214:gothic-nt:47002","\u003cspan class=\"citation\"\u003eMATT 8.27\u003c/span\u003e iþ þai mans sildaleikidedun qiþandans: "],["proiel:20170214:gothic-nt:47003","ƕileiks ist sa, ei jah windos jah marei ufhausjand imma? "],["proiel:20170214:gothic-nt:47004","\u003cspan class=\"citation\"\u003eMATT 8.28\u003c/span\u003e jah qimandin imma hindar marein in gauja Gairgaisaine, gamotidedun imma twai daimonarjos us hlaiwasnom rinnandans, sleidjai filu, swaswe ni mahta manna usleiþan þairh þana wig jainana. "],["proiel:20170214:gothic-nt:47005","\u003cspan class=\"citation\"\u003eMATT 8.29\u003c/span\u003e jah sai, hropidedun qiþandans: "],["proiel:20170214:gothic-nt:47006","ƕa uns jah þus, Iesu, sunau gudis? "],["proiel:20170214:gothic-nt:47007","qamt her faur mel balwjan unsis? "],["proiel:20170214:gothic-nt:47008","\u003cspan class=\"citation\"\u003eMATT 8.30\u003c/span\u003e Wasuh þan fairra im hairda sweine managaize haldana. "],["proiel:20170214:gothic-nt:47009","\u003cspan class=\"citation\"\u003eMATT 8.31\u003c/span\u003e iþ þo skohsla bedun ina qiþandans: "],["proiel:20170214:gothic-nt:47010","jabai uswairpis uns, uslaubei uns galeiþan in þo hairda sweine. "],["proiel:20170214:gothic-nt:47011","\u003cspan class=\"citation\"\u003eMATT 8.32\u003c/span\u003e jah qaþ du im: "],["proiel:20170214:gothic-nt:47012","gaggiþ! "],["proiel:20170214:gothic-nt:47013","iþ eis usgaggandans galiþun in hairda sweine; "],["proiel:20170214:gothic-nt:47014","jah sai, run gawaurhtedun sis alla so hairda and driuson in marein jah gadauþnodedun in watnam. "],["proiel:20170214:gothic-nt:47015","\u003cspan class=\"citation\"\u003eMATT 8.33\u003c/span\u003e iþ þai haldandans gaþlauhun jah galeiþandans gataihun in baurg all bi þans daimonarjans. "],["proiel:20170214:gothic-nt:47016","\u003cspan class=\"citation\"\u003eMATT 8.34\u003c/span\u003e jah sai, alla so baurgs usiddja wiþra Iesu, jah gasaiƕandans ina bedun ei usliþi hindar markos ize."],["proiel:20170214:gothic-nt:47017","\u003cspan class=\"citation\"\u003eMATT 9.1\u003c/span\u003e Jah atsteigands in skip ufarlaiþ jah qam in seinai baurg. "],["proiel:20170214:gothic-nt:47018","\u003cspan class=\"citation\"\u003eMATT 9.2\u003c/span\u003e þanuh atberun du imma usliþan ana ligra ligandan. "],["proiel:20170214:gothic-nt:47019","jah gasaiƕands Iesus galaubein ize qaþ du þamma usliþin: "],["proiel:20170214:gothic-nt:47020","þrafstei þuk, barnilo! "],["proiel:20170214:gothic-nt:47021","afletanda þus frawaurhteis þeinos. "],["proiel:20170214:gothic-nt:47022","\u003cspan class=\"citation\"\u003eMATT 9.3\u003c/span\u003e þaruh sumai þize bokarje qeþun in sis silbam: "],["proiel:20170214:gothic-nt:47023","sa wajamereiþ. "],["proiel:20170214:gothic-nt:47024","\u003cspan class=\"citation\"\u003eMATT 9.4\u003c/span\u003e jah witands Iesus þos mitonins ize qaþ: "],["proiel:20170214:gothic-nt:47025","duƕe jus mitoþ ubila in hairtam izwaraim? "],["proiel:20170214:gothic-nt:47026","\u003cspan class=\"citation\"\u003eMATT 9.5\u003c/span\u003e ƕaþar ist raihtis azetizo qiþan: afletanda þus frawaurhteis, þau qiþan: "],["proiel:20170214:gothic-nt:47028","urreis jah gagg? "],["proiel:20170214:gothic-nt:47029","\u003cspan class=\"citation\"\u003eMATT 9.6\u003c/span\u003e Aþþan ei witeiþ þatei waldufni habaiþ sa sunus mans ana airþai afleitan frawaurhtins,  "]]