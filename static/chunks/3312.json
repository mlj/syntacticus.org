[["torot:20180919:supr:136135","тако же твораа҅ше вь҆са лѣта житиꙗ своѥ҅го· господоу работаѧ въ молитвахъ прѣбꙑваѧ· любострань҆ниѥ творꙙ· ништелюбиѥ ꙁастѫпаѧ· памꙙть҆ свꙙтꙑи҅хъ творꙙ· добродръꙁостенъ· некоторичьнъ беꙁълобенъ· беꙁгнѣвь҆нъ· поо̑учаливъ· въ кротости о̑учꙙ приходꙙштꙙѧ къ правѣи҅ вѣрѣ· ꙁаповѣдаѧ и҅ сь҆вѣдѣтель҆ствоуѧ о҅ вь҆сѣхъ· и҅сповѣдати и҅ славити· нераꙁꙿдѣлꙗѥ҅мѫѭ̑ и҅ коупꙿносѫштѫѭ̑ трои҅цѫ· о҅ть҆ца и҅ сꙑна и҅ свꙙтааго доуха· ꙗ҅ко тѣмъ доброчь҆стънꙑи҅мъ и҅сповѣдании҅мъ· съпасениѥ чловѣчь҆ско състои҅тъ сꙙ· "],["torot:20180919:supr:136151","и҅ и҅но же много поо̑учаѧ· не прѣста ни о̑умлъкнѫ о҅тъ добра· "],["torot:20180919:supr:136153","състарѣвъ же сꙙ о̑убо въ добрѣ старости дои҅де коньца житию̑· "],["torot:20180919:supr:136154","и҅ съꙁъвавъ вь҆се ѥ҅же о҅ христосѣ доуховьноѥ ѥ҅го стадо· поо̑учивъ ѧ словесꙑ многꙑ· тврь҆домъ и҅ непоꙁꙑбномъ прѣбꙑвати на камени· вѣрꙑ господьн҄ꙙ· прѣдастъ· прѣштедроуо̑умоу богоу· "],["torot:20180919:supr:136160","бꙑстъ же плачъ въ братии ѥ҅го ради· "],["torot:20180919:supr:136161","о̑услꙑша же и҅ крь҆стиꙗ҅нꙑи цѣсарь҆ ѳеѡдѡсии҆ о҅ н҄емъ ꙗ҅ко о̑уже о̑усь҆пе· "],["torot:20180919:supr:136162","и҅ тѫжаа҅ше ꙁѣло· "],["torot:20180919:supr:136163","посъла же кръкꙑгѫ да вь҆ложивъше вь н҄ѫ чь҆сть҆ноѥ тѣло прѣподобънаꙿго· привеꙁѫтъ вь великѫѭ̑ цръкъве· ꙗ҅же тъгда ирини нарицаа҅ше сꙙ· и҅ о҅тътѫдоу и҆ пакꙑ несѫтъ на погребениѥ· "],["torot:20180919:supr:136167","и҅ томоу бꙑвъшоу о҅бношть҆ницѫ творишꙙ въ намѣн҄енѣи цръкъви· "],["torot:20180919:supr:136168","и҅ тако на о̑утриꙗ вь҆сь градъ коупно съ а҅рхие҅пискоупомъ· и҅ съ вьсѣмь҆ клиросомъ· съ хвалами и҅ пѣснь҆ми доуховънꙑи҆ми· несошꙙ и проваждаѭ̑ште дожи и до погребениꙗ· "],["torot:20180919:supr:136172","а҅урилиꙗ҅нъ же ѥ҅динъ о҅тъ славънꙑи҅хъ цѣсаръ мѫжь҆· противѫ манастꙑроу о҅ть҆ца и҅сак҄иа· на полоуноштъ съꙁъда цръкъве свꙙтаꙿго· прь҆вомѫченика стефана· "],["torot:20180919:supr:136176","въ врѣмꙙ же и҅ꙁношениꙗ тръблаженааго и҅сак҄иꙗ· постави помошть на пѫти прѣдъ манастꙑремъ· множь҆ство мѫжъ много· да въсхꙑтивъше донесѫтъ мошти свꙙтаа҅го о҅ть҆ца нашего и҅саа҅к҄иꙗ҆· въ прѣжде реченѫѭ црькъве благословь҆ѥ҅ниꙗ ради· "],["torot:20180919:supr:136181","и҅ положити и҅ тоу "],["torot:20180919:supr:212161","ꙗ҅коже и҅ бꙑстъ· "],["torot:20180919:supr:136182","тако о̑убо и҅ꙁволи положити сꙙ въ цръкъви ст꙯ааго прь҆вомѫченика стефана· о҅ деснѫѭ̑ свꙙтꙑѧ трепеꙁꙑ· вънѫтрь въ о҅лтари· "],["torot:20180919:supr:136185","о̑ученици же ѥ҅го печалоуѭ̑ште си· въꙁвратишꙙ сꙙ въ манастꙑрь҆· недалече сѫштоу о҅тъ прѣжде реченꙑѧ цръкъве· "],["torot:20180919:supr:136188","Съконь҆ча же сꙙ свꙙтꙑи о҅ть҆ць҆ нашъ и҅ и҅сповѣдникъ и҅сак҄ии҆· мѣсꙙца марта· к꙯а· цѣсарь҆ствоуѭ̑штоу хрь҆столюбивоуо̑умоу цр꙯ю ѳеѡдосию̑· на славѫ господоу нашемоу їс꙯ хс꙯оу· ѥ҅моуже слава и҅ дръжава вь҆ вѣкꙑ вѣкомъ "],["torot:20180919:supr:186485","а҅минъ ⁘ "],["torot:20180919:supr:136292","\u003cspan class=\"citation\"\u003eSupr. 17\u003c/span\u003e мѣсꙙца марта к꙯в мѫчениѥ свꙙтоую҄· трофима и҅ е҅укарпиѡ҄на ⁘ "],["torot:20180919:supr:136410","и҅ тако вь҆сѣкоѧ҆ пакости и҅ вь҆сѣкоѧ бѣдꙑ· вь҆са вь҆сѫдоу и҅спль҆нишꙙ сꙙ· "],["torot:20180919:supr:136303","господь҆ же помагааше вь҆сѣмъ подвиꙁаѭ҄штии҅мъ сꙙ на мѫчениѥ҆· ꙗ҅коже бꙑстъ о҅ славь҆нꙋю҄ мѫченикоу· трофимѣ и҅ е҅укарпиѡ҄нѣ· "],["torot:20180919:supr:136306","сиꙗ о҄убо свꙙтаꙗ мѫченика· вои҅на бѣа҅ста о҄у того кънꙙꙁа мѫчꙙштааго крь҆стиꙗнꙑ· "],["torot:20180919:supr:136308","и҅нъ же никтоже не бѣа҅ше ѥ҅моу и҅ꙁвѣстенъ· раꙁвѣ сею҄ о҅ мѫчении҆· "],["torot:20180919:supr:136310","люта бо и҅ нечловѣчь҆ска сѫшта· на божиѧ рабꙑ бꙑста лютѣи҅ша· "],["torot:20180919:supr:136317","и҅доста же примꙑшл҄ѣѭ҄шта горъкꙑѧ мѫкꙑ· "],["torot:20180919:supr:189921","о҅гн҄ь бо многъ съ великомъ шоумомъ· на въꙁдоусѣ въи҅нѫ гласъ и҅споуштаа҅ше· "],["torot:20180919:supr:136323","камо сꙙ подвиꙁаѥ҅та трофиме· и҅ е҅укарпиѡ҄не· "],["torot:20180919:supr:136325","почꙿто ли рабомъ мои҅мъ прѣтита· "],["torot:20180919:supr:136326","не прѣо҅долѣѥ҅та тѣмь· ниже и҅хꙿ побѣдита· "],["torot:20180919:supr:136328","нъ бѫдета и҅ ва сь҆ н҄ими· тако мь҆нѣ миловавъшоу ва· "],["torot:20180919:supr:136330","Се слꙑшавъша лютаꙗ та· и҅ соуроваꙗ и҅ нечловѣка· падоста на ꙁеми не сътръпѣвъша ни вида того ни гласа· долоу клꙙчꙙшта и҅ лици ꙁакрꙑваѭ҄шта· "],["torot:20180919:supr:136334","кꙿто сиї ѥ҅стъ рекоста великꙑи҆ богъ· ꙗ҅вивꙑи҅ сꙙ и҅ глаголавꙑи҆ къ нама· "],["torot:20180919:supr:136336","блажена бꙑховѣ бꙑла· а҅ште бꙑховѣ раба ѥ҅го бꙑла· "],["torot:20180919:supr:136338","се и҅ма съ великомъ страхъмъ глагол҄ѫштема· раꙁдра сꙙ о҅гн҄ьнꙑи҆ о҅блакъ и҅ ста· "],["torot:20180919:supr:136340","и҅ гласъ и҅ꙁꙿ н҄его бꙑстъ· "],["torot:20180919:supr:136341","въстанѣта глагол҄ꙙ и҅ покаи҅та сꙙ· "],["torot:20180919:supr:136342","и҅ грѣси ваю҄ о҅ставь҆ꙗ҅ѭ҄тъ сꙙ· "],["torot:20180919:supr:136344","и҅ видѣста нѣкого въ бѣлахъ риꙁахъ посрѣдѣ о҅блака сѣдꙙшта· многꙑ же прѣстоѧ҅штꙙ· "],["torot:20180919:supr:136349","то и҅ма рекꙿшема беꙁ вѣсти а҅биѥ бꙑстъ о҅блакъ· "],["torot:20180919:supr:136350","Сиꙗ же плакаа҅ста сꙙ и҅ тѫжааста о҅ томь҆ ѥ҅же сътвориста ꙁь҆ло много· "],["torot:20180919:supr:136351","и҅ молꙗа҅ста съ слъꙁами припадаѭ҄шта· проштениꙗ просꙙшта о҅ съгрѣшении҅хъ ѥ҅ю҄· "],["torot:20180919:supr:136353","пришь҆дъшема же и҅ма блиꙁъ никомидиѧ· живѫштии въ гꙿрадѣ надѣа҅хѫ сꙙ ꙁъло нѣчꙿто приѧ҅ти о҅тъ н҄ею҄· сѫштии҅мъ тоу крьстиꙗ҅номъ· "],["torot:20180919:supr:136356","о҅на же а҅биѥ пришь҆дъша къ претороу ѥ҅же ѥ҅стъ сѫдиште· и҅ждеже и҅ма бѣа҅ше повелѣлъ прѣбꙑвати кънꙙꙁъ· ꙁабꙑста же о҅ н҄емь҆же бѣа҅ста посълана· "],["torot:20180919:supr:136359","ни цѣсара ꙁакона ни ꙁаповѣдии помь҆нѣꙿста· "],["torot:20180919:supr:136360","нъ паче божии҆ ꙁаконъ и҅ꙁволиста· ѥ҅же ѥ҅стъ съпасениѥ҅ доуши и҅ тѣлоу· "],["torot:20180919:supr:136362","вь҆лѣꙁъша же въ ть҆мницѫ раꙁдрѣшиста а҅биѥ сѫштꙙѧ҆ тоу· братиѭ҄ ѧ наричѫшта· бꙑвъшеѥ҅ же ꙗ҅вьѥ҅ниѥ съповѣдаѭ҄шта· "],["torot:20180919:supr:136365","и҅ ꙗ҅ко и҅ вѣ хоштевѣ крь҆стиꙗ҅на бꙑти повѣдаа҅ста· "],["torot:20180919:supr:136418","ꙗ҅ко многꙑи҅мъ мь҆нѣа҅ше сꙙ дѣлоу прѣславъноу бꙑти· "],["torot:20180919:supr:136367","трѡфимъ и҅ е҅укарꙿпиѡ҄нъ· словѫштаꙗ при л҄оутости и҅ при дръꙁости· и҅ кнꙙꙁемь посълана на крь҆стиꙗ҅нꙑ мѫчитъ· о҅на же небрѣгъша повелѣніꙗ҆ кнꙙꙁъ паче крь҆стиꙗ҅номъ приꙗѥ҅та· "],["torot:20180919:supr:136371","Слꙑшавъ же кнꙙꙁь҆ бꙑвъшаꙗ приде вь҆ никомидиѭ҄· "],["torot:20180919:supr:136372","и҅ приꙁъвавъ ꙗ рече· "],["torot:20180919:supr:136373","что ва бꙑстъ вь҆сѣхъ чловѣкъ о҅каа҅ннѣи҅шаꙗ· "],["torot:20180919:supr:136374","како тврьдѣи доуши ваю҄ напрасно прѣмѣниста сꙙ· "],["torot:20180919:supr:136375","о҅травена ли бꙑста "],["torot:20180919:supr:136419","повѣдита ми· "],["torot:20180919:supr:136376","нъ о҄умъ ли ѥ҅ста погоубила· "],["torot:20180919:supr:136377","съберѣта о҄умъ и҅ помꙙнѣта сꙙ· да не то жде прии҅мета· ѥ҅же многашди и҅нѣмъ҆ сътвориста· "],["torot:20180919:supr:136380","҅Она же о҅тъвѣштавъша рекоста· "],["torot:20180919:supr:136381","ꙁанѥже твориховѣ то о҄увѣдѣховѣ господа· "],["torot:20180919:supr:136386","ꙗ҅роу да бꙑ о҅брѣлъ лютѣи҅шꙙ и҅ нечловѣчьнѣи҅шꙙ· "],["torot:20180919:supr:136392","и҅ то и҅ма рекꙿшема· повелѣ кнꙙꙁь бити ꙗ жъꙁлиѥмъ по ребромъ· и҅ власѣномъ соукномъ вь҆стирати ранꙑ ѥ҅ю҄· "]]