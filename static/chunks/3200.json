[["torot:20180919:nov-sin:212505","въ лѣт҃ .҂ѕ҃.х҃.п҃д. иде вълхово опѧт҃. на възводьѥ по .е҃. дн҃ии. "],["torot:20180919:nov-sin:212508","тоиж҃ весне ожени сѧ кн҃зь мьстиславъ новегоро[дѣ] и поꙗ ѹ ꙗкѹна дъчерь ѹ мирославицѧ. "],["torot:20180919:nov-sin:212509","и потомь позваша и ростовьци къ собе. "],["torot:20180919:nov-sin:212510","и иде ростовѹ. съ дрѹжиною своѥю. "],["torot:20180919:nov-sin:212512","а сн҃ъ остави въ новегородѣ. "],["torot:20180919:nov-sin:212513","и приде ростовѹ. "],["torot:20180919:nov-sin:212514","и въ то врѣмѧ ѹмьрлъ бѧше михалко. "],["torot:20180919:nov-sin:212515","и поиде съ ростовьци и съ сѹждальци. къ володимирю. "],["torot:20180919:nov-sin:212517","и постави всѣволодъ съ володимирьци и съ переꙗславьци. противѹ ѥго пълкъ. "],["torot:20180919:nov-sin:212519","и биша сѧ. "],["torot:20180919:nov-sin:212520","и паде обоихъ множьство много. "],["torot:20180919:nov-sin:212521","и одолѣ всѣволодъ⁖ "],["torot:20180919:nov-sin:212522","и възврати сѧ мьстиславъ въ новъгородъ. "],["torot:20180919:nov-sin:212523","и не приꙗша его новгородьци. "],["torot:20180919:nov-sin:212524","нъ пѹть ѥмѹ показаша. и съ снм҃ь съ ст҃ославомь. "],["torot:20180919:nov-sin:212526","и поꙗша новгородьци ѹ всеволода сн҃ъ собе ꙗрослав҃. "],["torot:20180919:nov-sin:212527","на тѹж҃ зимѹ иде мьстислав҃ съ зѧтьмь съ глѣбомь и съ брат҃мь ꙗропълкомь. на сѹждаль. "],["torot:20180919:nov-sin:212529","и бїша сѧ за калакшею. "],["torot:20180919:nov-sin:212530","и тѹ побѣдиша рѧзанце. "],["torot:20180919:nov-sin:212531","и ꙗша кн҃зѧ глѣба. и съ снм҃ь. и мьстислав҃ съ брат҃мь ꙗропълкомь "],["torot:20180919:nov-sin:212748","порѹбиша ꙗ. "],["torot:20180919:nov-sin:212534","тоиже зиме приходиша. всѧ чюдьска землѧ къ пльсковѹ. "],["torot:20180919:nov-sin:212536","и биша сѧ с ними. "],["torot:20180919:nov-sin:212537","и ѹбиша ти вѧчеслав҃ и микитѹ. захарииницѧ. и станимира иваницѧ. и инѣхъ. "],["torot:20180919:nov-sin:212540","а чюди множьство избиша. "],["torot:20180919:nov-sin:212541","томьж҃ лѣт҃ постави црк҃вь новѹ. михаль степаниць. ст҃го михаила. а дрѹгѹю моисѣи доманѣжиць. ст҃го іѡ҃. ѹсѣкновениѥ глав҃. на чюдиньцевѣ ѹлици⁖ "],["torot:20180919:nov-sin:212548","въ лѣт҃ .҂ѕ҃.х҃.п҃е. престави сѧ глѣбъ кн҃зь рѧзаньскꙑи. володїмири въ порѹбѣ. "],["torot:20180919:nov-sin:212551","въ тож҃ врѣмѧ слепленъ бꙑс҃ мьстиславъ кн҃зь. съ брат҃мь ꙗропълкомь. ѿ стръѧ своего всѣволода. "],["torot:20180919:nov-sin:212554","и пѹсти ꙗ въ рѹс҃. "],["torot:20180919:nov-sin:212555","ведома же има слепома. и и гньющема очима. и ꙗко доидоста мольньска. и придоста на смѧдино. въ црк҃вь ст҃ѹю мчн҃ку борїса и глѣба. "],["torot:20180919:nov-sin:212560","и тѹ абие съпостиже ꙗ бж҃иꙗ благд҃ть. и ст҃ꙑꙗ влдч҃цѧ нашеꙗ бц҃ѧ. и ст҃ѹю новоꙗвленою мчнк҃ѹ бориса и глѣба. "],["torot:20180919:nov-sin:212563","и тѹ прозрѣста⁖ "],["torot:20180919:nov-sin:212564","томьж҃ лѣт҃ осень. погоре неревьскꙑи коньць. ѿ иванъковеѥ. "],["torot:20180919:nov-sin:212567","и црк҃вии съгорѣ .е҃. "],["torot:20180919:nov-sin:212568","и на зимѹ приде кн҃зь мьстиславъ. съ брат҃мь ꙗропълкомь. въ новъгородъ. "],["torot:20180919:nov-sin:212571","и посадиша новгородьци. мьстислава на столѣ. а ꙗропълка на новемь търгѹ. а ꙗрослава на ламьскемь волоце. "],["torot:20180919:nov-sin:212575","и тако сѧ ѹправиша по воли⁖ "],["torot:20180919:nov-sin:212576","въ лѣт҃ .҂ѕ҃.х҃.п҃ѕ. индикта .і҃. мс҃цѧ априлѧ. въ .к҃. престави сѧ. кн҃зь мьстиславъ. сн҃ъ ростиславль. а вънѹкъ гюргевъ. "],["torot:20180919:nov-sin:212584","и положиша и въ ст҃ѣи софии въ притворе. "],["torot:20180919:nov-sin:212585","а брт҃а ѥго ꙗропълка посадиша. новегородѣ на столѣ. "],["torot:20180919:nov-sin:212587","и заꙗ всѣволодъ гость новъгородьскꙑи. "],["torot:20180919:nov-sin:212588","и показаша новгородьци пѹть ꙗропълкѹ. "],["torot:20180919:nov-sin:212589","и тъгда всѣволодъ изгонивъ новꙑи търгъ и възѧ⁖ "],["torot:20180919:nov-sin:212590","и тъгда новгородьци послаша сѧ по романа смольньскѹ. "],["torot:20180919:nov-sin:212591","и въниде на сборъ по чс҃тѣи нед҃⁖ "],["torot:20180919:nov-sin:212592","въ лѣт҃ .҂ѕ҃.х҃.п҃з.заложи архиепс҃пъ илиꙗ съ брат҃мь црк҃вь камѧнѹ ст҃ꙑꙗ бц҃ѧ блг҃овѣщение. "],["torot:20180919:nov-sin:212594","и начѧ здати црк҃вь. маиѧ. мс҃цѧ. въ .к҃а. на ст҃ѹю цс҃рю костѧнтина и еленꙑ. "],["torot:20180919:nov-sin:212597","а коньцѧша. мс҃цѧ авгѹс҃. въ .к҃е. на ст҃го апс҃ла тити. "],["torot:20180919:nov-sin:212601","а всѣго дѣла црк҃вьнаго зьданиꙗ. дн҃ии .о҃. "],["torot:20180919:nov-sin:212603","и бꙑс҃ крс҃тьꙗномъ прибежище. "],["torot:20180919:nov-sin:212604","томьж҃ лѣт҃ прѣстави сѧ раба бж҃иꙗ. ѥлисава. игѹмениꙗ ст҃го іѡ҃. "],["torot:20180919:nov-sin:212606","и поставиша на мѣстѣ еꙗ. фегнию⁖ "],["torot:20180919:nov-sin:212607","томьж҃ лѣт҃ иде романъ из новагорода смольньскѹ⁖ "],["torot:20180919:nov-sin:212608","тъгдаж҃ новгородьци послаша сѧ по брт҃а его. по мьстислава въ рѹс҃. "],["torot:20180919:nov-sin:212610","и въниде мьстиславъ въ новъгородъ. мс҃цѧ. ноꙗбрѧ въ .а҃. на ст҃ѹю безмездьникѹ къзмꙑ и дамиꙗна. "],["torot:20180919:nov-sin:212613","а на зимѹ иде мьстіславъ съ новгородьци на чюдь на очелѹ. "],["torot:20180919:nov-sin:212614","и пожьже всю землю ихъ. "],["torot:20180919:nov-sin:212615","а сами ѿбегоша къ морю. "],["torot:20180919:nov-sin:212616","нъ и тѹ ихъ досꙑти паде⁖ "],["torot:20180919:nov-sin:212617","въ лѣт҃ .҂ѕ҃.х҃.п҃и.перестави сѧ кънѧзь мьстиславъ новегородѣ. ростиславиць. вънукъ мьстиславль. мс҃цѧ июнѧ. въ .д҃і. "],["torot:20180919:nov-sin:212622","и положиша и въ ст҃ѣи софии. ѹ ст҃ꙑꙗ бцѧ҃. "],["torot:20180919:nov-sin:212624","и послаша новгородьци къ ст҃ославѹ въ рѹс҃ по сн҃ъ. "],["torot:20180919:nov-sin:212625","и прїведоша володимира въ новъгородъ. "],["torot:20180919:nov-sin:212626","и посадиша и на столѣ. въ .з҃і. авгѹс҃. "],["torot:20180919:nov-sin:212628","тъгдаже отѧша посадницьство ѹ завида⁖ и въдаша михалеви. степаницю⁖ "],["torot:20180919:nov-sin:212630","томьж҃ лѣт҃. заложи црк҃вь камѧнѹ въ манастꙑри на воротехъ. б҃олюбивꙑи архепс҃пъ новъгородьскꙑи илиꙗ. съ брт҃омь. гавриломь. ѹ ст҃го бл҃говѣщениѧ⁖ "],["torot:20180919:nov-sin:212635","томьж҃ лѣт҃ на зимѹ иде кн҃зь ст҃ославъ всѣволодиць олговъ вънѹкъ. из рѹси на сѹждаль ратью на всеволода. а сн҃ъ ѥго володимиръ. съ новъгородьци из новагорода. "],["torot:20180919:nov-sin:212639","и съꙗша сѧ на вълзѣ. ѹстье тьхвери. "],["torot:20180919:nov-sin:212641","и положиша всю вългѹ пѹстѹ. "],["torot:20180919:nov-sin:212642","и городꙑ всѣ пожьгоша. "],["torot:20180919:nov-sin:212643","и не дошьдъше переꙗславлѧ. за .м҃. вьрстъ. ѹ вьлѣнѣ ѹ рѣцѣ. тѹ сѧ воротиша. "],["torot:20180919:nov-sin:212647","тѹ бо бѧхѹ вꙑшли сѹждальци пълкомь. "],["torot:20180919:nov-sin:212648","и ѹгошили около себе твьрдь. "],["torot:20180919:nov-sin:212649","и не съмѣша ти пълкѹ. "],["torot:20180919:nov-sin:212650","а кн҃зь съ новъгородьци. посꙑлахѹ к нимъ просѧце пълкѹ. "],["torot:20180919:nov-sin:212652","нъ б҃ъ своею млс҃тью. боле кръви не прольꙗ. крьстьꙗиьстѣи. "],["torot:20180919:nov-sin:212654","сълипали бо сѧ бѧхѹ на мале часѹ. "],["torot:20180919:nov-sin:212655","и ѹбиша ихъ новъгородьци нѣ о трьхъ стехъ. "],["torot:20180919:nov-sin:212656","а сами сторови вси воротиша сѧ. "],["torot:20180919:nov-sin:212657","и поꙗша кнз҃ѧ самого въ новъгородъ. "],["torot:20180919:nov-sin:212658","ꙗропълка посадиша на новемь търгѹ. "],["torot:20180919:nov-sin:212659","и въниде ст҃ославъ великꙑи всеволодиць новугороду⁖ "],["torot:20180919:nov-sin:212660","въ лѣт҃ .҂ѕ҃.х҃.п҃ѳ. мс҃цѧ июлѧ. въ .г҃. зажьжена бꙑс҃ црк҃ꙑ ѿ грома варѧзьскаꙗ. на търговищи. по вечернии въ. час҃ .і҃. дн҃и. "],["torot:20180919:nov-sin:212667","и црк҃ꙑ съгоре ст҃го іѡ҃. ишькова⁖ "],["torot:20180919:nov-sin:212668","томьж҃ лѣт҃. загорѣ сѧ пожаръ въ славнѣ. ѿ къснѧтина. "],["torot:20180919:nov-sin:212671","и съгореста црк҃ви .в҃. ст҃го михаила. а дрѹгаꙗ ст҃хъ оц҃ь. "],["torot:20180919:nov-sin:212674","и дорове мнози по брегу оли и до рѹцьꙗ. "],["torot:20180919:nov-sin:212675","въ тож҃ лѣт҃ сърѹбиша црк҃вь ст҃го иꙗкова на добрꙑни ѹлици. и ст҃ѹю безмездьникѹ къзмꙑ и дамиꙗна. и ст҃го савꙑ. и стго георгиꙗ. и ст҃го іѡ҃. ищьковѹ⁖ "],["torot:20180919:nov-sin:212680","томьж҃ лѣт҃. идоша новгородьци. къ дрьюцьскѹ съ ст҃ославомь. съ олговомь вънѹкомь. "],["torot:20180919:nov-sin:212684","и въ то врѣмѧ приде всеволодъ. съ всѣмь пълкомь своимь. и съ мѹромьци. и с рѧзанъци. на новꙑи търгъ. "]]