[["proiel:20170214:greek-nt:6731","\u003cspan class=\"citation\"\u003eMARK 5.16\u003c/span\u003e καὶ διηγήσαντο αὐτοῖς οἱ ἰδόντες πῶς ἐγένετο τῷ δαιμονιζομένῳ καὶ περὶ τῶν χοίρων. "],["proiel:20170214:greek-nt:6732","\u003cspan class=\"citation\"\u003eMARK 5.17\u003c/span\u003e καὶ ἤρξαντο παρακαλεῖν αὐτὸν ἀπελθεῖν ἀπὸ τῶν ὁρίων αὐτῶν. "],["proiel:20170214:greek-nt:6733","\u003cspan class=\"citation\"\u003eMARK 5.18\u003c/span\u003e καὶ ἐμβαίνοντος αὐτοῦ εἰς τὸ πλοῖον παρεκάλει αὐτὸν ὁ δαιμονισθεὶς ἵνα μετ’ αὐτοῦ ᾖ. "],["proiel:20170214:greek-nt:6734","\u003cspan class=\"citation\"\u003eMARK 5.19\u003c/span\u003e καὶ οὐκ ἀφῆκεν αὐτόν, ἀλλὰ λέγει αὐτῷ· "],["proiel:20170214:greek-nt:6735","ὕπαγε εἰς τὸν οἶκόν σου πρὸς τοὺς σούς, καὶ ἀπάγγειλον αὐτοῖς ὅσα ὁ κύριός σοι πεποίηκεν καὶ ἠλέησέν σε. "],["proiel:20170214:greek-nt:6736","\u003cspan class=\"citation\"\u003eMARK 5.20\u003c/span\u003e καὶ ἀπῆλθεν, καὶ ἤρξατο κηρύσσειν ἐν τῇ Δεκαπόλει ὅσα ἐποίησεν αὐτῷ ὁ Ἰησοῦς, καὶ πάντες ἐθαύμαζον. "],["proiel:20170214:greek-nt:6737","\u003cspan class=\"citation\"\u003eMARK 5.21\u003c/span\u003e Καὶ διαπεράσαντος τοῦ Ἰησοῦ ἐν τῷ πλοίῳ εἰς τὸ πέραν πάλιν, συνήχθη ὄχλος πολὺς ἐπ’ αὐτόν, καὶ ἦν παρὰ τὴν θάλασσαν. "],["proiel:20170214:greek-nt:6738","\u003cspan class=\"citation\"\u003eMARK 5.22\u003c/span\u003e καὶ ἔρχεται εἷς τῶν ἀρχισυναγώγων, ὀνόματι Ἰάειρος, καὶ ἰδὼν αὐτὸν πίπτει πρὸς τοὺς πόδας αὐτοῦ, \u003cspan class=\"citation\"\u003eMARK 5.23\u003c/span\u003e καὶ παρακαλεῖ αὐτὸν πολλὰ λέγων ὅτι τὸ θυγάτριόν μου ἐσχάτως ἔχει, ἵνα ἐλθὼν ἐπιθῇς τὰς χεῖρας αὐτῇ ἵνα σωθῇ καὶ ζήσῃ. "],["proiel:20170214:greek-nt:6739","\u003cspan class=\"citation\"\u003eMARK 5.24\u003c/span\u003e καὶ ἀπῆλθεν μετ’ αὐτοῦ, καὶ ἠκολούθει αὐτῷ ὄχλος πολύς, καὶ συνέθλιβον αὐτόν. "],["proiel:20170214:greek-nt:6740","\u003cspan class=\"citation\"\u003eMARK 5.25\u003c/span\u003e καὶ γυνὴ οὖσα ἐν ῥύσει αἵματος δώδεκα ἔτη, \u003cspan class=\"citation\"\u003eMARK 5.26\u003c/span\u003e καὶ πολλὰ παθοῦσα ὑπὸ πολλῶν ἰατρῶν καὶ δαπανήσασα τὰ παρ’ ἑαυτῆς πάντα, καὶ μηδὲν ὠφεληθεῖσα ἀλλὰ μᾶλλον εἰς τὸ χεῖρον ἐλθοῦσα, \u003cspan class=\"citation\"\u003eMARK 5.27\u003c/span\u003e ἀκούσασα τὰ περὶ τοῦ Ἰησοῦ, ἐλθοῦσα ἐν τῷ ὄχλῳ ὄπισθεν ἥψατο τοῦ ἱματίου αὐτοῦ· "],["proiel:20170214:greek-nt:6741","\u003cspan class=\"citation\"\u003eMARK 5.28\u003c/span\u003e ἔλεγεν γὰρ ὅτι  "],["proiel:20170214:greek-nt:57365","ἐὰν ἅψωμαι καὶ ἄν τῶν ἱματίων αὐτοῦ σωθήσομαι. "],["proiel:20170214:greek-nt:6742","\u003cspan class=\"citation\"\u003eMARK 5.29\u003c/span\u003e καὶ εὐθὺς ἐξηράνθη ἡ πηγὴ τοῦ αἵματος αὐτῆς, καὶ ἔγνω τῷ σώματι ὅτι ἴαται ἀπὸ τῆς μάστιγος. "],["proiel:20170214:greek-nt:6743","\u003cspan class=\"citation\"\u003eMARK 5.30\u003c/span\u003e καὶ εὐθὺς ὁ Ἰησοῦς ἐπιγνοὺς ἐν ἑαυτῷ τὴν ἐξ αὐτοῦ δύναμιν ἐξελθοῦσαν, ἐπιστραφεὶς ἐν τῷ ὄχλῳ ἔλεγεν· "],["proiel:20170214:greek-nt:6744","τίς μου ἥψατο τῶν ἱματίων; "],["proiel:20170214:greek-nt:6745","\u003cspan class=\"citation\"\u003eMARK 5.31\u003c/span\u003e καὶ ἔλεγον αὐτῷ οἱ μαθηταὶ αὐτοῦ· "],["proiel:20170214:greek-nt:6746","βλέπεις τὸν ὄχλον συνθλίβοντά σε, καὶ λέγεις· "],["proiel:20170214:greek-nt:6747","τίς μου ἥψατο; "],["proiel:20170214:greek-nt:6748","\u003cspan class=\"citation\"\u003eMARK 5.32\u003c/span\u003e καὶ περιεβλέπετο ἰδεῖν τὴν τοῦτο ποιήσασαν. "],["proiel:20170214:greek-nt:6749","\u003cspan class=\"citation\"\u003eMARK 5.33\u003c/span\u003e ἡ δὲ γυνὴ φοβηθεῖσα καὶ τρέμουσα, εἰδυῖα ὃ γέγονεν αὐτῇ, ἦλθεν καὶ προσέπεσεν αὐτῷ καὶ εἶπεν αὐτῷ πᾶσαν τὴν ἀλήθειαν. "],["proiel:20170214:greek-nt:6750","\u003cspan class=\"citation\"\u003eMARK 5.34\u003c/span\u003e ὁ δὲ εἶπεν αὐτῇ· "],["proiel:20170214:greek-nt:6751","θύγατερ, ἡ πίστις σου σέσωκέν σε· "],["proiel:20170214:greek-nt:6752","ὕπαγε εἰς εἰρήνην, καὶ ἴσθι ὑγιὴς ἀπὸ τῆς μάστιγός σου. "],["proiel:20170214:greek-nt:6753","\u003cspan class=\"citation\"\u003eMARK 5.35\u003c/span\u003e ἔτι αὐτοῦ λαλοῦντος ἔρχονται ἀπὸ τοῦ ἀρχισυναγώγου λέγοντες ὅτι  "],["proiel:20170214:greek-nt:57366","ἡ θυγάτηρ σου ἀπέθανεν, "],["proiel:20170214:greek-nt:57367","τί ἔτι σκύλλεις τὸν διδάσκαλον; "],["proiel:20170214:greek-nt:6754","\u003cspan class=\"citation\"\u003eMARK 5.36\u003c/span\u003e ὁ δὲ Ἰησοῦς παρακούσας τὸν λόγον λαλούμενον λέγει τῷ ἀρχισυναγώγῳ· "],["proiel:20170214:greek-nt:47295","μὴ φοβοῦ, "],["proiel:20170214:greek-nt:47296","μόνον πίστευε. "],["proiel:20170214:greek-nt:6756","\u003cspan class=\"citation\"\u003eMARK 5.37\u003c/span\u003e καὶ οὐκ ἀφῆκεν οὐδένα μετ’ αὐτοῦ συνακολουθῆσαι εἰ μὴ τὸν Πέτρον καὶ Ἰάκωβον καὶ Ἰωάννην τὸν ἀδελφὸν Ἰακώβου. "],["proiel:20170214:greek-nt:6757","\u003cspan class=\"citation\"\u003eMARK 5.38\u003c/span\u003e καὶ ἔρχονται εἰς τὸν οἶκον τοῦ ἀρχισυναγώγου, καὶ θεωρεῖ θόρυβον καὶ κλαίοντας καὶ ἀλαλάζοντας πολλά, \u003cspan class=\"citation\"\u003eMARK 5.39\u003c/span\u003e καὶ εἰσελθὼν λέγει αὐτοῖς· "],["proiel:20170214:greek-nt:6758","τί θορυβεῖσθε καὶ κλαίετε; "],["proiel:20170214:greek-nt:6759","τὸ παιδίον οὐκ ἀπέθανεν ἀλλὰ καθεύδει. "],["proiel:20170214:greek-nt:6760","\u003cspan class=\"citation\"\u003eMARK 5.40\u003c/span\u003e καὶ κατεγέλων αὐτοῦ. "],["proiel:20170214:greek-nt:6761","αὐτὸς δὲ ἐκβαλὼν πάντας παραλαμβάνει τὸν πατέρα τοῦ παιδίου καὶ τὴν μητέρα καὶ τοὺς μετ’ αὐτοῦ, καὶ εἰσπορεύεται ὅπου ἦν τὸ παιδίον. "],["proiel:20170214:greek-nt:6762","\u003cspan class=\"citation\"\u003eMARK 5.41\u003c/span\u003e καὶ κρατήσας τῆς χειρὸς τοῦ παιδίου λέγει αὐτῇ· "],["proiel:20170214:greek-nt:6763","ταλιθὰ κούμ, ὅ ἐστιν μεθερμηνευόμενον· "],["proiel:20170214:greek-nt:47297","τὸ κοράσιον, σοὶ λέγω, "],["proiel:20170214:greek-nt:47298","ἔγειρε. "],["proiel:20170214:greek-nt:6765","\u003cspan class=\"citation\"\u003eMARK 5.42\u003c/span\u003e καὶ εὐθὺς ἀνέστη τὸ κοράσιον καὶ περιεπάτει· "],["proiel:20170214:greek-nt:6766","ἦν γὰρ ἐτῶν δώδεκα· "],["proiel:20170214:greek-nt:6767","καὶ ἐξέστησαν εὐθὺς ἐκστάσει μεγάλῃ. "],["proiel:20170214:greek-nt:6768","\u003cspan class=\"citation\"\u003eMARK 5.43\u003c/span\u003e καὶ διεστείλατο αὐτοῖς πολλὰ ἵνα μηδεὶς γνοῖ τοῦτο, καὶ εἶπεν δοθῆναι αὐτῇ φαγεῖν."],["proiel:20170214:greek-nt:6769","\u003cspan class=\"citation\"\u003eMARK 6.1\u003c/span\u003e Καὶ ἐξῆλθεν ἐκεῖθεν, καὶ ἔρχεται εἰς τὴν πατρίδα αὐτοῦ, καὶ ἀκολουθοῦσιν αὐτῷ οἱ μαθηταὶ αὐτοῦ. "],["proiel:20170214:greek-nt:6770","\u003cspan class=\"citation\"\u003eMARK 6.2\u003c/span\u003e καὶ γενομένου σαββάτου ἤρξατο διδάσκειν ἐν τῇ συναγωγῇ· "],["proiel:20170214:greek-nt:6771","καὶ οἱ πολλοὶ ἀκούοντες ἐξεπλήσσοντο, λέγοντες· "],["proiel:20170214:greek-nt:6772","πόθεν τούτῳ ταῦτα, καὶ τίς ἡ σοφία ἡ δοθεῖσα τούτῳ; "],["proiel:20170214:greek-nt:6773","καὶ δυνάμεις τοιαῦται διὰ τῶν χειρῶν αὐτοῦ γίνονται; "],["proiel:20170214:greek-nt:6774","\u003cspan class=\"citation\"\u003eMARK 6.3\u003c/span\u003e οὐχ οὗτός ἐστιν ὁ τέκτων, ὁ υἱὸς τῆς Μαρίας καὶ ἀδελφὸς Ἰακώβου καὶ Ἰωσῆτος καὶ Ἰούδα καὶ Σίμωνος; "],["proiel:20170214:greek-nt:6775","καὶ οὐκ εἰσὶν αἱ ἀδελφαὶ αὐτοῦ ὧδε πρὸς ἡμᾶς; "],["proiel:20170214:greek-nt:6776","καὶ ἐσκανδαλίζοντο ἐν αὐτῷ. "],["proiel:20170214:greek-nt:6777","\u003cspan class=\"citation\"\u003eMARK 6.4\u003c/span\u003e καὶ ἔλεγεν αὐτοῖς ὁ Ἰησοῦς ὅτι οὐκ ἔστιν προφήτης ἄτιμος εἰ μὴ ἐν τῇ πατρίδι ἑαυτοῦ καὶ ἐν τοῖς συγγενεῦσιν αὐτοῦ καὶ ἐν τῇ οἰκίᾳ αὐτοῦ. "],["proiel:20170214:greek-nt:6778","\u003cspan class=\"citation\"\u003eMARK 6.5\u003c/span\u003e καὶ οὐκ ἐδύνατο ἐκεῖ ποιῆσαι οὐδεμίαν δύναμιν, εἰ μὴ ὀλίγοις ἀρρώστοις ἐπιθεὶς τὰς χεῖρας ἐθεράπευσεν. "],["proiel:20170214:greek-nt:6779","\u003cspan class=\"citation\"\u003eMARK 6.6\u003c/span\u003e καὶ ἐθαύμασεν διὰ τὴν ἀπιστίαν αὐτῶν. "]]