[["torot:20180323:supr:168918","а҅ште ти речетъ почто ꙁлъчъ и҅ о҅ць҆тъ и҅спилъ· рь҆ци ѥ҅мꙋ "],["torot:20180323:supr:170016","да мꙑ сь҆мрь҆тонось҆нъ ꙗ҅дъ ꙁмии҅нъ и҅ꙁблюѥ҅мъ· "],["torot:20180323:supr:168920","та бо ꙁльчъ сладость҆ бꙑстъ намъ и҅ и҅сцѣл҄ень҆ѥ҆· "],["torot:20180323:supr:168921","а҅ште ти речетъ пакꙑ невѣрь҆нꙑи҆· почто пристѫпаѭ̑ште на колѣноу покланꙗа҅хѫ сꙙ ѥ҅моу· рь҆ци ѥ҅моу "],["torot:20180323:supr:170017","да ї не хотꙙште поклонꙙтъ сꙙ ѥ҅моу жидове· и҅ не по вол҄и повѣдꙙтъ цѣсарь҆ствиѥ ѥ҅го на ꙁеми· "],["torot:20180323:supr:168925","нꙑнꙗ о̑убо рѫгаѭ̑ште сꙙ покланꙗѭ̑тъ сꙙ· не вѣдѫште ѥ҅же творѣа҅хѫ· "],["torot:20180323:supr:168927","въ бѫдѫштее же вь҆скрѣшень҆ѥ· вь҆сѣко колѣно покланитъ сꙙ· небесь҆скꙑи҅хъ и҅ ꙁемьнꙑи҅хъ и҅ прѣи҅сподь҆н҄иїхъ· "],["torot:20180323:supr:168930","и҅ вь҆сѣкъ ѧ҆ꙁꙑкъ и҅сповѣстъ сꙙ ꙗ҅ко г꙯ь їу꙯ х꙯ъ въ славѫ б꙯а о҅ц꙯а "],["torot:20180323:supr:170018","а҅минъ· "],["torot:20180323:supr:168931","҅Иматъ же и҅ плаштъ тъ и҅нѫ прить҆чѫ· "],["torot:20180323:supr:168932","не тъкма бо цѣсарь҆ство о҅браꙁовааше· нъ и҅ кръвоꙗ҅день҆ѥ и҅ о̑убиїство жидовъ ꙗ҅вь҆ꙗ҅ше· "],["torot:20180323:supr:168934","дашꙙ же и҅ трь҆сть҆ въ рѫцѣ ѥ҅го· да вь҆пишѫтъ сꙙ грѣси и҅хъ· "],["torot:20180323:supr:168936","се о̑убо х꙯оборꙿци творѣа҅хѫ· не раꙁоумѣѭ̑ште пропинаѥ҅ма· паче же вол҄еѭ̑ о҅слъпꙿше· "],["torot:20180323:supr:168939","тварь҆ же не раꙁоумѣ своѥ҅го ꙁиждителꙗ и҅ творь҆ца· "],["torot:20180323:supr:168940","ѥ҅дꙿначе бо сп꙯соу на крь҆стѣ висимоу· видѣвъ чоувь҆ствь҆ноѥ сль҆нь҆це· х꙯а правь҆днааго сль҆нь҆ца· досаждаѥ҅ма беꙁаконꙿникꙑ· нъ тръпꙙ дръꙁость҆· о҅тъбѣжа о҅мрачивъ ꙁемь҆ѭ̑· беꙁаконь҆но сѫште· просвѣштати о҅чи творꙙштиїмъ прѣвелико беꙁаконь҆ѥ҆· "],["torot:20180323:supr:168948","не тъкма же сль҆ньце бѣжа· нъ и҅ ꙁемь҆ꙗ трꙙсѣа҅ше сꙙ не трь҆пꙙшти беꙁаконь҆ꙗ жидовь҆ска· покаꙁаѭ̑шти жи оучꙙшти ꙗ҅ко б꙯ъ бѣ пропинаѥ҅мꙑи҆· "],["torot:20180323:supr:168951","тѣмꙿже и не трь҆пѣа҅ше· нъ негодовааше· не хотꙙшти носити на себѣ богомръꙁъкꙑи҅хъ жидовъ· "],["torot:20180323:supr:168954","Не сице бо брата о̑убівъ каи҅нъ о҅скврь҆ни ꙁемь҆ѭ̑· "],["torot:20180323:supr:168955","ни сице о̑утꙙжилъ ꙁемь҆ѭ̑ стлъпотворениѥ споловъ· "],["torot:20180323:supr:168956","ни сице о҅скврьнишꙙ ѥ҅ѧ неправꙿдосътворении҅мъ содомь҆ꙗне· "],["torot:20180323:supr:211407","ни сами циї сътворишꙙ и҅долꙑ о҅ть҆ н҄еѧ· "],["torot:20180323:supr:168958","ни сице о̑утꙙжъчила ѭ̑ кръвь҆ ꙁахарии҅на· ѥ҅лꙿма жидове нечь҆стиѥ҅ се великоѥ҆ сътворишꙙ· "],["torot:20180323:supr:168960","сего бо дѣл҄ьма и҅ жестокоѥ камениѥ҅ сꙙ распадааше· да о̑увѣдꙙтъ· ꙗ҅ко тъ ѥ҅стъ доуховь҆нꙑи҆ и҅ живъи камꙑкꙿ· "],["torot:20180323:supr:168963","пиꙗ҅хѫ бо рече о҅тъ доуховь҆нааго послѣдоуѭ̑шта камꙑка· "],["torot:20180323:supr:168964","камꙑкъ же бѣ х꙯ъ· "],["torot:20180323:supr:168965","ѡ̑ нераꙁоумь҆ꙗ жидовъскааго· "],["torot:20180323:supr:168966","камень҆ѥ распаде сꙙ "],["torot:20180323:supr:170019","и҅ ти не чоуѭ̑тъ· "],["torot:20180323:supr:168967","беꙁдоушнаа движꙙтъ сꙙ· "],["torot:20180323:supr:168968","и҅ доушевь҆нии҆ не вѣроуѭ̑тъ· "],["torot:20180323:supr:168969","о҅пона црькъвь҆наа раꙁдъра сꙙ· да поустота ѥ҅го ꙗ҅витъ сꙙ· "],["torot:20180323:supr:168971","раꙁдьра бо сꙙ о҅пона· "],["torot:20180323:supr:168972","и҅ о҅бнажена бꙑшꙙ црь҆къвънаꙗ· ꙁа рекшааго хрь҆ста· "],["torot:20180323:supr:168974","се о҅ставь҆ѥ҅нъ бꙑваа҅тъ вамъ домъ вашъ поустъ· "],["torot:20180323:supr:168975","о҅поустѣ бо вь҆се чь҆сть҆ноѥ҆ жидовь҆скоѥ· ꙁа х꙯оо̑убии҅ство· "],["torot:20180323:supr:168977","и҅ живѫштиї въ градѣ и҅ въ црькви а҅нг҄ели· о҅тидошꙙ о҅тътѫдоу· "],["torot:20180323:supr:168979","и҅ прѣи҅дошꙙ въ црь҆къвь҆· "],["torot:20180323:supr:168980","многа же тѣлеса о̑усъпшиїхъ ст꙯ъихъ въсташꙙ съ хрь҆стомъ· да о̑увѣмꙑ ꙗ҅ко х꙯ъ о̑умь҆ръ· не ѥ҅динъ въстанетъ· нъ вьсѣхъ о̑упꙿваѭ̑штии҅хъ на н҄ь вьскрѣситъ· "],["torot:20180323:supr:168984","Се ѥ҅стъ чь҆стънꙑи начꙙтъкъ праꙁдь҆никъ пасхꙑ· "],["torot:20180323:supr:168985","и҅ си сѫтъ таи҅нꙑ христиа҅номъ· "],["torot:20180323:supr:168986","о҅ вь҆скрѣшении мрь҆твꙑи҅хъ· и҅ жиꙁни бѫдѫштааго вѣка праꙁдьноуѥ҅мъ· "],["torot:20180323:supr:168988","сего ради о̑убо праꙁдь҆ноуи҅мь҆· не квасомъ ꙁь҆лобꙑ и҅ лѫкавь҆ствиꙗ· нъ опрѣснъкꙑ чистотꙑ и҅ їстинꙑ· вѣроуѭ̑ште въ о҅ц꙯а и҅ сн꙯а и҅ ст꙯ааго дх꙯а· въ трои҅цѫ ѥ҅дноѥ҅сть҆ствь҆нѫ и҅ несътворенѫ вѣроуѭ̑ште о҅ вь҆скрѣшении҆· чаѭ̑ште г꙯а пакꙑ грꙙдѫшта· о̑уже не сьмѣрена нъ славь҆на· сь҆ свѣтьлость҆ѭ̑ небесьскоѭ̑· съ свѣтълꙑи҅ми а҅гг҄елꙑ· съ трѫбоѭ̑· и҅ страхомъ и҅ радостиѭ̑· радостиѭ̑ же свꙙтꙑихъ и҅ правь҆днꙑих ⁘ страхом же неправьдь҆нꙑихъ и҅ грѣшь҆нꙑи҅хъ· "],["torot:20180323:supr:169001","б꙯ъ же мира вь҆сѣх· да нꙑ съподобитъ· вь҆скрѣшению̑ ст꙯ꙑи҅хъ· дѣлꙑ благꙑ дешенꙑ· и҅ правоѭ̑ вѣроѭ̑· "],["torot:20180323:supr:170022","ꙗ҅ко томоу слава и дръжава вь҆ вѣкꙑ вѣкомь а҅минꙿ ⁘ "],["torot:20180323:supr:169034","\u003cspan class=\"citation\"\u003eSupr. 43\u003c/span\u003e само и҅мꙙ ѥ҅го прѣложилъ· "],["torot:20180323:supr:169086","мꙑ живии҆ о҅ставъше· и҅ не постигнемъ о̑усъпь҆шии҅хъ· "],["torot:20180323:supr:169319","длъжꙿнъ бѫде нѣкто комоу сь҆ребромъ· и҅ не и҅матъ чимъ жласти· "],["torot:20180323:supr:169441","благовол҄еньѥ҅ бо о҅ прь҆вꙑихъ сьгрѣшении҆ вельдарованиѥ приѥ҅мь҆ѥ҅тъ владꙑчьн҄е· "],["torot:20180323:supr:169492","\u003cspan class=\"citation\"\u003eSupr. 44\u003c/span\u003e ст꙯ааго о҅ц꙯а нашего їѡ̑а҅нна ꙁлатоо̑устааго слово въ новѫѭ̑ недѣл҄ѫ· и҅ о҅ невѣрьствиї а҅по͡ла ѳомꙑ ⁘ "],["torot:20180323:supr:169494","Идѫ длъгъ вамъ о҅тъдатъ· длъгъ і мь҆нѣ даѭ̑што̑умоу на о̑успѣхъ и҅ вꙑ о҅богатꙙи҆· "],["torot:20180323:supr:169496","прідохъ пакꙑ съкаꙁатъ ѳомѫ· о҅тъпрь҆ва о̑убо не вѣроуѭ̑штоу господь҆ню вьскрь҆сенью̑· послѣжде же по видѣнии и҅ по присꙙжении· вѣроуѭштоу х꙯а и б꙯а ѥ҅го намѣнꙙшта· "],["torot:20180323:supr:169500","распрострѣте о̑убо мол҄ѫ вꙑ сꙙ вашꙙ о̑умꙑ· и҅ сь тихостиѭ̑҄ прии҅мѣте хоудаа҆ моꙗ словеса· да мало что о҅ть҆ н҄ихъ о̑успѣшеньꙗ прии҅мете· "],["torot:20180323:supr:169506","жꙙданꙑи приде и҅ жꙙждꙙи не бѣа҅ше· "],["torot:20180323:supr:169507","добрꙑи пастоухъ пристѫпі къ стадоу· а҅ овь҆ца вь҆нѣ о҅градꙑ блѫждаа҅ше· "],["torot:20180323:supr:169509","цр꙯ь приде· а҅ вои҅нъ далече вои хождаа҅ше· "],["torot:20180323:supr:169513","а҅ште бо бꙑ пришълъ не бꙑ распь҆рѣлъ сꙙ· "],["torot:20180323:supr:169514","а҅ште не бꙑ распь҆рѣлъ сꙙ не бꙑ о҅бискалъ· "],["torot:20180323:supr:169515","а҅ште не бꙑ о҅бискалъ не бꙑ тако вѣровалъ· "],["torot:20180323:supr:169516","а҅ште не бꙑ вѣровалъ· не бꙑ насъ тако вѣровати нао̑училꙿ· "],["torot:20180323:supr:169518","да и҅ невѣрь҆ствиѥ о̑ученика нашеи вѣрѣ мати бꙑстъ· "],["torot:20180323:supr:169519","сего ради бо мꙑ не видꙙште х꙯а покланꙗѥ҅мъ сꙙ ѥ҅моу· и҅мже бо о҅нъ видѣвъ поклани сꙙ· "],["torot:20180323:supr:169521","сего ради о҅бискаѭ̑ште· не о҅бискана хвалимъ ѥ҅го· и҅мже бо о҅нъ свои҅ма рѫкама владꙑкѫ дръжавъ въсхвали· "],["torot:20180323:supr:169524","глаголаа҅хѫ о̑убо послѣжде ѳомѣ пришьдъшоу· дроуꙁии о̑ученици· "],["torot:20180323:supr:169526","видѣхомъ г꙯а· "],["torot:20180323:supr:169527","видѣхомъ рекшааго по трь҆хъ дь҆нехъ вь҆станѫ· и҅ рѣчми и҅стинѫ о҅тꙿ дѣа҅ниїхъ о҅брѣтохомъ· "],["torot:20180323:supr:169529","видѣхомъ рекшаа҅го а҅ꙁъ ѥ҅смъ вь҆скрѣшениѥ и҅ жиꙁнь҆ и҅ їстина и҅ вьскрьсениꙗ и҅ жиꙁни и҅ їстинꙑ· о҅тъ жиꙁни приѧ҅хомъ· "],["torot:20180323:supr:169531","видѣхомъ рекшааго власть҆ и҅мамъ положити доушѫ моѭ̑· и҅ власть҆ и҅мамъ пакꙑ вь҆ꙁꙙти ѭ̑· и҅ власти е҅го дѣа҅ниїмъ прѣѧхомъ· "]]