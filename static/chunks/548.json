[["proiel:20170214:greek-nt:25249","\u003cspan class=\"citation\"\u003eACTS 8.26\u003c/span\u003e Ἄγγελος δὲ κυρίου ἐλάλησεν πρὸς Φίλιππον λέγων· "],["proiel:20170214:greek-nt:25250","ἀνάστηθι καὶ πορεύου κατὰ μεσημβρίαν ἐπὶ τὴν ὁδὸν τὴν καταβαίνουσαν ἀπὸ Ἱερουσαλὴμ εἰς Γάζαν· "],["proiel:20170214:greek-nt:25251","αὕτη ἐστὶν ἔρημος. "],["proiel:20170214:greek-nt:25252","\u003cspan class=\"citation\"\u003eACTS 8.27\u003c/span\u003e καὶ ἀναστὰς ἐπορεύθη· "],["proiel:20170214:greek-nt:48911","καὶ ἰδοὺ ἀνὴρ Αἰθίοψ εὐνοῦχος δυνάστης Κανδάκης βασιλίσσης Αἰθιόπων, ὃς ἦν ἐπὶ πάσης τῆς γάζης αὐτῆς, ἐληλύθει προσκυνήσων εἰς Ἱερουσαλήμ, "],["proiel:20170214:greek-nt:48912","\u003cspan class=\"citation\"\u003eACTS 8.28\u003c/span\u003e ἦν τε ὑποστρέφων καὶ καθήμενος ἐπὶ τοῦ ἅρματος αὐτοῦ ἀνεγίνωσκεν τὸν προφήτην Ἠσαΐαν. "],["proiel:20170214:greek-nt:48913","\u003cspan class=\"citation\"\u003eACTS 8.29\u003c/span\u003e εἶπεν δὲ τὸ πνεῦμα τῷ Φιλίππῳ, "],["proiel:20170214:greek-nt:48914","πρόσελθε καὶ κολλήθητι τῷ ἅρματι τούτῳ. "],["proiel:20170214:greek-nt:25255","\u003cspan class=\"citation\"\u003eACTS 8.30\u003c/span\u003e προσδραμὼν δὲ ὁ Φίλιππος ἤκουσεν αὐτοῦ ἀναγινώσκοντος Ἠσαΐαν τὸν προφήτην, καὶ εἶπεν· "],["proiel:20170214:greek-nt:25256","ἆράγε γινώσκεις ἃ ἀναγινώσκεις; "],["proiel:20170214:greek-nt:48915","\u003cspan class=\"citation\"\u003eACTS 8.31\u003c/span\u003e ὁ δὲ εἶπεν, "],["proiel:20170214:greek-nt:48916","πῶς γὰρ ἂν δυναίμην ἐὰν μή τις ὁδηγήσει με; "],["proiel:20170214:greek-nt:25258","παρεκάλεσέν τε τὸν Φίλιππον ἀναβάντα καθίσαι σὺν αὐτῷ. "],["proiel:20170214:greek-nt:25259","\u003cspan class=\"citation\"\u003eACTS 8.32\u003c/span\u003e ἡ δὲ περιοχὴ τῆς γραφῆς ἣν ἀνεγίνωσκεν ἦν αὕτη· "],["proiel:20170214:greek-nt:25260","ὡς πρόβατον ἐπὶ σφαγὴν ἤχθη, καὶ ὡς ἀμνὸς ἐναντίον τοῦ κείραντος αὐτὸν ἄφωνος, οὕτως οὐκ ἀνοίγει τὸ στόμα αὐτοῦ. "],["proiel:20170214:greek-nt:25261","\u003cspan class=\"citation\"\u003eACTS 8.33\u003c/span\u003e ἐν τῇ ταπεινώσει ἡ κρίσις αὐτοῦ ἤρθη· "],["proiel:20170214:greek-nt:25262","τὴν γενεὰν αὐτοῦ τίς διηγήσεται; "],["proiel:20170214:greek-nt:25263","ὅτι αἴρεται ἀπὸ τῆς γῆς ἡ ζωὴ αὐτοῦ. "],["proiel:20170214:greek-nt:48917","\u003cspan class=\"citation\"\u003eACTS 8.34\u003c/span\u003e ἀποκριθεὶς δὲ ὁ εὐνοῦχος τῷ Φιλίππῳ εἶπεν, "],["proiel:20170214:greek-nt:48918","δέομαί σου, "],["proiel:20170214:greek-nt:48919","περὶ τίνος ὁ προφήτης λέγει τοῦτο; περὶ ἑαυτοῦ ἢ περὶ ἑτέρου τινός; "],["proiel:20170214:greek-nt:25266","\u003cspan class=\"citation\"\u003eACTS 8.35\u003c/span\u003e ἀνοίξας δὲ ὁ Φίλιππος τὸ στόμα αὐτοῦ καὶ ἀρξάμενος ἀπὸ τῆς γραφῆς ταύτης εὐηγγελίσατο αὐτῷ τὸν Ἰησοῦν. "],["proiel:20170214:greek-nt:25267","\u003cspan class=\"citation\"\u003eACTS 8.36\u003c/span\u003e ὡς δὲ ἐπορεύοντο κατὰ τὴν ὁδόν, ἦλθον ἐπί τι ὕδωρ, καί φησιν ὁ εὐνοῦχος· "],["proiel:20170214:greek-nt:25268","ἰδοὺ ὕδωρ· "],["proiel:20170214:greek-nt:25269","τί κωλύει με βαπτισθῆναι; "],["proiel:20170214:greek-nt:25270","\u003cspan class=\"citation\"\u003eACTS 8.38\u003c/span\u003e καὶ ἐκέλευσεν στῆναι τὸ ἅρμα, καὶ κατέβησαν ἀμφότεροι εἰς τὸ ὕδωρ ὅ τε Φίλιππος καὶ ὁ εὐνοῦχος, καὶ ἐβάπτισεν αὐτόν. "],["proiel:20170214:greek-nt:25271","\u003cspan class=\"citation\"\u003eACTS 8.39\u003c/span\u003e ὅτε δὲ ἀνέβησαν ἐκ τοῦ ὕδατος, πνεῦμα κυρίου ἥρπασεν τὸν Φίλιππον, καὶ οὐκ εἶδεν αὐτὸν οὐκέτι ὁ εὐνοῦχος· "],["proiel:20170214:greek-nt:25272","ἐπορεύετο γὰρ τὴν ὁδὸν αὐτοῦ χαίρων. "],["proiel:20170214:greek-nt:25273","\u003cspan class=\"citation\"\u003eACTS 8.40\u003c/span\u003e Φίλιππος δὲ εὑρέθη εἰς Ἄζωτον, καὶ διερχόμενος εὐηγγελίζετο τὰς πόλεις πάσας ἕως τοῦ ἐλθεῖν αὐτὸν εἰς Καισάριαν."],["proiel:20170214:greek-nt:25274","\u003cspan class=\"citation\"\u003eACTS 9.1\u003c/span\u003e Ὁ δὲ Σαῦλος, ἔτι ἐμπνέων ἀπειλῆς καὶ φόνου εἰς τοὺς μαθητὰς τοῦ κυρίου, προσελθὼν τῷ ἀρχιερεῖ \u003cspan class=\"citation\"\u003eACTS 9.2\u003c/span\u003e ᾐτήσατο παρ’ αὐτοῦ ἐπιστολὰς εἰς Δαμασκὸν πρὸς τὰς συναγωγάς, ὅπως ἄν τινας εὕρῃ ὄντας τῆς ὁδοῦ, ἄνδρας τε καὶ γυναῖκας, δεδεμένους ἀγάγῃ εἰς Ἱερουσαλήμ. "],["proiel:20170214:greek-nt:48920","\u003cspan class=\"citation\"\u003eACTS 9.3\u003c/span\u003e ἐν δὲ τῷ πορεύεσθαι ἐγένετο αὐτὸν ἐγγίζειν τῇ Δαμασκῷ, "],["proiel:20170214:greek-nt:48921","ἐξαίφνης τε αὐτὸν περιήστραψεν φῶς ἐκ τοῦ οὐρανοῦ, \u003cspan class=\"citation\"\u003eACTS 9.4\u003c/span\u003e καὶ πεσὼν ἐπὶ τὴν γῆν ἤκουσεν φωνὴν λέγουσαν αὐτῷ, "],["proiel:20170214:greek-nt:48922","Σαοὺλ Σαούλ, τί με διώκεις; "],["proiel:20170214:greek-nt:25276","\u003cspan class=\"citation\"\u003eACTS 9.5\u003c/span\u003e εἶπεν δέ· "],["proiel:20170214:greek-nt:25277","τίς εἶ, κύριε; "],["proiel:20170214:greek-nt:25278","ὁ δέ· "],["proiel:20170214:greek-nt:25279","ἐγώ εἰμι Ἰησοῦς ὃν σὺ διώκεις· "],["proiel:20170214:greek-nt:25280","\u003cspan class=\"citation\"\u003eACTS 9.6\u003c/span\u003e ἀλλὰ ἀνάστηθι καὶ εἴσελθε εἰς τὴν πόλιν, καὶ λαληθήσεταί σοι ὅ τι σε δεῖ ποιεῖν. "],["proiel:20170214:greek-nt:25281","\u003cspan class=\"citation\"\u003eACTS 9.7\u003c/span\u003e οἱ δὲ ἄνδρες οἱ συνοδεύοντες αὐτῷ εἱστήκεισαν ἐνεοί, ἀκούοντες μὲν τῆς φωνῆς μηδένα δὲ θεωροῦντες. "],["proiel:20170214:greek-nt:48923","\u003cspan class=\"citation\"\u003eACTS 9.8\u003c/span\u003e ἠγέρθη δὲ Σαῦλος ἀπὸ τῆς γῆς, "],["proiel:20170214:greek-nt:48924","ἠνοιγμένων δὲ τῶν ὀφθαλμῶν αὐτοῦ οὐδὲν ἔβλεπεν· "],["proiel:20170214:greek-nt:25283","χειραγωγοῦντες δὲ αὐτὸν εἰσήγαγον εἰς Δαμασκόν. "],["proiel:20170214:greek-nt:25284","\u003cspan class=\"citation\"\u003eACTS 9.9\u003c/span\u003e καὶ ἦν ἡμέρας τρεῖς μὴ βλέπων, καὶ οὐκ ἔφαγεν οὐδὲ ἔπιεν. "],["proiel:20170214:greek-nt:25285","\u003cspan class=\"citation\"\u003eACTS 9.10\u003c/span\u003e Ἦν δέ τις μαθητὴς ἐν Δαμασκῷ ὀνόματι Ἀνανίας, καὶ εἶπεν πρὸς αὐτὸν ἐν ὁράματι ὁ κύριος· "],["proiel:20170214:greek-nt:25286","Ἀνανία. "],["proiel:20170214:greek-nt:48925","ὁ δὲ εἶπεν, "],["proiel:20170214:greek-nt:48926","ἰδοὺ ἐγώ, κύριε. "],["proiel:20170214:greek-nt:48927","\u003cspan class=\"citation\"\u003eACTS 9.11\u003c/span\u003e ὁ δὲ κύριος πρὸς αὐτόν, "],["proiel:20170214:greek-nt:48928","ἀναστὰς πορεύθητι ἐπὶ τὴν ῥύμην τὴν καλουμένην εὐθεῖαν καὶ ζήτησον ἐν οἰκίᾳ Ἰούδα Σαῦλον ὀνόματι Ταρσέα· "],["proiel:20170214:greek-nt:25289","ἰδοὺ γὰρ προσεύχεται, \u003cspan class=\"citation\"\u003eACTS 9.12\u003c/span\u003e καὶ εἶδεν ἄνδρα Ἀνανίαν ὀνόματι εἰσελθόντα καὶ ἐπιθέντα αὐτῷ χεῖρας, ὅπως ἀναβλέψῃ. "],["proiel:20170214:greek-nt:25290","\u003cspan class=\"citation\"\u003eACTS 9.13\u003c/span\u003e ἀπεκρίθη δὲ Ἀνανίας· "],["proiel:20170214:greek-nt:25291","κύριε, ἤκουσα ἀπὸ πολλῶν περὶ τοῦ ἀνδρὸς τούτου, ὅσα κακὰ τοῖς ἁγίοις σου ἐποίησεν ἐν Ἱερουσαλήμ· "],["proiel:20170214:greek-nt:25292","\u003cspan class=\"citation\"\u003eACTS 9.14\u003c/span\u003e καὶ ὧδε ἔχει ἐξουσίαν παρὰ τῶν ἀρχιερέων δῆσαι πάντας τοὺς ἐπικαλουμένους τὸ ὄνομά σου. "],["proiel:20170214:greek-nt:48929","\u003cspan class=\"citation\"\u003eACTS 9.15\u003c/span\u003e εἶπεν δὲ πρὸς αὐτὸν ὁ κύριος, "],["proiel:20170214:greek-nt:48930","πορεύου, ὅτι σκεῦος ἐκλογῆς ἐστίν μοι οὗτος τοῦ βαστάσαι τὸ ὄνομά μου ἐνώπιον ἐθνῶν τε καὶ βασιλέων υἱῶν τε Ἰσραήλ· "],["proiel:20170214:greek-nt:25294","\u003cspan class=\"citation\"\u003eACTS 9.16\u003c/span\u003e ἐγὼ γὰρ ὑποδείξω αὐτῷ ὅσα δεῖ αὐτὸν ὑπὲρ τοῦ ὀνόματός μου παθεῖν. "],["proiel:20170214:greek-nt:25295","\u003cspan class=\"citation\"\u003eACTS 9.17\u003c/span\u003e Ἀπῆλθεν δὲ Ἀνανίας καὶ εἰσῆλθεν εἰς τὴν οἰκίαν, καὶ ἐπιθεὶς ἐπ’ αὐτὸν τὰς χεῖρας εἶπεν· "],["proiel:20170214:greek-nt:25296","Σαοὺλ ἀδελφέ, ὁ κύριος ἀπέσταλκέν με, Ἰησοῦς ὁ ὀφθείς σοι ἐν τῇ ὁδῷ ᾗ ἤρχου, ὅπως ἀναβλέψῃς καὶ πλησθῇς πνεύματος ἁγίου. "],["proiel:20170214:greek-nt:48931","\u003cspan class=\"citation\"\u003eACTS 9.18\u003c/span\u003e καὶ εὐθέως ἀπέπεσαν αὐτοῦ ἀπὸ τῶν ὀφθαλμῶν ὡς λεπίδες, "],["proiel:20170214:greek-nt:48932","ἀνέβλεψέν τε, καὶ ἀναστὰς ἐβαπτίσθη, \u003cspan class=\"citation\"\u003eACTS 9.19\u003c/span\u003e καὶ λαβὼν τροφὴν ἐνίσχυσεν. "]]