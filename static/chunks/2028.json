[["proiel:20180408:marianus:42523","кто сь естъ с҃нъ ч҃лвчскъ. "],["proiel:20180408:marianus:42524","\u003cspan class=\"citation\"\u003eMarianus JOHN 12.35\u003c/span\u003e рече же имъ и҃с. "],["proiel:20180408:marianus:42525","еште въ мало врѣмѧ свѣтъ въ васъ естъ. "],["proiel:20180408:marianus:42526","ходите доньдеже свѣтъ имате. да тъма васъ не иметъ. "],["proiel:20180408:marianus:42527","ꙇ ходѧи въ тъмѣ. не вѣстъ камо идетъ. "],["proiel:20180408:marianus:42528","\u003cspan class=\"citation\"\u003eMarianus JOHN 12.36\u003c/span\u003e доньдеже свѣтъ имате. вѣроуите въ свѣта. да с҃нве свѣтоу бѫдете ⁘ кⷰ҇ ⁘ "],["proiel:20180408:marianus:42529","Си г҃ла и҃с. ꙇ ошедъ съкрꙑ сѧ отъ нихъ. "],["proiel:20180408:marianus:42530","\u003cspan class=\"citation\"\u003eMarianus JOHN 12.37\u003c/span\u003e толика же знамениѣ сътворьшю емоу прѣдь ними. не вѣроваахѫ во нь. \u003cspan class=\"citation\"\u003eMarianus JOHN 12.38\u003c/span\u003e да събѫдетъ сѧ слово исаиѩ п҃рка еже рече. "],["proiel:20180408:marianus:42531","г҃и кто вѣрѫ ѩ слоухоу нашемоу. "],["proiel:20180408:marianus:42532","ꙇ мꙑшъца г҃нѣ комоу отъкрꙑ сѧ. "],["proiel:20180408:marianus:42533","\u003cspan class=\"citation\"\u003eMarianus JOHN 12.39\u003c/span\u003e сего ради не можаахѫ вѣровати. ѣко пакꙑ рече исаиѣ. "],["proiel:20180408:marianus:42534","\u003cspan class=\"citation\"\u003eMarianus JOHN 12.40\u003c/span\u003e ослѣпи очи ихъ. ꙇ окамѣнилъ естъ с҃рдца ихъ. да не видѧтъ очима. ни разоумѣѭтъ с҃рдцемь. ꙇ обратѧтъ сѧ и исцѣлѭ҄ ѩ. "],["proiel:20180408:marianus:42535","\u003cspan class=\"citation\"\u003eMarianus JOHN 12.41\u003c/span\u003e си рече исаиѣ. егда видѣ славѫ его. ꙇ г҃ла о немь. "],["proiel:20180408:marianus:42536","\u003cspan class=\"citation\"\u003eMarianus JOHN 12.42\u003c/span\u003e обаче оубо и отъ кьнѧзъ мъноѕи вѣровашѧ вь него. нъ фарисѣи ради не исповѣдаахѫ. да не и съньмиштъ изгънани бѫдѫтъ. "],["proiel:20180408:marianus:42537","\u003cspan class=\"citation\"\u003eMarianus JOHN 12.43\u003c/span\u003e вьзлюбишѧ бо паче славѫ ч҃лчкѫ неже славѫ б҃жиѭ҄. "],["proiel:20180408:marianus:42538","\u003cspan class=\"citation\"\u003eMarianus JOHN 12.44\u003c/span\u003e Ꙇ҃с же вьзъва и рече. "],["proiel:20180408:marianus:42539","вѣроуѩи вь мѧ. не вѣроуоутъ въ мѧ нъ въ посълавъшааго мѧ. "],["proiel:20180408:marianus:42540","\u003cspan class=\"citation\"\u003eMarianus JOHN 12.45\u003c/span\u003e ꙇ видѧи мѧ видѣ посълавъшааго мѧ. "],["proiel:20180408:marianus:42541","\u003cspan class=\"citation\"\u003eMarianus JOHN 12.46\u003c/span\u003e азъ свѣтъ вь миръ придъ. да вьсѣкъ вѣроуѩи вь мѧ вь тьмѣ не прѣбѫдетъ. "],["proiel:20180408:marianus:42542","\u003cspan class=\"citation\"\u003eMarianus JOHN 12.47\u003c/span\u003e ꙇ аште кто оуслꙑшитъ г҃лꙑ моѩ. ꙇ не съхранитъ ихъ. азъ не сѫждѫ емоу. "],["proiel:20180408:marianus:42543","не придъ бо да сѫждѭ҄ мироу. нъ да с҃псѫ миръ. "],["proiel:20180408:marianus:42544","\u003cspan class=\"citation\"\u003eMarianus JOHN 12.48\u003c/span\u003e отъметаѩи сѧ мене и не приемлѧ г҃лъ моихъ. ꙇматъ сѫдѧштааго емоу. "],["proiel:20180408:marianus:42545","слово еже г҃лахъ то сѫдитъ емоу въ послѣдьнии дьнь. "],["proiel:20180408:marianus:42546","\u003cspan class=\"citation\"\u003eMarianus JOHN 12.49\u003c/span\u003e ѣко азъ о себѣ не г҃лахъ. нъ посълавꙑ мѧ отъцъ. тъ мьнѣ заповѣдь дастъ. что рекѫ и что в҃ъзглѭ. "],["proiel:20180408:marianus:42547","\u003cspan class=\"citation\"\u003eMarianus JOHN 12.50\u003c/span\u003e и вѣмь ѣко заповѣдь его животъ вѣчънꙑи естъ. "],["proiel:20180408:marianus:42548","ѣже оубо азъ г҃лѭ. ѣкоже рече мънѣ отъцъ тако г҃лѭ ⁘ ⁘"],["proiel:20180408:marianus:42549","\u003cspan class=\"citation\"\u003eMarianus JOHN 13.1\u003c/span\u003e Прѣжде же праздьника пасцѣ. вѣдꙑ и҃с ѣко приде емоу година. да прѣидетъ отъ мира сего къ о҃тцю. вьзлюбь своѩ сѫщѧѩ во вьсемь мирѣ. до коньца вьзлюби ѩ ⁘ "],["proiel:20180408:marianus:42550","\u003cspan class=\"citation\"\u003eMarianus JOHN 13.2\u003c/span\u003e ꙇ вечери бꙑвъши. диѣволоу юже въложъшю въ с҃рдце июдѣ. симоновоу искариотъскоумоу ⁘ да и прѣдастъ. \u003cspan class=\"citation\"\u003eMarianus JOHN 13.3\u003c/span\u003e вѣдꙑ и҃с ѣко вьсѣ дастъ емоу о҃тцъ въ рѫцѣ. ꙇ ѣко отъ б҃а изиде и къ б҃оу грѧдетъ. \u003cspan class=\"citation\"\u003eMarianus JOHN 13.4\u003c/span\u003e въста съ вечерѧ и положи ризꙑ. ꙇ приемъ лентии҅ прѣпоѣса сѧ. "],["proiel:20180408:marianus:42551","\u003cspan class=\"citation\"\u003eMarianus JOHN 13.5\u003c/span\u003e По томь же въли водѫ въ оумꙑвальницѫ. ꙇ начѧтъ оумꙑвати ноѕѣ оученикомъ. ꙇ отирати лентиемь. ꙇмъже бѣ прѣпоѣсанъ. "],["proiel:20180408:marianus:42552","\u003cspan class=\"citation\"\u003eMarianus JOHN 13.6\u003c/span\u003e приде же къ симоноу петроу. "],["proiel:20180408:marianus:42553","ꙇ г҃ла емоу тъ. "],["proiel:20180408:marianus:42554","г҃и. тꙑ ли мои оумꙑеши ноѕѣ. "],["proiel:20180408:marianus:42555","\u003cspan class=\"citation\"\u003eMarianus JOHN 13.7\u003c/span\u003e отъвѣшта и҃с и рече емоу. "],["proiel:20180408:marianus:52039","еже азъ творѭ тꙑ не вѣси нꙑнѣ. "],["proiel:20180408:marianus:52040","разоумѣеши же по сихъ. "],["proiel:20180408:marianus:52041","\u003cspan class=\"citation\"\u003eMarianus JOHN 13.8\u003c/span\u003e г҃ла емоу петръ "],["proiel:20180408:marianus:52042","не оумꙑеши ногоу моею вь вѣкъ. "],["proiel:20180408:marianus:42558","отъвѣшта емоу и҃с. "],["proiel:20180408:marianus:42559","аште не оумꙑѭ тебе. не имаши чѧсти съ мъноѭ҄. "],["proiel:20180408:marianus:42560","\u003cspan class=\"citation\"\u003eMarianus JOHN 13.9\u003c/span\u003e г҃ла емоу симонъ петръ. "],["proiel:20180408:marianus:42561","г҃и не ноѕѣ мои тъкмо. нъ и рѫцѣ и главѫ. "],["proiel:20180408:marianus:42562","\u003cspan class=\"citation\"\u003eMarianus JOHN 13.10\u003c/span\u003e г҃ла емоу и҃съ. "],["proiel:20180408:marianus:52043","ꙇзмъвенꙑ не трѣбоуоутъ ткмо ноѕѣ оумꙑти. "],["proiel:20180408:marianus:52044","естъ бо весь чистъ. "],["proiel:20180408:marianus:42564","ꙇ вꙑ чисти есте ⁘ кⷰ҇ ⁘ ⁘ нъ не вьси. "],["proiel:20180408:marianus:42565","\u003cspan class=\"citation\"\u003eMarianus JOHN 13.11\u003c/span\u003e вѣдѣаше бо прѣдаѭштааго и. "],["proiel:20180408:marianus:52045","сего ради рече ѣко "],["proiel:20180408:marianus:52046","не вьси есте чисти. "],["proiel:20180408:marianus:42567","\u003cspan class=\"citation\"\u003eMarianus JOHN 13.12\u003c/span\u003e егда же оумꙑ ноѕѣ ихъ. приѩтъ ризꙑ своѩ и възлеже пакꙑ. ꙇ рече имъ. "],["proiel:20180408:marianus:42568","вѣсте ли что сътворихъ вамъ. "],["proiel:20180408:marianus:42569","\u003cspan class=\"citation\"\u003eMarianus JOHN 13.13\u003c/span\u003e въі г҃лаашете мѧ оучителѣ и г҃а. ꙇ добрѣ г҃лете "],["proiel:20180408:marianus:52048","есмъ бо. "],["proiel:20180408:marianus:42571","\u003cspan class=\"citation\"\u003eMarianus JOHN 13.14\u003c/span\u003e аште оубо азъ оумꙑхъ ваши ноѕѣ г҃ь и оучитель. ꙇ вꙑ длъжьни есте дроугъ дроугоу оумꙑвати ноѕѣ. "],["proiel:20180408:marianus:42572","\u003cspan class=\"citation\"\u003eMarianus JOHN 13.15\u003c/span\u003e образъ бо дахъ вамъ. да ѣкоже азъ сътворихъ вамъ. ꙇ вꙑ творите. "],["proiel:20180408:marianus:52049","\u003cspan class=\"citation\"\u003eMarianus JOHN 13.16\u003c/span\u003e аминь амин г҃лаглѭ вамъ. "],["proiel:20180408:marianus:52050","нѣстъ рабъ болеи г҃а своего. ни а҃плъ болеи посълавъшааго и. "],["proiel:20180408:marianus:42574","\u003cspan class=\"citation\"\u003eMarianus JOHN 13.17\u003c/span\u003e аще си вѣсте блажени есте аште творите ѣ. "],["proiel:20180408:marianus:42575","\u003cspan class=\"citation\"\u003eMarianus JOHN 13.18\u003c/span\u003e не о вьсѣхъ васъ г҃лѭ. "],["proiel:20180408:marianus:42576","азъ бо вѣмь ѩже избърахъ. "],["proiel:20180408:marianus:42577","нъ да кънигꙑ събѫдѫтъ сѧ. "],["proiel:20180408:marianus:42578","ѣдꙑ съ мъноѭ хлѣбъ въздвиже на мѧ прѣльщение свое. "],["proiel:20180408:marianus:42579","\u003cspan class=\"citation\"\u003eMarianus JOHN 13.19\u003c/span\u003e отъ селѣ г҃лѭ вамъ. прѣжде даже не бѫдетъ. да егда бѫдетъ вѣрѫ имете ѣко азъ есмъ. "],["proiel:20180408:marianus:52051","\u003cspan class=\"citation\"\u003eMarianus JOHN 13.20\u003c/span\u003e амин аминь г҃лѭ вамъ. "],["proiel:20180408:marianus:52052","приемлѧи аште кого посълѭ мене приемлетъ. а приемлѧи мене приемлетъ посълавъшааго и мѧ. ⁘ "]]