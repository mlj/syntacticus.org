[["proiel:20180408:gothic-nt:46539","\u003cspan class=\"citation\"\u003e1COR 5.9\u003c/span\u003e gamelida izwis ana þizai aipistaulein: "],["proiel:20180408:gothic-nt:46540","ni blandaiþ izwis horam, "],["proiel:20180408:gothic-nt:64061"," \u003cspan class=\"citation\"\u003e1COR 5.10\u003c/span\u003e ni þaim horam þis fairƕaus, aiþþau þaim faihufrikam jah wilwam aiþþau galiugam skalkinondam, unte skuldedeiþ þan us þamma fairƕau usgaggan. "],["proiel:20180408:gothic-nt:46541","\u003cspan class=\"citation\"\u003e1COR 5.11\u003c/span\u003e iþ nu gamelida izwis ni blandan, jabai ƕas broþar namnids sijai hors aiþþau faihufriks aiþþau galiugam skalkinonds aiþþau ubilwaurds aiþþau afdrugkja aiþþau wilwa, þamma swaleikamma ni miþmatjan. "],["proiel:20180408:gothic-nt:46542","\u003cspan class=\"citation\"\u003e1COR 5.12\u003c/span\u003e ƕa mik jah þans uta stojan? "],["proiel:20180408:gothic-nt:46543","niu þans inna jus stojiþ? "],["proiel:20180408:gothic-nt:46544","\u003cspan class=\"citation\"\u003e1COR 5.13\u003c/span\u003e iþ þans uta guþ stojiþ. "],["proiel:20180408:gothic-nt:46545","usnimiþ þana ubilan us izwis silbam."],["proiel:20180408:gothic-nt:46546","\u003cspan class=\"citation\"\u003e1COR 6.1\u003c/span\u003e Gadars ƕas izwara, wiþra anþarana staua habands stojan fram inwindaim jah ni fram..."],["proiel:20180408:gothic-nt:46547","...\u003cspan class=\"citation\"\u003e1COR 7.5\u003c/span\u003e izwara misso, niba þau us gaqissai ƕo ƕeilo, ei uhteigai sijaiþ fastan jah bidan; "],["proiel:20180408:gothic-nt:46548","þaþroþþan samaþ gawandjaiþ, ei ni fraisai izwara Satana in ungahobainais izwaraizos. "],["proiel:20180408:gothic-nt:46549","\u003cspan class=\"citation\"\u003e1COR 7.6\u003c/span\u003e þat-uþ-þan qiþa gakunnands, ni bi haitjai. "],["proiel:20180408:gothic-nt:46550","\u003cspan class=\"citation\"\u003e1COR 7.7\u003c/span\u003e iþ wiljau allans mans wisan swe mik silban; "],["proiel:20180408:gothic-nt:52486","akei ƕarjizuh swesa giba habaiþ fram guda, sums swa, sumsuh swa. "],["proiel:20180408:gothic-nt:46552","\u003cspan class=\"citation\"\u003e1COR 7.8\u003c/span\u003e aþþan qiþa þaim unqenidam jah widuwom: "],["proiel:20180408:gothic-nt:46553","goþ ist im, jabai sind swe ik. "],["proiel:20180408:gothic-nt:46554","\u003cspan class=\"citation\"\u003e1COR 7.9\u003c/span\u003e iþ jabai ni gahabaina sik, liugandau; "],["proiel:20180408:gothic-nt:46555","batizo ist auk liugan þau intundnan. "],["proiel:20180408:gothic-nt:46556","\u003cspan class=\"citation\"\u003e1COR 7.10\u003c/span\u003e iþ þaim liugom haftam anabiuda, ni ik, ak frauja, qenai fairra abin ni skaidan. \u003cspan class=\"citation\"\u003e1COR 7.11\u003c/span\u003e iþ jabai gaskaidnai, wisan unliugaida, aiþþau du abin seinamma aftra gagawairþjan, jah aban qen ni fraletan. "],["proiel:20180408:gothic-nt:46558","\u003cspan class=\"citation\"\u003e1COR 7.12\u003c/span\u003e iþ þaim anþaraim ik qiþa, ni frauja: "],["proiel:20180408:gothic-nt:46559","jabai ƕas broþar qen aigi ungalaubjandein, jah so gawilja ist bauan miþ imma, ni afletai þo qen; "],["proiel:20180408:gothic-nt:46560","\u003cspan class=\"citation\"\u003e1COR 7.13\u003c/span\u003e jah qens soei aigi aban ungalaubjandan, jah sa gawilja ist bauan miþ izai, ni afletai þana aban. "],["proiel:20180408:gothic-nt:46561","\u003cspan class=\"citation\"\u003e1COR 7.14\u003c/span\u003e weihaida ist qens so ungalaubjandei in abin, jah gaweihaids ist aba sa ungalaubjands in qenai; "],["proiel:20180408:gothic-nt:46562","aiþþau barna izwara unhrainja weseina, iþ nu weiha sind. "],["proiel:20180408:gothic-nt:46563","\u003cspan class=\"citation\"\u003e1COR 7.15\u003c/span\u003e iþ jabai sa ungalaubjands skaidiþ sik, skaidai; "],["proiel:20180408:gothic-nt:46564","nist gaþiwaids broþar aiþþau swistar in þaim swaleikaim; "],["proiel:20180408:gothic-nt:46565","aþþan in gawairþja laþoda uns guþ. "],["proiel:20180408:gothic-nt:46566","\u003cspan class=\"citation\"\u003e1COR 7.16\u003c/span\u003e ƕa nukkannt þu, qino, ei aban ganasjais? "],["proiel:20180408:gothic-nt:46567","aiþþau ƕa kannt, guma, þatei qen þeina ganasjais? "],["proiel:20180408:gothic-nt:46568","\u003cspan class=\"citation\"\u003e1COR 7.17\u003c/span\u003e ni ei, ƕarjammeh swaswe gadailida guþ, ainƕarjatoh swaswe galaþoda guþ, swa gaggai; "],["proiel:20180408:gothic-nt:46569","jah swa in allaim aikklesjom anabiuda. "],["proiel:20180408:gothic-nt:46570","\u003cspan class=\"citation\"\u003e1COR 7.18\u003c/span\u003e bimaitans galaþoda warþ ƕas, "],["proiel:20180408:gothic-nt:64063","ni ufrakjai; "],["proiel:20180408:gothic-nt:46571","miþ faurafillja galaþoþs warþ ƕas, "],["proiel:20180408:gothic-nt:64064","ni bimaitai. "],["proiel:20180408:gothic-nt:46572","\u003cspan class=\"citation\"\u003e1COR 7.19\u003c/span\u003e þata bimait ni waihts ist jah þata faurafilli ni waihts ist, ak fastubnja anabusne gudis. "],["proiel:20180408:gothic-nt:46573","\u003cspan class=\"citation\"\u003e1COR 7.20\u003c/span\u003e ƕarjizuh in laþonai þizaiei laþoþs was, in þizai sijai. "],["proiel:20180408:gothic-nt:52488","\u003cspan class=\"citation\"\u003e1COR 7.21\u003c/span\u003e skalks galaþoþs wast, "],["proiel:20180408:gothic-nt:52489","ni karos; "],["proiel:20180408:gothic-nt:46575","akei þauhjabai magt freis wairþan, mais brukei. "],["proiel:20180408:gothic-nt:46576","\u003cspan class=\"citation\"\u003e1COR 7.22\u003c/span\u003e saei auk in fraujin haitans ist skalks, fralets fraujins ist; "],["proiel:20180408:gothic-nt:46577","samaleiko saei freis haitada, skalks ist Xristaus. "],["proiel:20180408:gothic-nt:46578","\u003cspan class=\"citation\"\u003e1COR 7.23\u003c/span\u003e wairþa galaubamma usbauhtai sijuþ; "],["proiel:20180408:gothic-nt:46579","ni wairþaiþ skalkos mannam. "],["proiel:20180408:gothic-nt:46580","\u003cspan class=\"citation\"\u003e1COR 7.24\u003c/span\u003e ƕarjizuh in þammei atlaþoþs was, broþrjus, in þamma gastandai at guda. "],["proiel:20180408:gothic-nt:46581","\u003cspan class=\"citation\"\u003e1COR 7.25\u003c/span\u003e aþþan bi maujos anabusn fraujins ni haba; "],["proiel:20180408:gothic-nt:46582","iþ ragin giba swe gaarmaiþs fram fraujin du triggws wisan. "],["proiel:20180408:gothic-nt:46583","\u003cspan class=\"citation\"\u003e1COR 7.26\u003c/span\u003e man nu þata goþ wisan in þizos andwairþons þaurftais, þatei goþ ist mann swa wisan: "],["proiel:20180408:gothic-nt:52490","\u003cspan class=\"citation\"\u003e1COR 7.27\u003c/span\u003e gabundans is qenai, "],["proiel:20180408:gothic-nt:52491","ni sokei lausjan; "],["proiel:20180408:gothic-nt:52492","galausiþs is qenai, "],["proiel:20180408:gothic-nt:52493","ni sokei qen. "],["proiel:20180408:gothic-nt:46586","\u003cspan class=\"citation\"\u003e1COR 7.28\u003c/span\u003e aþþan jabai nimis qen, ni frawaurhtes, jah jabai liugada mawi, ni frawaurhta, iþ aglon leikis gastaldand þo swaleika. "],["proiel:20180408:gothic-nt:46587","iþ ik izwis freidja..."],["proiel:20180408:gothic-nt:46588","...\u003cspan class=\"citation\"\u003e1COR 8.9\u003c/span\u003e wairþai þaim unmahteigam. "],["proiel:20180408:gothic-nt:46589","\u003cspan class=\"citation\"\u003e1COR 8.10\u003c/span\u003e jabai auk ƕas gasaiƕiþ þuk þana habandan kunþi in galiuge stada anakumbjandan, niu miþwissei is siukis wisandins timrjada du galiugagudam gasaliþ matjan? "],["proiel:20180408:gothic-nt:46590","\u003cspan class=\"citation\"\u003e1COR 8.11\u003c/span\u003e fraqistniþ auk sa unmahteiga ana þeinamma witubnja broþar in þize Xristus gaswalt. "]]