[["torot:20180323:supr:138892","Сии ѥ҅дин на десꙙте страстотръпьци· и҅ добропобѣдь҆нии мѫченици· троудишꙙ сꙙ дожи и҅ до коньца хс꙯а ради· "],["torot:20180323:supr:138899","Съконь҆чашꙙ же сꙙ ст꙯ии христосови мѫченици· "],["torot:20180323:supr:187269","а҅минъ ⁘ "],["torot:20180323:supr:139009","\u003cspan class=\"citation\"\u003eSupr. 24\u003c/span\u003e мѣсꙙца марта л꙯ "],["torot:20180323:supr:187263","житиѥ прѣпрость҆· о҅тьца їѡ̑а҅на и҅гоумена ст꙯ꙑѧ горꙑ синеи҅скꙑ· ѥ҅моуже прирокъ схоластикꙿ ⁘ "],["torot:20180323:supr:139012","Еже о̑убо которꙑи ѥ҅стъ родивꙑи· добь҆ꙗ҅го сего и҅ въскръмивꙑи҆· прѣжде чрънориꙁъства да тако рекѫ чоудънꙑи҆ градъ ꙁемънꙑи ѥ҅стъ· нѣстъ же ми потрѣба глаголати о҅ н҄емъ· "],["torot:20180323:supr:139016","а҅ ѥ҅же которъи ѥ҅стъ нꙑнꙗ· прии҅мꙑи҆· и҅ беꙁбрашънꙑи҅мъ брашънꙑи҅мъ кръмꙙ чоудънаꙿго сего· то не не вѣдѣ нъ и҅ ꙁѣло вѣдѣ· "],["torot:20180323:supr:139020","ѥ҅стъ бо и҅ тъ нꙑнꙗ въ о҅номь҆· о҅ н҄емъже великомъ гласомъ въпиѥ҅тъ павьлъ глагол҄ꙙ· "],["torot:20180323:supr:139022","и҅хъже жиште на небесехъ ѥ҅стъ· насꙑштаѧ брашънъмъ беꙁвештънꙑи҅мъ· ненасꙑтꙙштааго сꙙ· "],["torot:20180323:supr:187330","и҅ невидимааго бога· добротꙑ доꙁьрꙙ· ꙗ҅ко раꙁоумънꙑи҅мъ о̑умомъ тъчиѭ̑ доꙁь҆рꙙ и҅ чоудꙙ сꙙ· достои҅нънꙑ троудъ свои҅хъ дарꙑ прии҅мъ· и҅ вѣньцꙙ· къ тѣмъ причетанъ бꙑвъ· и҅ присно съ тѣми прѣбꙑваѧ· и҅хъже ногꙑ стоѧтъ о̑убо въ о̑управь҆ѥ҅нии· "],["torot:20180323:supr:139033","и҅ како о̑убо тоу· съ беꙁвѣстънꙑми вештънꙑи҅ притекъ ста· повѣдѣ ꙗ҅вѣ· "],["torot:20180323:supr:139036","шесть на десꙙте лѣтъ о̑убо сѫштоу блаженоуо̑умоу връстоѭ̑· тꙑсꙙштъноу же раꙁоумънѫѭ̑ хꙑтростиѭ̑· приведе сꙙ самъ ꙗ҅ко нѣкака чиста самои҅ꙁвол҄ьна жрътва къ великоуо̑умоу чистителю· "],["torot:20180323:supr:139039","тѣло о̑убо своѥ҆ на синеи҅скѫѭ̑ горѫ принесъ· а҅ доушѫ на небесъскѫѭ̑· ꙗ҅коже мьн҄ѫ и҅ о҅тъ того самого мѣста· Велико нъ невидимоуо̑умоу· о̑управьѥ҅ниѥ и҅ о̑успѣхъ прио҅брѣсти помꙑсливъ· и҅ тоу живꙑ велико съмѣрениѥ прии҅мꙿ· о҅тъсѣче о҅тъ себе вьсꙙ своѧ вол҄ꙙ· "],["torot:20180323:supr:139046","и҅ прѣклони вꙑѭ̑ своѭ̑ на сь҆мѣрениѥ· "],["torot:20180323:supr:140047","и҅ тако стрь҆мь о̑умрьтвивъ сꙙ самохотьѭ̑· ꙗ҅ко бесловесънѫ нѣкакѫ и҅ несамовол҄ьнѫ доушѫ и҅мꙑ· и҅ ѥ҅сть҆ствънааго ѥ҅стъства и҅ꙁмѣн҄енѫ бъхма· "],["torot:20180323:supr:139050","а҅ се ѥ҅стъ чоудьнѣѥ· ѥ҅же въ мноꙁѣ прѣмѫдрости си· простꙑи҅мъ же житиѥ҅мъ· и҅ съмѣрении҅мъ· о҅тъгъна прѣмѫдрость҆но величаниѥ· "],["torot:20180323:supr:139055","таче по девꙙтънадесꙙть҆нѣꙿмь лѣтѣ· а҅кꙑ нѣкого съла и҅ ꙁастѫпь҆ника· къ вꙑшънюо̑умоу цѣсароу о̑учителꙗ своѥ҅го· прѣдьпосълавъ· и҅ꙁиде на мльчанъноѥ мѣсто· въ рѫкоу несꙑ ꙗ҅ко о҅рѫжиѥ на о̑утврь҆ждениѥ҆ себѣ и҅гоуменꙙ молитвꙑ· "],["torot:20180323:supr:139061","пꙙть҆ пьпришть же вь҆ дал҄ꙙ о҅тъ манастꙑрѣ мѣсто прии҅мъ сѣде· "],["torot:20180323:supr:139062","мѣстоу же томꙋ и҅мꙙ ѳолас· "],["torot:20180323:supr:139063","четꙑри десꙙти же лѣтъ сътвори тоу сѣдꙙ· беꙁъ сътѫжениꙗ· и҅ горꙙштѫ любь҆вьѭ̑· и҅ божьствънꙑмъ огн҄емъ раꙁгараѧ сꙙ присно· "],["torot:20180323:supr:139067","и҅ кто ѥ҅стъ довь҆ленъ словесꙑ и҅сповѣдати· того добь҆ѥ҅сти и҅ троудꙑ· ѧ҅же сътвори тоу сѣдꙙ· "],["torot:20180323:supr:139070","о҅баче то понѣ мало о҅тъ начꙙтъкъ съповѣмъ блаженааго сего· благои҅ꙁвол҄ениꙗ· "],["torot:20180323:supr:139072","ꙗ҅дѣѣ҆ше о̑убо о҅тъ вь҆сего нъ по малоу ꙁѣло· "],["torot:20180323:supr:139073","ꙁаповѣди ради не тѣмъ величаѥ҅тъ сꙙ· "],["torot:20180323:supr:139074","нъ да присно съмѣрениѥ и҅матъ· "],["torot:20180323:supr:139075","о҅тъ масти же вь҆сѣкоѧ добьѥ съхрани сꙙ· "],["torot:20180323:supr:139076","по вь҆сꙙ же часꙑ· съмрьть помꙑшл҄ѣѧ доушѫ своѭ̑ въстави на бол҄ьшꙙ троудꙑ· "],["torot:20180323:supr:139078","послоушании҅мъ же мѫчителꙗ враждѫ ꙗ҅ко мечемъ о҅тъсѣче· "],["torot:20180323:supr:139079","ꙁатворении҅мъ же и҅ мльчаниѥ҅мъ паѭ̑чинꙑ хоуждъшѫѭ̑ славѫ о̑умори· "],["torot:20180323:supr:139080","како ли съповѣдѣ ѧ҅же при насъ вѣнь҆цꙙ и҅сплете себѣ сль҆ꙁънꙑи҅мъ точениѥ҅мъ· и҅хъже таи҅ноѥ дожи и҅ до нꙑнꙗ прѣбꙑваатъ дѣло· въ пештерѣ ꙗ҅же маломъ о҅тъстоꙗ҅ше о҅тъ хꙑꙁинꙑ ѥ҅го· "],["torot:20180323:supr:139083","Въ тои҅ же вьсегда сѣдꙙ съ сль҆ꙁами плакаа҅ше сꙙ· и҅ кричааше и҅ въпиꙗ҅ше велми· ꙗ҅коже се бꙑшꙙ нѣкомоу о҅рѫжии҅мъ о҅чи и҅ꙁбадали· "],["torot:20180323:supr:139086","съна же толико приѥ҅мь҆ꙗ҅ше· ѥ҅ликоже тъчьѭ̑ о̑ума не погоубити· бессьниѥ҅мъ· "],["torot:20180323:supr:140053","наи҅вꙙште же прѣдъ сънъмъ молитвꙑ творꙗше· и҅ кън҄игꙑ почитааше· "],["torot:20180323:supr:139091","то бо ѥ҅моу бѣа҅ше тъчьѭ̑ о̑унꙑн҄ению̑ въсхлаштению̑· "],["torot:20180323:supr:139092","течениѥ҅ же ѥ҅го молитва непрѣстанна· а къ богоу любꙑ беꙁ мѣрꙑ· "],["torot:20180323:supr:139094","того бо ноштъ и҅ дьнь въ чистотѣ житиꙗ своѥ҅го· ꙗ҅ко въ ꙁрь҆цалѣ доꙁь҆рꙙ· не можааше насꙑтити сꙙ· "],["torot:20180323:supr:139097","того подражаѧ житиꙗ· мѡси нѣкто о҆тъ тоу сѫштии҅хъ чрь҆ньцъ· моли сꙙ и҅гоуменоу· да и҅ бꙑ приѧ҅лъ їѡ̑а҅нꙿ къ себѣ· да ѥ҅моу би бꙑлъ о̑ученикъ· "],["torot:20180323:supr:139102","и҅ приноуди и и҅гоуменъ молꙙ и· "],["torot:20180323:supr:139103","и҅ приѧ и҆ къ себѣ· "],["torot:20180323:supr:139104","и҅ бѣаше с н҄имъ прѣбꙑваѧ· "],["torot:20180323:supr:139105","ѥ҅дноѭ̑ о̑убо о҅тъ дьниї· повелѣ о҅тъць҆ їѡ̑а҅нъ мѡ̑сеоу и҅ти нѣ на коѥ҆ мѣсто· и҅ копавшоу ровъ съвратити водѫ· и҅ привести на напаꙗ҅ниѥ҅ ꙁелию̑· "],["torot:20180323:supr:139109","дошъдъшоу же ѥ҅моу нареченааго мѣста· повелѣноѥ беꙁ лѣности творѣаше· "],["torot:20180323:supr:139111","ꙁною̑ же въ прѣпладь҆нии бꙑвъшоу· въꙁлеже мѡ̑усии подъ камꙑкомъ великомъ· "],["torot:20180323:supr:139113","и҅ о̑усъпъ почивааше· "],["torot:20180323:supr:139114","не хотꙙи҅ же ꙁъла рабомъ свои҅мъ господь вари по о҅бꙑчаю̑· "],["torot:20180323:supr:139115","сѫштоу бо великоуо̑умоу о҅тъцоу въ хꙑꙁинѣ· и҅ молитвѫ творꙙштоу къ богꙋ· въꙁдрѣма сꙙ и҅ о̑усънѫ малꙑ· "],["torot:20180323:supr:139118","и҅ видѣ нѣкога въ свꙙтител҄ьстѣ лѣпотѣ въꙁбоуждаѭ̑шта и҆· и҅ поносꙙшта ѥ҅моу о҅ сь҆нѣ и҅ глагол҄ѫшта· "],["torot:20180323:supr:139120","їѡ̑ане како бес печали съпиши· а҅ мѡи҅си вь велицѣ бѣдѣ прѣбꙑваа҅тъ· "],["torot:20180323:supr:139122","а҅биѥ҅ же въскочивъ ꙁа о̑ученика своѥ҅го молитвѫ творꙗше· "],["torot:20180323:supr:139123","таче пришъдъшоу ѥ҅моу вечерꙿ· въпрашааше ѥ҅го· "],["torot:20180323:supr:139125","ѥда ти сꙙ что ꙁъло сътвори· "],["torot:20180323:supr:139126","о҅нъ же рече· ꙗ҅ко "],["torot:20180323:supr:140850","камꙑ великъ мꙙ хотѣ погнести· почиваѭ̑штоу ми въ прѣпладьниѥ подь н҄имъ· а҅ште не бꙑ мене напрасно въꙁъвалъ· да о҅штоутивъ о҅тъскочихъ· "],["torot:20180323:supr:139131","съмѣренꙑи҅ же о҅тъць по и҅стинѣ· ничесоже о҅тъ видѣнꙑи҅хъ съповѣдавъ таи҅нѣ же благааго бога похвали· "],["torot:20180323:supr:139133","бѣа҅ше же и҅ о҅браꙁъ· и҅ цѣлител҄ь врѣдомъ невидимꙑи҅мъ· "],["torot:20180323:supr:139135","ꙗ҅коже нѣкъгда нѣкто и҅саак҄ии и҅менемь҆· тꙙжестиѭ̑ пльтолюбивааго бѣса велми съдръжимъ· и҅ въ о҅тъчаании бꙑвъ къ великоуоумоу семоу о҅ть҆цоу притече· "],["torot:20180323:supr:139138","и҅ съ сльꙁами и҅ вь҆пл҄ьмъ и҅сповѣдааше свои врѣдъ ратъ· "],["torot:20180323:supr:139139","блаженъи҅ же чоудивъ сꙙ вѣрѣ ѥ҅го· на молитвѣ станевѣ рече ѡ̑ дроуже· "]]