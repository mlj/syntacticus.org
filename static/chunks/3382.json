[["torot:20180919:suz-lav:205668","суботѣ же свитающи. посла митрополитъ игумена. ананью стаг феѡдора. "],["torot:20180919:suz-lav:205671","и приѣхавъ игуменъ видѣ и нагого. "],["torot:20180919:suz-lav:205672","и ѡблече и. "],["torot:20180919:suz-lav:205673","и ѿпѣ над ним ѡбычныꙗ пѣсни. "],["torot:20180919:suz-lav:205674","и везе и к ст҃ому симеѡну. "],["torot:20180919:suz-lav:205675","и тамо и положиша. "],["torot:20180919:suz-lav:205676","и посла володимеръ к брату. повѣдаꙗ ѹбииство игорево. "],["torot:20180919:suz-lav:205678","и печаленъ быс изѧславъ. "],["torot:20180919:suz-lav:205679","и жаловаше сѧ на кыꙗны. "],["torot:20180919:suz-lav:205680","и посла изѧславъ володимера в городець. "],["torot:20180919:suz-lav:205681","а по ростислава посла смолинску ⁘ "],["torot:20180919:suz-lav:205682","В лѣт. ѕ҃. х҃. н҃ѕ. Приде глѣбъ гюргевичь. и суждалѧ чернигову. в помочь ѡлговичемъ. "],["torot:20180919:suz-lav:205686","и пребывъ ѹ них нѣколико. приде на городокъ. "],["torot:20180919:suz-lav:205688","и слышавъ изѧславъ. посла и к нему зова к собѣ кыеву. "],["torot:20180919:suz-lav:205690","ѡн же ѡбѣщавъ сѧ ити и не иде. "],["torot:20180919:suz-lav:205691","и перестрѧпъ мало послушавъ жирослава рекуща ѥму. "],["torot:20180919:suz-lav:205692","поиди переꙗславлю "],["torot:20180919:suz-lav:207864","хотѧть тебе людье. "],["torot:20180919:suz-lav:205693","ѡн же послушавъ ѥго приде к переꙗславлю вборзѣ свитающю дн҃и. "],["torot:20180919:suz-lav:205694","мстиславу же лежащю ѥще и дружинѣ ѥго. пригнавше сторожеве рекоша ѥму. "],["torot:20180919:suz-lav:205696","не лежи кнѧже "],["torot:20180919:suz-lav:207865","глѣбъ ти пришелъ на тѧ. "],["torot:20180919:suz-lav:205697","ѡн же вста вборзѣ. "],["torot:20180919:suz-lav:205698","и собра сѧ к нему дружины нѣколико. "],["torot:20180919:suz-lav:205699","и выступи противу ѥму из города. "],["torot:20180919:suz-lav:205700","и стоꙗ глѣбъ до заѹтрока. "],["torot:20180919:suz-lav:205701","и вороти сѧ ѡпѧть. "],["torot:20180919:suz-lav:205702","мстислав же скопивъ дружину. и переꙗславьцѣ. и ѡбѣдавъ гна по нем. "],["torot:20180919:suz-lav:205705","и ѹгони и ѹ носова на рудѣ. "],["torot:20180919:suz-lav:205706","и изъимаша нѣколико дружины ѥго. "],["torot:20180919:suz-lav:205707","и сам иде в городець. "],["torot:20180919:suz-lav:205708","а мстиславъ вороти сѧ переꙗславлю. "],["torot:20180919:suz-lav:205709","и слышавъ изѧславъ бывшеѥ. скопи дружину свою и берендичѣ. и приде на нь к городку. "],["torot:20180919:suz-lav:205712","и вышедъ глѣбъ смири сѧ с ним. "],["torot:20180919:suz-lav:205713","и възврати сѧ изѧславъ в своꙗ си ⁘ "],["torot:20180919:suz-lav:205714","В тоже лѣт. поиде ростиславъ гюргевичь и суждалѧ с дружиною своѥю. в помочь ѡлговичем. на изѧслава мстиславича. посланъ ѿ ѡц҃а своѥго. "],["torot:20180919:suz-lav:205719","и здумавъ ростиславъ с дружиною своѥю. река "],["torot:20180919:suz-lav:207866","любо си сѧ на мѧ ѡц҃ю гнѣвати. "],["torot:20180919:suz-lav:205721","не иду с ворогом своим. "],["torot:20180919:suz-lav:205722","то сут были ворози и дѣду моѥму. и строемъ моим. "],["torot:20180919:suz-lav:205724","но поидем дружино моꙗ. къ изѧславу. "],["torot:20180919:suz-lav:205726","то ми ѥсть срдце своѥ. "],["torot:20180919:suz-lav:205727","ту ти дасть ны волость. "],["torot:20180919:suz-lav:205728","и посла сѧ къ изѧславу. "],["torot:20180919:suz-lav:205729","изѧслав же радъ бывъ посла противу ѥму мужи свои. "],["torot:20180919:suz-lav:205730","и пришедшю ѥму. радъ быс изѧславъ и створи ѡбѣдъ великъ. и да ѥму божьскы и ины городы. "],["torot:20180919:suz-lav:205733","а къ глѣбови пославъ реч. "],["torot:20180919:suz-lav:205734","иди ко ѡлговичем "],["torot:20180919:suz-lav:207867","к тѣм ѥси пришелъ. "],["torot:20180919:suz-lav:205735","а ти ти дадѧть волость. "],["torot:20180919:suz-lav:205736","и иде глѣбъ чернигову. "],["torot:20180919:suz-lav:205737","а ѿтуда къ ѡц҃ю. "],["torot:20180919:suz-lav:205738","а ростиславъ иде в городець. "],["torot:20180919:suz-lav:205739","а по городом посажа посадникы своꙗ. "],["torot:20180919:suz-lav:207868","В лѣт. ѕ҃. х҃. н҃з. Иде изѧславъ новугороду ис кыѥва. в помочь новгородцем на гюргѧ. а воем повелѣ по собѣ ити. "],["torot:20180919:suz-lav:207872","и поидоша по нем. "],["torot:20180919:suz-lav:207873","и похромоша кони ѹ них. "],["torot:20180919:suz-lav:207874","и сам с новгородци дошедъ волгы. и повоѥвавъ ю и не ѹспѣ ничтоже гюргеви. "],["torot:20180919:suz-lav:207876","и дошед ѹглеча полѧ повороти сѧ новугороду. "],["torot:20180919:suz-lav:207877","и иде смолиньску. "],["torot:20180919:suz-lav:207878","и зимова ту. "],["torot:20180919:suz-lav:207879","и наставши веснѣ. приде изѧславъ кыѥву. "],["torot:20180919:suz-lav:207881","и рады быша людье. "],["torot:20180919:suz-lav:207882","токмо дьꙗволъ сѣтоваше. "],["torot:20180919:suz-lav:207883","вложи бо нѣкоторым мужем ѥго в срдце. "],["torot:20180919:suz-lav:207884","и начаша гл҃ти ѥму рекуще. ꙗко "],["torot:20180919:suz-lav:208128","ростиславъ гюргевичь подмолвил на тѧ люди. и берендичи и киꙗны. "],["torot:20180919:suz-lav:207887","а хотѣлъ сѣсти кыевѣ. "],["torot:20180919:suz-lav:207888","а пусти и къ ѡц҃ю "],["torot:20180919:suz-lav:208129","то твои ворогъ и ѡ҃ц҃ь ѥго. "],["torot:20180919:suz-lav:207889","держиши и на свою голову. "],["torot:20180919:suz-lav:207890","изѧслав же послушавъ ихъ. ѿима ѹ него имѣнье. и ѡружье и конѣ. "],["torot:20180919:suz-lav:207893","и дружину ѥго исковавъ расточи. "],["torot:20180919:suz-lav:207894","а ростислава всади в лодью толико самого ли четверта "],["torot:20180919:suz-lav:208130","пусти и къ ѡц҃ю. "],["torot:20180919:suz-lav:207895","и пришед къ ѡц҃ю ростиславъ. сказа ѥму всѧ приключьшаꙗ сѧ ѥму. "],["torot:20180919:suz-lav:207897","и слышавъ ѡц҃ь ѥго сжали си река. "],["torot:20180919:suz-lav:207898","тако ли мнѣ нѣту причастьꙗ в земли русстѣи. и моим дѣтемъ. "],["torot:20180919:suz-lav:207900","и совкупивъ дружину свою и воѣ и половцѣ. надѣꙗ сѧ на б҃а. и поиде мсца иѹлѧ. въ к҃д. "],["torot:20180919:suz-lav:207904","и пришедшю ѥму къ вьꙗханю. и приде к нему ѡлговичь. и всеволодичь. ѡба ст҃ослава. с дружиною рекуща "],["torot:20180919:suz-lav:208131","поиди брате. "],["torot:20180919:suz-lav:207909","то намъ ворогъ всѣмъ. и брата нашего ꙋбилъ. "],["torot:20180919:suz-lav:207911","и пришедше сташа ѹ бѣлы вежѣ. "],["torot:20180919:suz-lav:207912","и стоꙗша мсць. сжидающа к собѣ половець. и ѿ изѧслава покореньꙗ. "],["torot:20180919:suz-lav:207915","и видѣвше ѡже нѣту ѿ изѧслава ни вѣсти. "],["torot:20180919:suz-lav:208133","изѧслав же слышавъ посла по брата смолиньску. и володимеру "],["torot:20180919:suz-lav:208132","гюрги же реч. "],["torot:20180919:suz-lav:207918","поидем к переꙗславлю. "],["torot:20180919:suz-lav:207919","ту ти ѥму прити. да негли ту покорит сѧ. "],["torot:20180919:suz-lav:207921","и пришедше и сташа ѹ куднова сельца. "],["torot:20180919:suz-lav:207922","и перешедше стрѧковь. володимеру сущю в засадѣ переꙗславли. брату изѧславлю. и ꙗрополку мстиславичю. с поршаны. и стрѣлѧющим сѧ ѡбоимъ. "],["torot:20180919:suz-lav:207928","во тъж дн҃ь приде изѧславъ слышавъ пришедшаго гюргѧ. "],["torot:20180919:suz-lav:207929","и реч ѡже бы пришелъ сам толико з дѣтми. то котораꙗ бы ѥму волость люба. ту же бы взѧл. "],["torot:20180919:suz-lav:207932","но же на мѧ привелъ половци. и ворогы моѣ ѡлговичѣ. то хочю сѧ бити. "],["torot:20180919:suz-lav:207935","кыꙗном же не хотѧщим. глщ҃мъ мири сѧ кнѧже мы не идем. ѡнъ же реч "],["torot:20180919:suz-lav:208136","ако миръ будет поидѣте со мною. "],["torot:20180919:suz-lav:208137","атъ ми сѧ будет добро ѿ силы мирити. "],["torot:20180919:suz-lav:207939","и придоша кыꙗне. "],["torot:20180919:suz-lav:207940","и приде к нему изѧславъ двд҃вичь в помочь. "],["torot:20180919:suz-lav:207941","и стоꙗ гюрги .г҃. дн҃и. "],["torot:20180919:suz-lav:207942","и в третии дн҃ь исполчивъ сѧ по зорѣ. поиде ѿ стрѧкве мимо городъ. "],["torot:20180919:suz-lav:207944","и ста на болоньи и с товары. за ѡгороды. "],["torot:20180919:suz-lav:207946","и бывшю наѹтрьꙗ. изѧслав же ѿслушавъ ѡбѣдню. ꙋ стаг михаила. поиде изѧславъ ис црк҃ви къ ефимью епспу слезы проливающю. глщ҃ю ѥму "],["torot:20180919:suz-lav:208138","кнѧже смири сѧ с строемъ своим. "],["torot:20180919:suz-lav:207951","много спсньꙗ приимеши ѿ б҃а. "],["torot:20180919:suz-lav:207952","и землю свою избавишь ѿ великыꙗ бѣды. "],["torot:20180919:suz-lav:207953","ѡн же не всхотѣ надѣꙗ сѧ на множство вои. гл҃ѧ "],["torot:20180919:suz-lav:208139","добылъ ѥсмъ говою своею кыева. и переꙗславлѧ. "],["torot:20180919:suz-lav:207956","и поиде противу ѥму. гюргеви стоꙗщю за ꙗнъчиномъ селцем. и стоꙗша противу собѣ до вечерни. "],["torot:20180919:suz-lav:207959","и поступи гюрги вспѧть. и изѧславъ по нем. "],["torot:20180919:suz-lav:207961","ꙗко слн҃цю заходѧщю сступиша сѧ ѡбои. "],["torot:20180919:suz-lav:207962","и быс сѣча зла. "],["torot:20180919:suz-lav:207963","и первѣѥ побѣгоша поршане. "],["torot:20180919:suz-lav:208163","потом изѧславъ двд҃вичь. "],["torot:20180919:suz-lav:208162","по сих кыꙗне. и переꙗславци. "],["torot:20180919:suz-lav:207967","и многы избиша. "],["torot:20180919:suz-lav:207968","а другыꙗ руками изъимаша. "],["torot:20180919:suz-lav:207969","изѧслав же перебреде на каневъ. толико сам третии. "],["torot:20180919:suz-lav:207971","и иде г кыѥву. "],["torot:20180919:suz-lav:207972","сеже быс мсца. августа въ .к҃г. дн҃ь во вторник. "],["torot:20180919:suz-lav:207975","а наѹтриꙗ вниде гюрги в переꙗславль. хвалѧ и славѧ б҃а. "],["torot:20180919:suz-lav:207977","и пребывъ .г҃. дн҃и. иде кыѥву. "]]