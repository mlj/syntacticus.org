[["torot:20180919:suz-lav:203185","и переступи хрсь къ ꙗрославу. "],["torot:20180919:suz-lav:203121","и плака сѧ того всѧ дн҃и живота своѥго. "],["torot:20180919:suz-lav:203122","и ꙗрославъ иде ѡпѧть мурому. "],["torot:20180919:suz-lav:203123","В то же лѣт. посла кнѧзь мстиславъ братю свою на кривичѣ. четырми пути. вѧчеслава ис турова. андрѣꙗ из володимерѧ. а всеволодка из городна. и вѧчеслава ꙗрославича исъ кльчьска. "],["torot:20180919:suz-lav:203130","тѣмь повелѣ ити къ изѧславлю. "],["torot:20180919:suz-lav:203131","а всеволоду ѡлговичю повелѣ ити с своею братѥю на стрѣжевъ к борисову. "],["torot:20180919:suz-lav:203132","и ивана воитѣшича ту же посла с торкы. "],["torot:20180919:suz-lav:203133","и сн҃а своѥго изѧслава ис курьска. с своим полком посла и на логожескъ. "],["torot:20180919:suz-lav:203135","а другаго сн҃а своѥго ростива посла с смолнѧны. на дрьютескъ. рекъ имъ в одинъ дн҃ь всѣм пустити на воропъ. мсца. авгус. въ .д҃. дн҃ь. "],["torot:20180919:suz-lav:203139","изѧслав же ѹскори дн҃емъ передъ братьею. и заꙗ люди ѿ города. "],["torot:20180919:suz-lav:203141","ѡни же ѹстрашивше сѧ передаша сѧ. "],["torot:20180919:suz-lav:203142","а изѧславци почаша бити сѧ. с вѧчеславомъ и съ андрѣемъ. "],["torot:20180919:suz-lav:203144","изѧслав же перестрѧпъ два дн҃и ѹ логожьска. иде пакы зѧславлю къ стрыема своима. водѧ с собою и брѧчислава зѧтѧ своѥго. иже бѧше пошелъ къ ѡц҃ю своему. "],["torot:20180919:suz-lav:203148","бывъ бо посредѣ пути. и ѡстрашивъ сѧ не мога поити. ни сѣмо ни онамо. "],["torot:20180919:suz-lav:203151","и иде шюрину своѥму в руцѣ. "],["torot:20180919:suz-lav:203152","и лгожаны приведе. иже бѧше велъ из логожьска. "],["torot:20180919:suz-lav:203154","и видѣвши изѧславци кнѧзѧ своѥго. и логожаны ꙗже бес пакости суть переꙗти. и даша сѧ рекше вѧчеславу "],["torot:20180919:suz-lav:203219","призови ны б҃а. ꙗко нас не даси на щитъ. "],["torot:20180919:suz-lav:203158","и бывшю вечеру. воротиславъ андрѣевъ тысѧчьскыи. и иванко вѧчеславль. въсласта ѡтрокы своѣ в городъ. "],["torot:20180919:suz-lav:203162","и свитающю ѹвѣдѣвше вси вои тако взѧша и нощи. "],["torot:20180919:suz-lav:203163","и едва мстиславны товаръ ѹблюдоша. "],["torot:20180919:suz-lav:203164","и то с нужею бьюще сѧ. "],["torot:20180919:suz-lav:203165","и тако възаратиша сѧ со многым полоном. "],["torot:20180919:suz-lav:203166","потом же и новгородци придоша. со мстиславичемъ со всеволодомь. к неколочю. "],["torot:20180919:suz-lav:203169","и тако пополочане сътснувше си выгнаша дв҃да и с сн҃ъми. "],["torot:20180919:suz-lav:203170","и поемше роговолода. идоша къ мстиславу просѧще и собѣ кнѧзем. "],["torot:20180919:suz-lav:203172","и створи волю ихъ мстиславъ. "],["torot:20180919:suz-lav:203173","и поимше роговолода ведоша и полотьску. "],["torot:20180919:suz-lav:203174","В се же лѣт. престави сѧ изѧславъ ст҃ополъчичь. мсца. декаб. въ .г҃і. дн҃ь. а погребенъ быс. въ .к҃д. дн҃ь. "],["torot:20180919:suz-lav:203917","В лѣт. ѕ҃. х҃. л҃ѕ. Престави сѧ кнѧзь полотьскыи борисъ. "],["torot:20180919:suz-lav:203919","В се же лѣт. Выс вода велика. "],["torot:20180919:suz-lav:203921","потопи люди. жита. "],["torot:20180919:suz-lav:203922","и хоромы ѹнесе. "],["torot:20180919:suz-lav:203923","В се же лѣт преꙗша црк҃вь дмитриꙗ печерѧне. и нарекоша ю петра. съ грѣхом великим. и неправо. "],["torot:20180919:suz-lav:203927","В то же лѣт. заложи црк҃вь. мьстиславъ кнѧзь. камену. стаг ѳеѡдора. "],["torot:20180919:suz-lav:203931","Ѡ сих же всеславичих сице есть ꙗко сказаша вѣдущии преж. ꙗко "],["torot:20180919:suz-lav:204425","роговолоду держащю и владѣющю и кнѧжащю полотьскꙋю землю. а володимеру сущю новѣгородѣ. дѣтьску сущю. еще и погану. и бѣ ѹ него добрына. воевода и храборъ и нарѧденъ мужь. "],["torot:20180919:suz-lav:203938","и сь посла к роговолоду. и проси ѹ него дщере за володимера. "],["torot:20180919:suz-lav:203940","ѡн же реч дъщери своеи. "],["torot:20180919:suz-lav:203941","хощеши ли за володимера. "],["torot:20180919:suz-lav:203942","ѡна же реч "],["torot:20180919:suz-lav:204426","не хочю розути робичича. "],["torot:20180919:suz-lav:203943","но ꙗрополка хочю. "],["torot:20180919:suz-lav:203944","бѣ бо роговолодъ перешелъ изъ заморьꙗ. "],["torot:20180919:suz-lav:203945","имѣꙗше волость свою полтескъ. "],["torot:20180919:suz-lav:203946","слышавше же володимеръ разгнѣва сѧ ѡ тои рѣчи ѡже реч "],["torot:20180919:suz-lav:204427","не хочю ꙗ за робичича. "],["torot:20180919:suz-lav:203947","пожали си добрына и исполни сѧ ꙗрости. "],["torot:20180919:suz-lav:203948","и поемше вои идоша на полтескъ. "],["torot:20180919:suz-lav:203949","и побѣдиста роговолода. "],["torot:20180919:suz-lav:203950","рогъволодъ же вбѣже в городъ. "],["torot:20180919:suz-lav:203951","и приступивъще к городу и взѧша городъ. "],["torot:20180919:suz-lav:203952","и самого ꙗша и жену ѥго. и дщерь ѥго. "],["torot:20180919:suz-lav:203954","и добрына поноси ѥму и дщери ѥго. нарекъ еи робичица. "],["torot:20180919:suz-lav:203956","и повелѣ володимеру быти с нею. пред ѡц҃мь еꙗ и мт҃рью. "],["torot:20180919:suz-lav:203958","потом ѡц҃а еꙗ ѹби. а саму поꙗ женѣ. "],["torot:20180919:suz-lav:203960","и нарекоша еи имѧ горислава. "],["torot:20180919:suz-lav:203961","и роди изѧслава. "],["torot:20180919:suz-lav:203962","поꙗ же пакы ины жены многы. "],["torot:20180919:suz-lav:203963","и нача еи негодовати. "],["torot:20180919:suz-lav:203964","нѣколиже ему пришедшю к неи. и ѹснувшю. хотѣ и зарѣзати ножемь. "],["torot:20180919:suz-lav:203967","и ключи сѧ ѥму ѹбудити сѧ. "],["torot:20180919:suz-lav:203968","и ꙗ ю за руку. "],["torot:20180919:suz-lav:203969","ѡна же реч "],["torot:20180919:suz-lav:204428","сжалила си бѧхъ. зане ѡц҃а моѥго ꙋби. и землю ѥго полони мене дѣлѧ. "],["torot:20180919:suz-lav:203972","и се нынѣ не любиши мене и съ младенцем симь. "],["torot:20180919:suz-lav:203973","и повелѣ ею ѹстроити сѧ во всю тварь цсрьскую. ꙗкоже в дн҃ь посага ѥꙗ. и сѣсти на постели свѣтлѣ. в храминѣ да пришедъ потнеть ю. "],["torot:20180919:suz-lav:203977","ѡна же тако створи. "],["torot:20180919:suz-lav:203978","и давши же мечь сынови своѥму изѧславу в руку нагъ. и реч "],["torot:20180919:suz-lav:204429","ꙗко внидеть ти ѡц҃ь рци выступѧ. "],["torot:20180919:suz-lav:203980","ѡч҃е ѥда ѥдинъ мниши сѧ ходѧ. "],["torot:20180919:suz-lav:203981","володимеръ же реч. "],["torot:20180919:suz-lav:203982","а хто тѧ мнѣлъ сдѣ. "],["torot:20180919:suz-lav:203983","и повергъ мечь свои. и созва болѧры. и повѣда им. "],["torot:20180919:suz-lav:203986","ѡни же рекоша "],["torot:20180919:suz-lav:204430","ѹже не ѹбии еꙗ дѣтѧти дѣлѧ сего. "],["torot:20180919:suz-lav:203987","но въздвїгни ѡтчину еꙗ. и даи еи с сыном своимъ. "],["torot:20180919:suz-lav:203989","володимеръ же ѹстрои городъ. и да има. и нареч имѧ городу тому изѧславль. "],["torot:20180919:suz-lav:203992","и ѿтолѣ мечь взимають. роговоложи внуци. противу ꙗрославлим внуком ⁘ "],["torot:20180919:suz-lav:203995","В лѣт. ѕ҃. х҃. л҃з. Престави сѧ ꙗрославъ ст҃ославичь муромѣ. "],["torot:20180919:suz-lav:203997","в то же лѣт. престави сѧ михалко вѧчеславичь. "],["torot:20180919:suz-lav:203999","в то же лѣт. поточи мстиславъ кнѧзь полотьскыѣ цсрюгороду. с женами и с дѣтьми. "],["torot:20180919:suz-lav:204002","В лѣт. ѕ҃. х҃. л҃и. Посла мстиславъ сн҃ы своꙗ. всеволода. и изѧслава. и ростислава. с дружиною ихъ на чюдь. "],["torot:20180919:suz-lav:204007","и взѧша и. "],["torot:20180919:suz-lav:204008","и дань на нь възложиша. "],["torot:20180919:suz-lav:204009","В лѣт. ѕ҃. х҃. л҃ѳ. Мстиславъ ходи на литву. и вземъ полонъ многъ и вороти сѧ ѡпѧть. "],["torot:20180919:suz-lav:204012","В то же лѣт заложи црк҃вь мстиславъ ст҃ыꙗ бц҃а. пирогощюю. "],["torot:20180919:suz-lav:204129","В лѣт. ѕ҃. х҃. м҃. Престави сѧ мстиславъ сн҃ъ володимерь. мсца. април. въ .д҃і. дн҃ь. "],["torot:20180919:suz-lav:204132","И сѣде по немь брат ѥго ꙗрополкъ кнѧжа кыевѣ. "],["torot:20180919:suz-lav:204133","людье бо кыꙗне послаша по нь. "],["torot:20180919:suz-lav:204134","В то же лѣт. ꙗрополкъ приведе всеволода мстиславича. из новагорода. и да ему переꙗславль по хрсьному цѣлованью. акоже сѧ бѧше ѹрѧдил с братом своим мстиславомь. по ѡтню повелѣнью. "],["torot:20180919:suz-lav:204438","акоже бѧше има далъ переꙗславль съ мстиславом. съ заѹтрьꙗ сѣде в нем. "],["torot:20180919:suz-lav:204142","а до ѡбѣда выгна и гюрги. приѣхавъ с полком на нь. "],["torot:20180919:suz-lav:204144","и сѣде гюрги дн҃ии .и҃. "],["torot:20180919:suz-lav:204145","и выведе и ꙗрополкъ хрсьнаго ради цѣлованьꙗ. и посла по другаго мстиславича. в полтескъ. и приведе и с клѧтвою. "]]