[["proiel:20170214:gothic-nt:37836","jah wesun rodjandans miþ Iesua. "],["proiel:20170214:gothic-nt:37837","\u003cspan class=\"citation\"\u003eMARK 9.5\u003c/span\u003e jah andhafjands Paitrus qaþ du Iesua: "],["proiel:20170214:gothic-nt:37838","rabbei, goþ ist unsis her wisan, jah gawaurkjam hlijans þrins, þus ainana jah Mose ainana jah ainana Helijin. "],["proiel:20170214:gothic-nt:37839","\u003cspan class=\"citation\"\u003eMARK 9.6\u003c/span\u003e ni auk wissa ƕa rodidedi; "],["proiel:20170214:gothic-nt:37840","wesun auk usagidai. "],["proiel:20170214:gothic-nt:37841","\u003cspan class=\"citation\"\u003eMARK 9.7\u003c/span\u003e jah warþ milhma ufarskadwjands im, jah qam stibna us þamma milhmin: "],["proiel:20170214:gothic-nt:50640","sa ist sunus meins sa liuba, "],["proiel:20170214:gothic-nt:50641","þamma hausjaiþ. "],["proiel:20170214:gothic-nt:37843","\u003cspan class=\"citation\"\u003eMARK 9.8\u003c/span\u003e jah anaks insaiƕandans ni þanaseiþs ainohun gaseƕun, alja Iesu ainana miþ sis. "],["proiel:20170214:gothic-nt:37844","\u003cspan class=\"citation\"\u003eMARK 9.9\u003c/span\u003e dalaþ þan atgaggandam im af þamma fairgunja, anabauþ im ei mannhun ni spillodedeina þatei gaseƕun, niba biþe sunus mans us dauþaim usstoþi. "],["proiel:20170214:gothic-nt:37845","\u003cspan class=\"citation\"\u003eMARK 9.10\u003c/span\u003e jah þata waurd habaidedun du sis misso sokjandans: "],["proiel:20170214:gothic-nt:37846","ƕa ist þata us dauþaim usstandan? "],["proiel:20170214:gothic-nt:37847","\u003cspan class=\"citation\"\u003eMARK 9.11\u003c/span\u003e jah frehun ina qiþandans: unte "],["proiel:20170214:gothic-nt:37848","qiþand þai bokarjos þatei Helias skuli qiman faurþis? "],["proiel:20170214:gothic-nt:37849","\u003cspan class=\"citation\"\u003eMARK 9.12\u003c/span\u003e iþ is andhafjands qaþ du im: "],["proiel:20170214:gothic-nt:37850","Helias sweþauh qimands faurþis aftra gaboteiþ alla; "],["proiel:20170214:gothic-nt:50642","jah ƕaiwa gameliþ ist bi sunu mans, "],["proiel:20170214:gothic-nt:50643","ei manag winnai jah frakunþs wairþai. "],["proiel:20170214:gothic-nt:37852","\u003cspan class=\"citation\"\u003eMARK 9.13\u003c/span\u003e akei qiþa izwis þatei ju Helias qam jah gatawidedun imma swa filu swe wildedun, swaswe gameliþ ist bi ina. "],["proiel:20170214:gothic-nt:37853","\u003cspan class=\"citation\"\u003eMARK 9.14\u003c/span\u003e jah qimands at siponjam gasaƕ filu manageins bi ins jah bokarjans sokjandans miþ im. "],["proiel:20170214:gothic-nt:37854","\u003cspan class=\"citation\"\u003eMARK 9.15\u003c/span\u003e jah sunsaiw alla managei gasaiƕandans ina usgeisnodedun jah durinnandans inwitun ina. "],["proiel:20170214:gothic-nt:37855","\u003cspan class=\"citation\"\u003eMARK 9.16\u003c/span\u003e jah frah þans bokarjans: "],["proiel:20170214:gothic-nt:37856","ƕa sokeiþ miþ þaim? "],["proiel:20170214:gothic-nt:37857","\u003cspan class=\"citation\"\u003eMARK 9.17\u003c/span\u003e jah andhafjands ains us þizai managein qaþ: "],["proiel:20170214:gothic-nt:37858","laisari, brahta sunu meinana du þus habandan ahman unrodjandan. "],["proiel:20170214:gothic-nt:37859","\u003cspan class=\"citation\"\u003eMARK 9.18\u003c/span\u003e jah þisƕaruh þei ina gafahiþ, gawairpiþ ina, jah ƕaþjiþ jah kriustiþ tunþuns seinans jah gastaurkniþ; "],["proiel:20170214:gothic-nt:37860","jah qaþ siponjam þeinaim ei usdreibeina ina, jah ni mahtedun. "],["proiel:20170214:gothic-nt:37861","\u003cspan class=\"citation\"\u003eMARK 9.19\u003c/span\u003e iþ is andhafjands im qaþ: "],["proiel:20170214:gothic-nt:37862","o kuni ungalaubjando! "],["proiel:20170214:gothic-nt:37863","und ƕa at izwis sijau? "],["proiel:20170214:gothic-nt:37864","und ƕa þulau izwis? "],["proiel:20170214:gothic-nt:37865","bairiþ ina du mis. "],["proiel:20170214:gothic-nt:37866","\u003cspan class=\"citation\"\u003eMARK 9.20\u003c/span\u003e jah brahtedun ina at imma. "],["proiel:20170214:gothic-nt:37867","jah gasaiƕands ina sunsaiw sa ahma tahida ina; "],["proiel:20170214:gothic-nt:37868","jah driusands ana airþa walwisoda ƕaþjands. "],["proiel:20170214:gothic-nt:37869","\u003cspan class=\"citation\"\u003eMARK 9.21\u003c/span\u003e jah frah þana attan is: "],["proiel:20170214:gothic-nt:37870","ƕan lagg mel ist ei þata warþ imma? "],["proiel:20170214:gothic-nt:37871","iþ is qaþ: "],["proiel:20170214:gothic-nt:37872","us barniskja. "],["proiel:20170214:gothic-nt:37873","\u003cspan class=\"citation\"\u003eMARK 9.22\u003c/span\u003e jah ufta ina jah in fon atwarp jah in wato, ei usqistidedi imma; "],["proiel:20170214:gothic-nt:37874","akei jabai mageis, hilp unsara, gableiþjands unsis. "],["proiel:20170214:gothic-nt:50644","\u003cspan class=\"citation\"\u003eMARK 9.23\u003c/span\u003e iþ Iesus qaþ du imma þata "],["proiel:20170214:gothic-nt:50645","jabai mageis galaubjan; "],["proiel:20170214:gothic-nt:37876","allata mahteig þamma galaubjandin. "],["proiel:20170214:gothic-nt:37877","\u003cspan class=\"citation\"\u003eMARK 9.24\u003c/span\u003e jah sunsaiw ufhropjands sa atta þis barnis miþ tagram qaþ: "],["proiel:20170214:gothic-nt:37878","galaubja; "],["proiel:20170214:gothic-nt:37879","hilp meinaizos ungalaubeinais! "],["proiel:20170214:gothic-nt:37880","\u003cspan class=\"citation\"\u003eMARK 9.25\u003c/span\u003e gasaiƕands þan Iesus þatei samaþ rann managei, gaƕotida ahmin þamma unhrainjin, qiþands du imma: "],["proiel:20170214:gothic-nt:37881","þu ahma, þu unrodjands jah bauþs, ik þus anabiuda: "],["proiel:20170214:gothic-nt:37882","usgagg us þamma jah þanaseiþs ni galeiþais in ina. "],["proiel:20170214:gothic-nt:37883","\u003cspan class=\"citation\"\u003eMARK 9.26\u003c/span\u003e jah hropjands jah filu tahjands ina usiddja; "],["proiel:20170214:gothic-nt:37884","jah warþ swe dauþs, swaswe managai qeþun þatei gaswalt. "],["proiel:20170214:gothic-nt:37885","\u003cspan class=\"citation\"\u003eMARK 9.27\u003c/span\u003e iþ Iesus undgreipands ina bi handau urraisida ina; "],["proiel:20170214:gothic-nt:37886","jah usstoþ. "],["proiel:20170214:gothic-nt:37887","\u003cspan class=\"citation\"\u003eMARK 9.28\u003c/span\u003e jah galeiþandan ina in gard, siponjos is frehun ina sundro: "],["proiel:20170214:gothic-nt:37888","duƕe weis ni mahtedum usdreiban þana? "],["proiel:20170214:gothic-nt:37889","\u003cspan class=\"citation\"\u003eMARK 9.29\u003c/span\u003e jah qaþ du im: "],["proiel:20170214:gothic-nt:37890","þata kuni in waihtai ni mag usgaggan, niba in bidai jah fastubnja. "],["proiel:20170214:gothic-nt:50646","\u003cspan class=\"citation\"\u003eMARK 9.30\u003c/span\u003e jah jainþro usgaggandans iddjedun þairh Galeilaian, jah ni wilda ei ƕas wissedi, "],["proiel:20170214:gothic-nt:50647","\u003cspan class=\"citation\"\u003eMARK 9.31\u003c/span\u003e unte laisida siponjans seinans jah qaþ du im þatei sunus mans atgibada in handuns manne, jah usqimand imma, jah usqistiþs þridjin daga usstandiþ. "],["proiel:20170214:gothic-nt:37892","\u003cspan class=\"citation\"\u003eMARK 9.32\u003c/span\u003e iþ eis ni froþun þamma waurda jah ohtedun ina fraihnan. "],["proiel:20170214:gothic-nt:37893","\u003cspan class=\"citation\"\u003eMARK 9.33\u003c/span\u003e jah qam in Kafarnaum. "],["proiel:20170214:gothic-nt:37894","jah in garda qumans frah ins: "],["proiel:20170214:gothic-nt:37895","ƕa in wiga miþ izwis misso mitodeduþ? "],["proiel:20170214:gothic-nt:37896","\u003cspan class=\"citation\"\u003eMARK 9.34\u003c/span\u003e iþ eis slawaidedun; "],["proiel:20170214:gothic-nt:37897","du sis misso andrunnun, ƕarjis maists wesi. "],["proiel:20170214:gothic-nt:37898","\u003cspan class=\"citation\"\u003eMARK 9.35\u003c/span\u003e jah sitands atwopida þans twalif jah qaþ du im: "],["proiel:20170214:gothic-nt:37899","jabai ƕas wili frumists wisan, sijai allaize aftumists jah allaim andbahts. "],["proiel:20170214:gothic-nt:37900","\u003cspan class=\"citation\"\u003eMARK 9.36\u003c/span\u003e jah nimands barn gasatida ita in midjaim im jah ana armins nimands ita qaþ du im: "]]