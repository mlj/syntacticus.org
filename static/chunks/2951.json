[["torot:20180323:usp-sbor:192532","тоже иже бѣ испълънѥнъ дх҃а ст҃го. пр҃пдбьныи же ѳеодосии разѹмѣвь ѥже неправьдьн сѹще изгънаниѥ. еже о хо҃любьци гл҃ѥть посъланомѹ. ꙗко "],["torot:20180323:usp-sbor:192574","не имамъ ити на трѧпезѹ вельзавелинѹ. и причастити сѧ брашьна того. испълнь сѹща кръви и ѹбииства. "],["torot:20180323:usp-sbor:192538","и ина же многа ѹкоризьна гл҃авъ. ѿпѹсти того рекыи ꙗко "],["torot:20180323:usp-sbor:192575","да възвѣстиши вьсѧ си посълавъшимъ тѧ. "],["torot:20180323:usp-sbor:192540","нъ обаче она аще и слышаста си. нъ не възмогоста прогнѣвати сѧ на нь. "],["torot:20180323:usp-sbor:192576","видѧста бо правьдьна сѹща человѣка бж҃иꙗ. "],["torot:20180323:usp-sbor:192543","ни пакы же послѹшаста того. "],["torot:20180323:usp-sbor:192544","нъ ѹстрьмиста сѧ на прогънаниѥ брата своѥго. иже ѿ вьсеꙗ тоꙗ ѡбласти отъгънаста того. "],["torot:20180323:usp-sbor:192546","и тако възвратиста сѧ въспѧть. "],["torot:20180323:usp-sbor:192547","и ѥдиномȣ сѣдъшю на столѣ томь. брата и оц҃ѧ своѥго. дрѹгомѹ же възвративъшю сѧ въ область свою ⁘ "],["torot:20180323:usp-sbor:192550","\u003cspan class=\"citation\"\u003eUsp.sbor. 60\u003c/span\u003e тъгда же оц҃ь нашь ѳеодосии напълнивъ сѧ ст҃го дх҃а. начатъ того обличати ꙗко неправьдьно сътворивъша. и не по законѹ сѣдъша на столѣ томь. и ꙗко оц҃ѧ си и брат҃ старѣишаго прогьнавъша. "],["torot:20180323:usp-sbor:192554","тоже тако обличаше того. "],["torot:20180323:usp-sbor:192555","овъгда епистолиꙗ пиша посылааше томѹ. "],["torot:20180323:usp-sbor:192556","овъгда же вельможамъ ѥго приходѧщемъ къ нѥмѹ. обличааше того ѡ неправьдьнѣмь прогънании брата. велѧ тѣм повѣдати томѹ "],["torot:20180323:usp-sbor:192577","се же послѣже въписа къ нѥмо епистолию великѹ зѣл. обличаꙗ того и гл҃ꙗ. "],["torot:20180323:usp-sbor:192560","гла҃с кръве брата твоѥго въпиѥть на тѧ къ б҃ѹ. ꙗко авелѥва на каина. "],["torot:20180323:usp-sbor:192578","и инѣхъ многыихъ дрѣвьниихъ гонитель и ѹбоиникъ. и братоненавидьникъ приводѧ. и притъчами томѹ вьсѧ ѥже о нѥмь ѹказавъ. и тако въписавъ посъла. "],["torot:20180323:usp-sbor:192566","и ꙗко тъ прочьте епистолию тѹ. разгнѣва сѧ зѣло и ꙗко львъ рикнѹвъ на правьдьнааго. и ѹдари тою о землю. "],["torot:20180323:usp-sbor:192569","и ꙗкоже отътолѣ промъче сѧ вѣсть. ѥже на поточениѥ ѡсѹженѹ быти блаженомѹ. "],["torot:20180323:usp-sbor:192571","тоже братиꙗ въ велицѣ печали быша. "],["torot:20180323:usp-sbor:192572","и молѧахѹ блаженааго остати сѧ и не обличати ѥго ⁘ "],["torot:20180323:usp-sbor:192579","\u003cspan class=\"citation\"\u003eUsp.sbor. 61\u003c/span\u003e тоже тако же и ѿ болꙗръ мънози приходѧще. повѣдахѹть ѥмѹ гнѣвъ кнѧжь на того сѹщь. и молѧхѹть и не сѹпротивити сѧ ѥмѹ. "],["torot:20180323:usp-sbor:192582","се бо гл҃аахѹ на заточениѥ хочеть тѧ посълати. "],["torot:20180323:usp-sbor:192583","си же слышавъ блаженыи ꙗко о заточении ѥго рѣша въздрадова сѧ дх҃ъмь. "],["torot:20180323:usp-sbor:192584","и рече къ тѣмъ "],["torot:20180323:usp-sbor:192700","се бо о семь вельми сѧ радȣю братиѥ. ꙗко ничьсоже ми блаже въ житии семь. "],["torot:20180323:usp-sbor:192586","еда бл҃годатьство имѣнию лишениѥ нѹдить мѧ. "],["torot:20180323:usp-sbor:192587","или дѣтии ѿлѹчению и селъ опечалѹеть мѧ. "],["torot:20180323:usp-sbor:192588","ничьсоже ѿ таковыихъ принесохомъ въ миръ сь. "],["torot:20180323:usp-sbor:192589","нъ нази родихомъ сѧ. "],["torot:20180323:usp-sbor:192590","тако же подобаѥть намъ нагомъ проити ѿ свѣта сего. "],["torot:20180323:usp-sbor:192592","и ѿтолѣ начатъ того ѹкарѧти о братоненавидѣнии. "],["torot:20180323:usp-sbor:192593","жадааше бо зѣло ѥже поточенѹ быти ⁘ "],["torot:20180323:usp-sbor:192594","\u003cspan class=\"citation\"\u003eUsp.sbor. 62\u003c/span\u003e нъ обаче нъ аще и вельми разгнѣвалъ сѧ бѣ на блаженааго. нъ не дьрьзнѹ ни единого же зъла и скьрьбьна сътворити томȣ. "],["torot:20180323:usp-sbor:192596","видѧаше бо мѹжа прпдбьна и правьдьна сѹща ѥго. "],["torot:20180323:usp-sbor:192703","ꙗкоже прѣже многашьды ѥго ради завидѧаше братѹ своѥмѹ. еже такого свѣтильника имать въ области своѥи. ꙗкоже съповѣдаше слышавъ ѿ того чьрноризьць. павьлъ игѹменъ сыи ѿ ѥдиного манастырѧ сѹщиихъ въ области ѥго ⁘ "],["torot:20180323:usp-sbor:192601","\u003cspan class=\"citation\"\u003eUsp.sbor. 63\u003c/span\u003e блаженыи же оц҃ь нашь ѳеодосии. много молимъ бывъ ѿ братьѣ. и ѿ вельможь. наипаче же разѹмѣвъ ꙗко ничьсоже ѹспѣшьно сими словесы томȣ. оста сѧ ѥго. "],["torot:20180323:usp-sbor:192606","и ѿтолѣ не ѹкарѧаше ѥго о томь. помысливъ же въ себѣ. ꙗко ѹнѥ ѥсть мольбою того молити. да бы възвратилъ брата си въ область свою ⁘ "],["torot:20180323:usp-sbor:192610","\u003cspan class=\"citation\"\u003eUsp.sbor. 64\u003c/span\u003e не по мнозѣхъ же дн҃ьхъ. разѹмѣвъ бл҃гыи кнѧзь тъ. прѣложениѥ блаженааго ѳеодосиꙗ. ѿ гнѣва. и ѹтѣшениѥ ѥже ѿ обличениꙗ того. въздрадова сѧ зѣло. "],["torot:20180323:usp-sbor:192616","издавьна бо жадааше бесѣдовати съ нимь и дх҃овьныихъ словесъ его насытити сѧ. "],["torot:20180323:usp-sbor:192617","таче посылаѥть къ блаженомѹ. аще повелить томѹ прити въ манастырь свои. или ни. "],["torot:20180323:usp-sbor:192620","ѡномѹ же повелѣвъшȣ томѹ приити ⁘ "],["torot:20180323:usp-sbor:192621","\u003cspan class=\"citation\"\u003eUsp.sbor. 65\u003c/span\u003e тоже сии съ радостию въставъ приде съ болꙗры въ манастырь ѥго. "],["torot:20180323:usp-sbor:192622","и великомѹ ѳеодосию съ братиѥю ишьдъшȣ ис цр҃кве. и по обычаю сърѣтьшю того и поклоньшема сѧ ꙗкоже ѥ лѣпо кънѧзю. и томȣ же цѣловавъшю бл҃женаго. таче гл҃аше "],["torot:20180323:usp-sbor:192704","се. оч҃е не дьрьзнѧхъ приити къ тебѣ помышлѧꙗ еда како гнѣваꙗ сѧ на мѧ. и не въпѹстиши насъ въ манастырь ⁘ "],["torot:20180323:usp-sbor:192628","\u003cspan class=\"citation\"\u003eUsp.sbor. 66\u003c/span\u003e тоже блаженыи ѿвѣща. "],["torot:20180323:usp-sbor:192629","чьто бо бл҃гыи вл҃дко ѹспѣѥть гнѣвъ нашь. ѥже на дьрьжавѹ твою. "],["torot:20180323:usp-sbor:192631","нъ се намъ подобаѥть обличити и гл҃ати вамъ ѥже на сп҃сениѥ дш҃и. "],["torot:20180323:usp-sbor:192632","и вамъ лѣпо ѥсть послѹшати того ⁘ "],["torot:20180323:usp-sbor:192633","\u003cspan class=\"citation\"\u003eUsp.sbor. 67\u003c/span\u003e и тако же въшьдъшема въ цр҃квь. и бывъши молитвѣ сѣдоста. "],["torot:20180323:usp-sbor:192635","и блаженомѹ ѳеодосию начьнъшю гл҃ати томѹ отъ ст҃ыихъ кънигъ. и много ѹказавъшю ѥмѹ ѡ любъви брата. и ономѹ пакы многȣ винѹ износѧщю на брата своѥго. и того ради не хотѧщю томȣ съ тѣмь мира сътворити. и тако же пакы по мнозѣи тои беседѣ. ѿиде кнѧзь въ домъ свои славѧ б҃а. ꙗко съподоби сѧ съ таковыимь мѹжьмь бесѣдовати. "],["torot:20180323:usp-sbor:192642","и ѿтолѣ часто приходѧше къ немѹ. "],["torot:20180323:usp-sbor:192643","и дх҃овьнаго того брашьна насыщаꙗ сѧ. паче медѹ и съта. "],["torot:20180323:usp-sbor:192645","се же сѹть словеса блаженааго. ꙗже исходѧахѹть ѿ медоточьныихъ ѹсть тѣхъ. "],["torot:20180323:usp-sbor:192647","многашьды же великыи ѳеодосии къ томѹ хожаше. "],["torot:20180323:usp-sbor:192648","и тако въспоминаше томѹ страхъ бж҃ии. и любъвь ѥже къ братѹ ⁘ "],["torot:20180323:usp-sbor:192650","\u003cspan class=\"citation\"\u003eUsp.sbor. 68\u003c/span\u003e и въ ѥдинъ ѿ дн҃ии шьдъшю къ томѹ бл҃гомѹ и бо҃носьномѹ оц҃ю нашемѹ ѳеодосию. и ꙗко въниде въ храмъ идеже бѣ кнѧзь сѣдѧ. и се видѣ многыꙗ играюща прѣдъ нимь. ѡвы гѹсльныꙗ гласы испѹщающемъ. дрѹгыѧ же оръганьныꙗ гласы поющемъ. и инѣмъ замарьныꙗ пискы гласѧщемъ. и тако вьсѣмъ играющемъ и веселѧщемъ сѧ. ꙗкоже обычаи ѥсть прѣдъ кнѧзьмь. "]]