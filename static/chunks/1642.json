[["proiel:20180408:hdt:65517","ἐνθεῦτεν δὲ ἐξ ἱροῦ Ἀθηναίης πολιούχου ἀποσπασθεὶς ὑπὸ Χίων ἐξεδόθη: "],["proiel:20180408:hdt:65518","ἐξέδοσαν δὲ οἱ Χῖοι ἐπὶ τῷ Ἀταρνέι μισθῷ: "],["proiel:20180408:hdt:65519","\u003cspan class=\"citation\"\u003eHdt. 1.160.4\u003c/span\u003e τοῦ δὲ Ἀταρνέος τούτου ἐστὶ χῶρος τῆς Μυσίης, Λέσβου ἀντίος. "],["proiel:20180408:hdt:65520","Πακτύην μέν νυν παραδεξάμενοι οἱ Πέρσαι εἶχον ἐν φυλακῇ, θέλοντες Κύρῳ ἀποδέξαι. "],["proiel:20180408:hdt:65521","\u003cspan class=\"citation\"\u003eHdt. 1.160.5\u003c/span\u003e ἦν δὲ χρόνος οὗτος οὐκ ὀλίγος γινόμενος, ὅτε Χίων οὐδεὶς ἐκ τοῦ Ἀταρνέος τούτου οὔτε οὐλὰς κριθέων πρόχυσιν ἐποιέετο θεῶν οὐδενὶ οὔτε πέμματα ἐπέσσετο καρποῦ τοῦ ἐνθεῦτεν, "],["proiel:20180408:hdt:81305"," ἀπείχετο τε τῶν πάντων ἱρῶν τὰ πάντα ἐκ τῆς χώρης ταύτης γινόμενα. "],["proiel:20180408:hdt:65522","\u003cspan class=\"citation\"\u003eHdt. 1.161.1\u003c/span\u003e Χῖοι μέν νυν Πακτύην ἐξέδοσαν. "],["proiel:20180408:hdt:65523","Μαζάρης δὲ μετὰ ταῦτα ἐστρατεύετο ἐπὶ τοὺς συμπολιορκήσαντας Τάβαλον, "],["proiel:20180408:hdt:81309"," καὶ τοῦτο μὲν Πριηνέας ἐξηνδραποδίσατο, "],["proiel:20180408:hdt:81310"," τοῦτο δὲ Μαιάνδρου πεδίον πᾶν ἐπέδραμε ληίην ποιεύμενος τῷ στρατῷ, Μαγνησίην τε ὡσαύτως.  "],["proiel:20180408:hdt:65524","μετὰ δὲ ταῦτα αὐτίκα νούσῳ τελευτᾷ. "],["proiel:20180408:hdt:65525","\u003cspan class=\"citation\"\u003eHdt. 1.162.1\u003c/span\u003e ἀποθανόντος δὲ τούτου, Ἅρπαγος κατέβη διάδοχος τῆς στρατηγίης, γένος καὶ αὐτὸς ἐὼν Μῆδος, τὸν ὁ Μήδων βασιλεὺς Ἀστυάγης ἀνόμῳ τραπέζῃ ἔδαισε, ὁ τῷ Κύρῳ τὴν βασιληίην συγκατεργασάμενος. "],["proiel:20180408:hdt:65526","\u003cspan class=\"citation\"\u003eHdt. 1.162.2\u003c/span\u003e οὗτος ὁ ἀνήρ τότε ὑπὸ Κύρου στρατηγὸς ἀποδεχθεὶς ὡς ἀπίκετο ἐς τὴν Ἰωνίην, αἵρεε τὰς πόλιας χώμασι: "],["proiel:20180408:hdt:65527","ὅκως γὰρ τειχήρεας ποιήσειε, τὸ ἐνθεῦτεν χώματα χῶν πρὸς τὰ τείχεα ἐπόρθεε. "],["proiel:20180408:hdt:65528","\u003cspan class=\"citation\"\u003eHdt. 1.163.1\u003c/span\u003e πρώτῃ δὲ Φωκαίῃ Ἰωνίης ἐπεχείρησε. "],["proiel:20180408:hdt:65529","οἱ δὲ Φωκαιέες οὗτοι ναυτιλίῃσι μακρῇσι πρῶτοι Ἑλλήνων ἐχρήσαντο, "],["proiel:20180408:hdt:81311"," καὶ τὸν τε Ἀδρίην καὶ τὴν Τυρσηνίην καὶ τὴν Ἰβηρίην καὶ τὸν Ταρτησσὸν οὗτοι εἰσὶ οἱ καταδέξαντες: "],["proiel:20180408:hdt:65530","\u003cspan class=\"citation\"\u003eHdt. 1.163.2\u003c/span\u003e ἐναυτίλλοντο δὲ οὐ στρογγύλῃσι νηυσὶ ἀλλὰ πεντηκοντέροισι. "],["proiel:20180408:hdt:65531","ἀπικόμενοι δὲ ἐς τὸν Ταρτησσὸν προσφιλέες ἐγένοντο τῷ βασιλέι τῶν Ταρτησσίων, τῷ οὔνομα μὲν ἦν Ἀργανθώνιος, "],["proiel:20180408:hdt:81321"," ἐτυράννευσε δὲ Ταρτησσοῦ ὀγδώκοντα ἔτεα, "],["proiel:20180408:hdt:81322"," ἐβίωσε δὲ πάντα εἴκοσι καὶ ἑκατόν. "],["proiel:20180408:hdt:65532","\u003cspan class=\"citation\"\u003eHdt. 1.163.3\u003c/span\u003e τούτῳ δὴ τῷ ἀνδρὶ προσφιλέες οἱ Φωκαιέες οὕτω δή τι ἐγένοντο ὡς τὰ μὲν πρῶτα σφέας ἐκλιπόντας Ἰωνίην ἐκέλευε τῆς ἑωυτοῦ χώρης οἰκῆσαι ὅκου βούλονται: "],["proiel:20180408:hdt:65533","μετὰ δέ, ὡς τοῦτό γε οὐκ ἔπειθε τοὺς Φωκαιέας, ὁ δὲ πυθόμενος τὸν Μῆδον παρ’ αὐτῶν ὡς αὔξοιτο, ἐδίδου σφι χρήματα τεῖχος περιβαλέσθαι τὴν πόλιν, "],["proiel:20180408:hdt:65534","\u003cspan class=\"citation\"\u003eHdt. 1.163.4\u003c/span\u003e ἐδίδου δὲ ἀφειδέως: "],["proiel:20180408:hdt:65535","καὶ γὰρ καὶ ἡ περίοδος τοῦ τείχεος οὐκ ὀλίγοι στάδιοι εἰσί, τοῦτο δὲ πᾶν λίθων μεγάλων καὶ εὖ συναρμοσμένων. "],["proiel:20180408:hdt:65536","\u003cspan class=\"citation\"\u003eHdt. 1.164.1\u003c/span\u003e τὸ μὲν δὴ τεῖχος τοῖσι Φωκαιεῦσι τρόπῳ τοιῶδε ἐξεποιήθη. "],["proiel:20180408:hdt:65537","ὁ δὲ Ἅρπαγος ὡς ἐπήλασε τὴν στρατιήν, ἐπολιόρκεε αὐτούς, προισχόμενος ἔπεα ὥς οἱ καταχρᾷ εἰ βούλονται Φωκαιέες προμαχεῶνα ἕνα μοῦνον τοῦ τείχεος ἐρεῖψαι καὶ οἴκημα ἓν κατιρῶσαι. "],["proiel:20180408:hdt:65538","\u003cspan class=\"citation\"\u003eHdt. 1.164.2\u003c/span\u003e οἱ δὲ Φωκαιέες περιημεκτέοντες τῇ δουλοσύνῃ ἔφασαν θέλειν βουλεύσασθαι ἡμέρην μίαν καὶ ἔπειτα ὑποκρινέεσθαι: "],["proiel:20180408:hdt:65539","\u003cspan class=\"citation\"\u003eHdt. 1.164.3\u003c/span\u003e ἐν ᾧ δὲ βουλεύονται αὐτοί, ἀπαγαγεῖν ἐκεῖνον ἐκέλευον τὴν στρατιὴν ἀπὸ τοῦ τείχεος. "],["proiel:20180408:hdt:65540","ὁ δ’ Ἅρπαγος ἔφη εἰδέναι μὲν εὖ τὰ ἐκεῖνοι μέλλοιεν ποιέειν, ὅμως δὲ σφι παριέναι βουλεύσασθαι.  "],["proiel:20180408:hdt:65541","ἐν ᾧ ὦν ὁ Ἅρπαγος ἀπὸ τοῦ τείχεος ἀπήγαγε τὴν, στρατιήν, οἱ Φωκαιέες ἐν τούτῳ κατασπάσαντες τὰς πεντηκοντέρους, ἐσθέμενοι τέκνα καὶ γυναῖκας καὶ ἔπιπλα πάντα, πρὸς δὲ καὶ τὰ ἀγάλματα τὰ ἐν τῶν ἱρῶν καὶ τὰ ἄλλα ἀναθήματα, χωρὶς ὅ τι χαλκὸς ἢ λίθος ἢ γραφὴ ἦν, τὰ δὲ ἄλλα πάντα ἐσθέντες καὶ αὐτοὶ εἰσβάντες ἔπλεον ἐπὶ Χίου. "],["proiel:20180408:hdt:65542","τὴν δὲ Φωκαίην ἐρημωθεῖσαν ἀνδρῶν ἔσχον οἱ Πέρσαι. "],["proiel:20180408:hdt:65543","\u003cspan class=\"citation\"\u003eHdt. 1.165.1\u003c/span\u003e οἱ δὲ Φωκαιέες, ἐπείτε σφι Χῖοι τὰς νήσους τὰς Οἰνούσσας καλεομένας οὐκ ἐβούλοντο ὠνευμένοισι πωλέειν, δειμαίνοντες μὴ αἳ μὲν ἐμπόριον γένωνται, ἡ δὲ αὐτῶν νῆσος ἀποκληισθῇ τούτου εἵνεκα, πρὸς ταῦτα οἱ Φωκαίεες ἐστέλλοντο ἐς Κύρνον:  "],["proiel:20180408:hdt:65544","ἐν γὰρ τῇ Κύρνῳ εἴκοσι ἔτεσι πρότερον τούτων ἐκ θεοπροπίου ἀνεστήσαντο πόλιν, τῇ οὔνομα ἦν Ἀλαλίη. "],["proiel:20180408:hdt:65545","\u003cspan class=\"citation\"\u003eHdt. 1.165.2\u003c/span\u003e Ἀργανθώνιος δὲ τηνικαῦτα ἤδη τετελευτήκεε. "],["proiel:20180408:hdt:65546","στελλόμενοι δὲ ἐπὶ τὴν Κύρνον, πρῶτα καταπλεύσαντες ἐς τὴν Φωκαίην κατεφόνευσαν τῶν Περσέων τὴν φυλακήν, ἣ ἐφρούρεε παραδεξαμένη παρὰ Ἁρπάγου τὴν πόλιν. "],["proiel:20180408:hdt:65547","μετὰ δέ, ὡς τοῦτο σφι ἐξέργαστο, ἐποιήσαντο ἰσχυρὰς κατάρας τῷ ὑπολειπομένῳ ἑωυτῶν τοῦ στόλου, "],["proiel:20180408:hdt:65548","\u003cspan class=\"citation\"\u003eHdt. 1.165.3\u003c/span\u003e πρὸς δὲ ταύτῃσι καὶ μύδρον σιδήρεον κατεπόντωσαν καὶ ὤμοσαν μὴ πρὶν ἐς Φωκαίην ἥξειν πρὶν ἢ τὸν μύδρον τοῦτον ἀναφανῆναι. "],["proiel:20180408:hdt:65549","στελλομένων δὲ αὐτῶν ἐπὶ τὴν Κύρνον, ὑπερημίσεας τῶν ἀστῶν ἔλαβε πόθος τε καὶ οἶκτος τῆς πόλιος καὶ τῶν ἠθέων τῆς χώρης, "],["proiel:20180408:hdt:81338"," ψευδόρκιοι δὲ γενόμενοι ἀπέπλεον ὀπίσω ἐς τὴν Φωκαίην. "],["proiel:20180408:hdt:65550","οἳ δὲ αὐτῶν τὸ ὅρκιον ἐφύλασσον, "],["proiel:20180408:hdt:81339"," ἀερθέντες ἐκ τῶν Οἰνουσσέων ἔπλεον. "],["proiel:20180408:hdt:65551","\u003cspan class=\"citation\"\u003eHdt. 1.166.1\u003c/span\u003e ἐπείτε δὲ ἐς τὴν Κύρνον ἀπίκοντο, οἴκεον κοινῇ μετὰ τῶν πρότερον ἀπικομένων ἐπ’ ἔτεα πέντε, καὶ ἱρὰ ἐνιδρύσαντο. "],["proiel:20180408:hdt:65552","καὶ ἦγον γὰρ δὴ καὶ ἔφερον τοὺς περιοίκους ἅπαντας, "],["proiel:20180408:hdt:81347"," στρατεύονται ὦν ἐπ’ αὐτοὺς κοινῷ λόγῳ χρησάμενοι Τυρσηνοὶ καὶ Καρχηδόνιοι, νηυσὶ ἑκάτεροι ἑξήκόντα. "],["proiel:20180408:hdt:65553","\u003cspan class=\"citation\"\u003eHdt. 1.166.2\u003c/span\u003e οἱ δὲ Φωκαιέες πληρώσαντες καὶ αὐτοὶ τὰ πλοῖα, ἐόντα ἀριθμὸν ἑξήκοντα, ἀντίαζον ἐς τὸ Σαρδόνιον καλεόμενον πέλαγος. "],["proiel:20180408:hdt:65554","συμμισγόντων δὲ τῇ ναυμαχίῃ Καδμείη τις νίκη τοῖσι Φωκαιεῦσι ἐγένετο: "]]