[[45053,"\u003cspan class=\"citation\"\u003eLUKE 2.44\u003c/span\u003e hugjandona in gasinþjam ina wisan qemun dagis wig jah sokidedun ina in ganiþjam jah in kunþam. "],[45054,"\u003cspan class=\"citation\"\u003eLUKE 2.45\u003c/span\u003e jah ni bigitandona ina gawandidedun sik in Iairusalem sokjandona ina. "],[45055,"\u003cspan class=\"citation\"\u003eLUKE 2.46\u003c/span\u003e jah warþ afar dagans þrins, bigetun ina in alh sitandan in midjaim laisarjam jah hausjandan im jah fraihnandan ins. "],[45056,"\u003cspan class=\"citation\"\u003eLUKE 2.47\u003c/span\u003e usgeisnodedun þan allai þai hausjandans is ana frodein jah andawaurdjam is. "],[45057,"\u003cspan class=\"citation\"\u003eLUKE 2.48\u003c/span\u003e jah gasaiƕandans ina sildaleikidedun, jah qaþ du imma so aiþei is: "],[45058,"magau, ƕa gatawides uns swa? "],[45059,"sai, sa atta þeins jah ik winnandona sokidedum þuk. "],[45060,"\u003cspan class=\"citation\"\u003eLUKE 2.49\u003c/span\u003e jah qaþ du im: "],[45061,"ƕa þatei sokideduþ mik? "],[45062,"niu wisseduþ þatei in þaim attins meinis skulda wisan? "],[45063,"\u003cspan class=\"citation\"\u003eLUKE 2.50\u003c/span\u003e jah ija ni froþun þamma waurda þatei rodida du im. "],[45064,"\u003cspan class=\"citation\"\u003eLUKE 2.51\u003c/span\u003e jah iddja miþ im jah qam in Nazaraiþ, jah was ufhausjands im; "],[45065,"jah aiþei is gafastaida þo waurda alla in hairtin seinamma. "],[45066,"\u003cspan class=\"citation\"\u003eLUKE 2.52\u003c/span\u003e jah Iesus þaih frodein jah wahstau jah anstai at guda jah mannam."],[45067,"\u003cspan class=\"citation\"\u003eLUKE 3.1\u003c/span\u003e In jera þan fimftataihundin þiudinassaus Teibairiaus kaisaris, raginondin Puntiau Peilatau Iudaia, jah fidurraginja þis Galeilaias Herodeis, Filippauzuh þan broþrs is fidurraginja þis Ituraias jah Trakauneitidaus landis, jah Lwsaniaus Abeilenes fidurraginja, \u003cspan class=\"citation\"\u003eLUKE 3.2\u003c/span\u003e at auhmistam gudjam Annin jah Kajafin, warþ waurd gudis at Iohannen, Zaxariins sunau, in auþidai. "],[45068,"\u003cspan class=\"citation\"\u003eLUKE 3.3\u003c/span\u003e jah qam and allans gaujans Iaurdanaus merjands daupein idreigos du fraleta frawaurhte, \u003cspan class=\"citation\"\u003eLUKE 3.4\u003c/span\u003e swaswe gamelid ist in bokom waurde Esaeiins praufetaus qiþandins: "],[52357,"stibna wopjandins in auþidai, "],[52358,"manweid wig fraujins, "],[57009,"raihtos waurkeiþ staigos is; "],[45070,"\u003cspan class=\"citation\"\u003eLUKE 3.5\u003c/span\u003e all dalei usfulljada jah all fairgunje jah hlaine gahnaiwjada, jah wairþiþ þata wraiqo du raihtamma jah usdrusteis du wigam slaihtaim. "],[45071,"\u003cspan class=\"citation\"\u003eLUKE 3.6\u003c/span\u003e jah gasaiƕiþ all leike nasein gudis. "],[45072,"\u003cspan class=\"citation\"\u003eLUKE 3.7\u003c/span\u003e qaþ þan du þaim atgaggandeim manageim daupjan fram sis: "],[45073,"kuni nadre, ƕas gataiknida izwis þliuhan faura þamma anawairþin hatiza? "],[45074,"\u003cspan class=\"citation\"\u003eLUKE 3.8\u003c/span\u003e waurkjaiþ nu akran wairþata idreigos jah ni duginnaiþ qiþan in izwis: "],[45075,"attan aigum Abraham; "],[45076,"qiþa auk izwis þatei mag guþ us stainam þaim urraisjan barna Abrahama. "],[45077,"\u003cspan class=\"citation\"\u003eLUKE 3.9\u003c/span\u003e aþþan ju so aqizi at waurtim bagme ligiþ: "],[45078,"all nu bagme unbairandane akran god usmaitada jah in fon galagjada. "],[45079,"\u003cspan class=\"citation\"\u003eLUKE 3.10\u003c/span\u003e jah frehun ina manageins qiþandans: "],[45080,"an ƕa taujaima? "],[45081,"\u003cspan class=\"citation\"\u003eLUKE 3.11\u003c/span\u003e andhafjands þan qaþ du im: "],[45082,"sa habands twos paidos gibai þamma unhabandin, jah saei habai matins, samaleiko taujai. "],[45083,"\u003cspan class=\"citation\"\u003eLUKE 3.12\u003c/span\u003e qemun þan jah motarjos daupjan jah qeþun du imma: "],[45084,"laisari, ƕa taujaima? "],[45085,"\u003cspan class=\"citation\"\u003eLUKE 3.13\u003c/span\u003e þaruh qaþ du im: "],[45086,"ni waiht ufar þatei garaid sijai izwis, lausjaiþ. "],[45087,"\u003cspan class=\"citation\"\u003eLUKE 3.14\u003c/span\u003e frehun þan ina jah þai militondans qiþandans: "],[45088,"jah weis ƕa taujaima? "],[45089,"jah qaþ du im: "],[45090,"ni mannanhun holoþ, ni mannanhun anamahtjaid jah waldaiþ annom izwaraim. "],[45091,"\u003cspan class=\"citation\"\u003eLUKE 3.15\u003c/span\u003e at wenjandein þan allai managein jah þagkjandam allaim in hairtam seinaim bi Iohannein, niu aufto sa wesi Xristus, \u003cspan class=\"citation\"\u003eLUKE 3.16\u003c/span\u003e andhof þan Iohannes allaim qiþands: "],[45092,"ik allis izwis watin daupja, iþ gaggiþ swinþoza mis, þizei ik ni im wairþs andbindan skaudaraip skohis is; "],[45093,"sah izwis daupeiþ in ahmin weihamma jah funin. "],[52359,"\u003cspan class=\"citation\"\u003eLUKE 3.17\u003c/span\u003e habands winþiskauron in handau seinai jah gahraineiþ gaþrask sein jah briggiþ kaurn in bansta seinamma, "],[52360,"iþ ahana intandeiþ funin unƕapnandin. "],[45095,"\u003cspan class=\"citation\"\u003eLUKE 3.18\u003c/span\u003e manag-uþ-þan jah anþar þrafstjands þiuþspilloda managein. "],[45096,"\u003cspan class=\"citation\"\u003eLUKE 3.19\u003c/span\u003e iþ Herodes sa taitrarkes gasakans fram imma bi Herodiadein, qen broþrs is, jah bi alla þoei gawaurhta ubila Herodes. \u003cspan class=\"citation\"\u003eLUKE 3.20\u003c/span\u003e anaaiauk jah þata ana alla jah galauk Iohannen in karkarai. "],[45098,"\u003cspan class=\"citation\"\u003eLUKE 3.21\u003c/span\u003e warþ þan, biþe daupida alla managein, jah at Iesu ufdaupidamma jah bidjandin usluknoda himins, \u003cspan class=\"citation\"\u003eLUKE 3.22\u003c/span\u003e jah atiddja ahma sa weiha leikis siunai swe ahaks ana ina, jah stibna us himina warþ qiþandei: "]]