[["torot:20180323:domo:164261","а хѹдомѹ наказание "],["torot:20180323:domo:164285","и всемѹ томѹ наоукъ, "],["torot:20180323:domo:164262","а госѹдарынѧ жонокъ и дѣвакъ в своемъ ѡбиходѣ тако же сзирает и смечаетъ и наказѹетъ такоже, какъ здѣ пїс. "],["torot:20180323:domo:164286","\u003cspan class=\"citation\"\u003eDomostroj 60\u003c/span\u003e ѯ҃ "],["torot:20180323:domo:164302","О торговых и ѡ лавочныхъ людех "],["torot:20180323:domo:164303","по томѹ же счет с нїми часто держати. "],["torot:20180323:domo:164287","А которые в лавкахъ торгѹютъ, и на домовнои ѡбиходъ покѹпают всѧкѹю потребѹ, и на всѧкои запасъ ино с теми в вечере и на оупокои на всѧкѹю ндл҃ю самомѹ гсдрю надобет смечатисѧ с ними и в приходѣ и в росходе и в кѹпле и в продаже "],["torot:20180323:domo:164304","с темъ вечеръ а с ынымъ инои вечеръ "],["torot:20180323:domo:164305","а кто береженъ и памѧтенъ, и радитъ ѡ своем дѣле, и все в счете живетъ оу него и хитрости в немъ нетъ никоторые и прибыточекъ ѿ него есть и того примолвити и пожаловатї ествою и питїемъ и нѹжа его пополнити во всемъ, "],["torot:20180323:domo:169882","а за добро промыслъ, "],["torot:20180323:domo:189748","на выимокъ своимъ платьемъ пожаловати "],["torot:20180323:domo:164311","а кто безхитросно что оучинит или ленивъ или позно в лавкѹ ходитъ или спитъ долго или кто с товаромъ не ходитъ к гостем или какое его нибреженїе, и нерадѣнїе ино его наказывати и бранити "],["torot:20180323:domo:164310","и по вине смотрѧ такова емѹ и пѣнѧ оучинити, "],["torot:20180323:domo:164295","а за добрѹю слѹжбѹ, тѣхъ оу себѧ за столъ сажати "],["torot:20180323:domo:164342","и ѿ себѧ подавати и жаловати и во всемъ их беречи, "],["torot:20180323:domo:164297","а во всѧкой слѹжбе и в домашнемъ ѡбиходѣ и въ торговле кто ленивъ и сонълив, и крадливъ и оупьѧнчивъ и наказанїе и побои неимѹтъ и тово ѿ дѣла ѿставити "],["torot:20180323:domo:164343","и по немъ работати. "],["torot:20180323:domo:164299","а кто глѹпъ и грѹбъ, и крадливъ и ленивъ, и ни во что не пригодитсѧ и наказанїе ни оударъ немет ино нармивъ да зъ двора спѹстит "],["torot:20180323:domo:164348","ι иные не токава дѹрака глѧдѧ не испортѧтсѧ. "],["torot:20180323:domo:164312","\u003cspan class=\"citation\"\u003eDomostroj 61\u003c/span\u003e ѯа҃ "],["torot:20180323:domo:164354","Какъ дворъ строити, или лавка или дерѣвнѧ или анъбаръ. "],["torot:20180323:domo:164314","Всѧкамѹ чл҃кѹ домовитомѹ добромѹ оу кого бг҃ъ послалъ, свое подвореице или деревенькѹ или лавочкѹ в торгѹ или ѡнбаръ или домы каменые или варницы или мѣлницы ιно бы было по преж писаномѹ всѧкои запасъ кѹпленъ в порѹ коли дешево "],["torot:20180323:domo:164356","да вездѣ на дворѣ всегды оу собѧ смотрити или ключникъ или комѹ приказано, "],["torot:20180323:domo:164316","или тынъ попортилсѧ или городба в поле, или в огородѣ или ворота или замки попортилисѧ, или которои хоромины кровлѧ гънила или ѡбетшала, или жолобы засорилисѧ все то смывати ι мести "],["torot:20180323:domo:164357","и жолобы вычищати и перекрывати и перекрепливати "],["torot:20180323:domo:164420","кое поветшало или поломилосѧ, или прокапало или вѣтрамъ подрало или вызбѣ, илї в которыхъ хоромехъ столъ лавка или скамъѧ или печь попортиласѧ или на погребе или на лѣднике или в мылне или мостъ, и гдѣ што ни бѹдь попортилосѧ, или порѧднѧ домовитаѧ какаѧ ни бѹди двороваѧ или какаѧ или повареннаѧ или конюшеннаѧ или погребнаѧ, или всѧкое платно и сапогъ все бы было ветшаное поплачено а порченое покреплено "],["torot:20180323:domo:164424","а все бы было и твердо и крѣпко и не згнило и не накапало и не нагрѧзнено, и не намочено, и в кровли и в сѹши "],["torot:20180323:domo:164427","и томѹ подворью, и всѧкомѹ ѡбиходѹ домовномѹ старостию ѡбетшанїѧ нѣтъ "],["torot:20180323:domo:164428","всегды живет вновѣ, "],["torot:20180323:domo:164328","а печи всегды посматривают. внѹтри и на печи и по сторонамъ "],["torot:20180323:domo:189749","и щели замазываютъ глиною "],["torot:20180323:domo:164429","а подъ новымъ кирпичемъ поплатитъ гдѣ выломалосѧ "],["torot:20180323:domo:164431","а на печи всегды бы было сметено "],["torot:20180323:domo:164430","ино николи притчи ѿ огнѧ не сътрах, "],["torot:20180323:domo:164330","и спать на неи хорошо или чево посѹшит, "],["torot:20180323:domo:164331","ι оу всѧкої бы печи над челомъ былъ, искреникъ глинѧнъ или железенъ "],["torot:20180323:domo:164433","и хоти и низокъ потолокъ ино не страхъ огнѧ "],["torot:20180323:domo:164434","а всегды бы были всѧкїе хоромы чисто метены и сѹхи и не нагрѧзнены и не засорены "],["torot:20180323:domo:164435","а на дворе и перед вороты всегды после снегѹ згребено и свожено и сметено "],["torot:20180323:domo:164436","а посьле дожжа грѧзь пригребена "],["torot:20180323:domo:164437","и ненадобное пристроено, "],["torot:20180323:domo:164333","ι не насорено и не заволочено, "],["torot:20180323:domo:164334","а в сѹшѹ приметено "],["torot:20180323:domo:189750","ино всегды в подорье чисто и сѹхо и не нагрѧзнено "],["torot:20180323:domo:164439","а метлы и лопаты и всѧкои запасъ и всѧкаѧ порѧднѧ по дворѹ бы не валѧлас "],["torot:20180323:domo:164440","все бы было прибрано, и припрѧтано, "],["torot:20180323:domo:164336","а на дворе ι в огородѣ колодѧзь бы былъ, "],["torot:20180323:domo:164337","а нѣтъ колодезѧ ιно бы вода всегды была, "],["torot:20180323:domo:164338","а лѣте и по хоромомъ вода бы стоѧла пожарные ра притчи. "],["torot:20180323:domo:164339","а коли избѹ, или мылню топитъ, а вода бы напередь принесена пожарные ради притчи. "],["torot:20180323:domo:164359","\u003cspan class=\"citation\"\u003eDomostroj 62\u003c/span\u003e ѯв҃ "],["torot:20180323:domo:164442","Какъ дворовое тѧгло плотит или с лавки позем или з деревни подать, и должникомъ долгъ всѧкої платить "],["torot:20180323:domo:164361","А всѧкомѹ чл҃кѹ с своего подворьѧ или с лавки поземъ и з деревни и со всѧкого оугодьѧ дани и пошлины и всѧкого оброкѹ и всѧких данеи, и всѧкихъ гсдрскихъ податеи на себе не задерживати "],["torot:20180323:domo:164443","копити не вдрѹгъ "],["torot:20180323:domo:164444","а платити ранее до срокѹ, "],["torot:20180323:domo:164363","и ты без работы живешь, "],["torot:20180323:domo:164364","и ѿ срокѹ и ѿ порѹки денекъ не даешъ "],["torot:20180323:domo:164446","и поминковъ не носишь "],["torot:20180323:domo:164445","и самъ не таскаешсѧ, "],["torot:20180323:domo:164365","а кто на срокъ всѧкихъ оброковъ, и всѧких тѧглеи не платит, а ѿ того ѿкѹпаетсѧ, и двѣ дани бѹдетъ "],["torot:20180323:domo:164447","ино оуже вдвое бѹдетъ платить, "],["torot:20180323:domo:164369","и такъ нерассѹдные люди живѹтъ в роботе, "],["torot:20180323:domo:164370","и на правеже и в долгѹ до коньца ѡбнищает "],["torot:20180323:domo:164450","а кто живет в росплатѣ, и в ѹправе, и всѧкихъ податеи за собою не клачиваетъ, и долгѹ на себе безлѣпичново не водит и тот чл҃къ всегды без работы живѣтъ и свободенъ "],["torot:20180323:domo:164452","и при животе добро "],["torot:20180323:domo:164453","и по смерти детемъ поминокъ и надѣлокъ дворъ со всѣмъ запасомъ или лавка с товаромъ, или деревнѧ со всѧким животомъ, "],["torot:20180323:domo:164375","толко ни в кабалах ни в записехъ ни в порѹкахъ ни в какихъ тѧглехъ ни в каких податехъ не зорощено, "],["torot:20180323:domo:164376","а лѹчитсѧ комѹ денегь занѧт бескобально, или в кобалѹ или закъладъ или без ростѹ ино бы на срокъ платитъ, "],["torot:20180323:domo:164378","ино и впередь добрые люди вѣрѧт "],["torot:20180323:domo:164454","а хто на срокъ не платитъ или ростѹ напередь не оуплачиваетъ ино с ѹбыткомъ и со стѹдомъ платежь "]]