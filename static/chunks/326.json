[["proiel:20170214:gothic-nt:47195","jah sa was miþ Iesua þamma Nazoraiau. "],["proiel:20170214:gothic-nt:52536","\u003cspan class=\"citation\"\u003eMATT 26.72\u003c/span\u003e jah aftra afaiaik miþ aiþa swarands þatei "],["proiel:20170214:gothic-nt:52537","ni kann þana mannan. "],["proiel:20170214:gothic-nt:47197","\u003cspan class=\"citation\"\u003eMATT 26.73\u003c/span\u003e afar leitil þan atgaggandans þai standandans qeþun Paitrau: "],["proiel:20170214:gothic-nt:47198","bi sunjai, jah þu þize is; "],["proiel:20170214:gothic-nt:47199","jah auk razda þeina bandweiþ þuk. "],["proiel:20170214:gothic-nt:52538","\u003cspan class=\"citation\"\u003eMATT 26.74\u003c/span\u003e þanuh dugann afdomjan jah swaran þatei "],["proiel:20170214:gothic-nt:52539","ni kann þana mannan. "],["proiel:20170214:gothic-nt:47201","jah suns hana hrukida. "],["proiel:20170214:gothic-nt:47202","\u003cspan class=\"citation\"\u003eMATT 26.75\u003c/span\u003e jah gamunda Paitrus waurdis Iesuis qiþanis du sis: þatei "],["proiel:20170214:gothic-nt:47203","faur hanins hruk þrim sinþam afaikis mik. "],["proiel:20170214:gothic-nt:47204","jah usgaggands ut gaigrot baitraba."],["proiel:20170214:gothic-nt:47205","\u003cspan class=\"citation\"\u003eMATT 27.1\u003c/span\u003e At maurgin þan waurþanana, runa nemun allai gudjans jah þai sinistans manageins bi Iesu, ei afdauþidedeina ina. "],["proiel:20170214:gothic-nt:47206","\u003cspan class=\"citation\"\u003eMATT 27.2\u003c/span\u003e jah gabindandans ina gatauhun jah anafulhun ina Pauntiau Peilatau kindina. "],["proiel:20170214:gothic-nt:47207","\u003cspan class=\"citation\"\u003eMATT 27.3\u003c/span\u003e þanuh gasaiƕands Iudas sa galewjands ina þatei du stauai gatauhans warþ, idreigonds gawandida þans þrins tiguns silubrinaize gudjam jah sinistam \u003cspan class=\"citation\"\u003eMATT 27.4\u003c/span\u003e qiþands: "],["proiel:20170214:gothic-nt:47208","frawaurhta mis galewjands bloþ swikn. "],["proiel:20170214:gothic-nt:47209","iþ eis qeþun: "],["proiel:20170214:gothic-nt:47210","ƕa kara unsis? "],["proiel:20170214:gothic-nt:47211","þu witeis. "],["proiel:20170214:gothic-nt:47212","\u003cspan class=\"citation\"\u003eMATT 27.5\u003c/span\u003e jah atwairpands þaim silubreinam in alh aflaiþ, jah galeiþands ushaihah sik. "],["proiel:20170214:gothic-nt:47213","\u003cspan class=\"citation\"\u003eMATT 27.6\u003c/span\u003e iþ þai gudjans nimandans þans skattans qeþun: "],["proiel:20170214:gothic-nt:47214","ni skuld ist lagjan þans in kaurbaunan, unte andawairþi bloþis ist. "],["proiel:20170214:gothic-nt:47215","\u003cspan class=\"citation\"\u003eMATT 27.7\u003c/span\u003e garuni þan nimandans usbauhtedun us þaim þana akr kasjins, du usfilhan ana gastim. "],["proiel:20170214:gothic-nt:47216","\u003cspan class=\"citation\"\u003eMATT 27.8\u003c/span\u003e duþþe haitans warþ akrs jains akrs bloþis und hina dag. "],["proiel:20170214:gothic-nt:47217","\u003cspan class=\"citation\"\u003eMATT 27.9\u003c/span\u003e þanuh usfullnoda þata qiþano þairh Iairaimian praufetu qiþandan: "],["proiel:20170214:gothic-nt:47218","jah usnemun þrins tiguns silubreinaize andawairþi þis wairþodins, þatei garahnidedun fram sunum Israelis, \u003cspan class=\"citation\"\u003eMATT 27.10\u003c/span\u003e jah atgebun ins und akra kasjins, swaswe anabauþ mis frauja. "],["proiel:20170214:gothic-nt:47219","\u003cspan class=\"citation\"\u003eMATT 27.11\u003c/span\u003e iþ Iesus stoþ faura kindina, "],["proiel:20170214:gothic-nt:62822","jah frah ina sa kindins qiþands: "],["proiel:20170214:gothic-nt:47220","þu is þiudans Iudaie? "],["proiel:20170214:gothic-nt:47221","iþ Iesus qaþ du imma: "],["proiel:20170214:gothic-nt:47222","þu qiþis. "],["proiel:20170214:gothic-nt:47223","\u003cspan class=\"citation\"\u003eMATT 27.12\u003c/span\u003e jah miþþanei wrohiþs was fram þaim gudjam jah sinistam, ni waiht andhof. "],["proiel:20170214:gothic-nt:47224","\u003cspan class=\"citation\"\u003eMATT 27.13\u003c/span\u003e þanuh qaþ du imma Peilatus: "],["proiel:20170214:gothic-nt:47225","niu hauseis ƕan filu ana þuk weitwodjand? "],["proiel:20170214:gothic-nt:47226","\u003cspan class=\"citation\"\u003eMATT 27.14\u003c/span\u003e jah ni andhof imma wiþra ni ainhun waurde, swaswe sildaleikida sa kindins filu. "],["proiel:20170214:gothic-nt:47227","\u003cspan class=\"citation\"\u003eMATT 27.15\u003c/span\u003e and dulþ þan ƕarjoh biuhts was sa kindins fraletan ainana þizai managein bandjan, þanei wildedun. "],["proiel:20170214:gothic-nt:47228","\u003cspan class=\"citation\"\u003eMATT 27.16\u003c/span\u003e habaidedunuh þan bandjan gatarhidana haitanana Barabban. "],["proiel:20170214:gothic-nt:47229","\u003cspan class=\"citation\"\u003eMATT 27.17\u003c/span\u003e gaqumanaim þan im, qaþ im Peilatus: "],["proiel:20170214:gothic-nt:47230","ƕana wileiþ ei fraletau izwis? Barabban þau Iesu, saei haitada Xristus? "],["proiel:20170214:gothic-nt:47232","\u003cspan class=\"citation\"\u003eMATT 27.18\u003c/span\u003e wissa auk þatei in neiþis atgebun ina. "],["proiel:20170214:gothic-nt:47233","\u003cspan class=\"citation\"\u003eMATT 27.19\u003c/span\u003e sitandin þan imma ana stauastola, insandida du imma qens is qiþandei: "],["proiel:20170214:gothic-nt:47234","ni waiht þus jah þamma garaihtin... "],["proiel:20170214:gothic-nt:47235","...\u003cspan class=\"citation\"\u003eMATT 27.42\u003c/span\u003e Israelis ist, "],["proiel:20170214:gothic-nt:55143","atsteigadau nu af þamma galgin jah galaubjam imma. "],["proiel:20170214:gothic-nt:47236","\u003cspan class=\"citation\"\u003eMATT 27.43\u003c/span\u003e trauaida du guda; "],["proiel:20170214:gothic-nt:47237","lausjadau nu ina, jabai wili ina; "],["proiel:20170214:gothic-nt:52540","qaþ auk þatei "],["proiel:20170214:gothic-nt:52541","gudis im sunus. "],["proiel:20170214:gothic-nt:47239","\u003cspan class=\"citation\"\u003eMATT 27.44\u003c/span\u003e þatuh samo jah þai waidedjans þai miþushramidans imma idweitidedun imma. "],["proiel:20170214:gothic-nt:47240","\u003cspan class=\"citation\"\u003eMATT 27.45\u003c/span\u003e fram saihston þan ƕeilai warþ riqis ufar allai airþai und ƕeila niundon. "],["proiel:20170214:gothic-nt:47241","\u003cspan class=\"citation\"\u003eMATT 27.46\u003c/span\u003e iþ þan bi ƕeila niundon ufhropida Iesus stibnai mikilai qiþands: "],["proiel:20170214:gothic-nt:47242","helei, helei, lima sibakþani, "],["proiel:20170214:gothic-nt:62823","þatei ist: "],["proiel:20170214:gothic-nt:47243","guþ meins, guþ meins, duƕe mis bilaist? "],["proiel:20170214:gothic-nt:47244","\u003cspan class=\"citation\"\u003eMATT 27.47\u003c/span\u003e iþ sumai þize jainar standandane gahausjandans qeþun þatei "],["proiel:20170214:gothic-nt:62840","Helian wopeiþ sa. "],["proiel:20170214:gothic-nt:47245","\u003cspan class=\"citation\"\u003eMATT 27.48\u003c/span\u003e jah suns þragida ains us im jah nam swamm fulljands aketis, jah lagjands ana raus draggkida ina. "],["proiel:20170214:gothic-nt:47246","\u003cspan class=\"citation\"\u003eMATT 27.49\u003c/span\u003e iþ þai anþarai qeþun: "],["proiel:20170214:gothic-nt:52542","let, ei saiƕam, qimaiu Helias nasjan ina. "],["proiel:20170214:gothic-nt:47248","\u003cspan class=\"citation\"\u003eMATT 27.50\u003c/span\u003e iþ Iesus aftra hropjands stibnai mikilai aflailot ahman. "],["proiel:20170214:gothic-nt:47249","\u003cspan class=\"citation\"\u003eMATT 27.51\u003c/span\u003e jah þan faurhah alhs diskritnoda in twa, iupaþro und dalaþ, jah airþa inreiraida, jah stainos disskritnodedun, \u003cspan class=\"citation\"\u003eMATT 27.52\u003c/span\u003e jah hlaiwasnos usluknodedun, jah managa leika þize ligandane weihaize urrisun. "]]