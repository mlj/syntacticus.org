[[43907,"gagga manwjan stad izwis. "],[52234,"\u003cspan class=\"citation\"\u003eJOHN 14.3\u003c/span\u003e jah þan jabai gagga, manwja izwis stad, "],[63131,"aftra qima jah franima izwis du mis silbin, ei þarei im ik, þaruh sijuþ jah jus. "],[43909,"\u003cspan class=\"citation\"\u003eJOHN 14.4\u003c/span\u003e jah þadei ik gagga kunnuþ jah þana wig kunnuþ. "],[43910,"\u003cspan class=\"citation\"\u003eJOHN 14.5\u003c/span\u003e þaruh qaþ imma Þomas: "],[43911,"frauja, ni witum ƕaþ gaggis, jah ƕaiwa magum þana wig kunnan? "],[43912,"\u003cspan class=\"citation\"\u003eJOHN 14.6\u003c/span\u003e qaþ imma Iesus: "],[43913,"ik im sa wigs jah sunja jah libains. "],[43914,"ainshun ni qimiþ at attin, niba þairh mik. "],[43915,"\u003cspan class=\"citation\"\u003eJOHN 14.7\u003c/span\u003e iþ kunþedeiþ mik, aiþþau kunþedeiþ jah attan meinana; "],[43916,"jah þan fram himma kunnuþ ina jah gasaiƕiþ ina. "],[43917,"\u003cspan class=\"citation\"\u003eJOHN 14.8\u003c/span\u003e iþ Filippus qaþuh du imma: "],[43918,"frauja, augei unsis þana attan; "],[43919,"þatuh ganah unsis. "],[43920,"\u003cspan class=\"citation\"\u003eJOHN 14.9\u003c/span\u003e þaruh qaþ imma Iesus: "],[43921,"swalaud melis miþ izwis was, jah ni ufkunþes mik, Filippu? "],[43922,"saei gasaƕ mik, gasaƕ attan, "],[63132,"jah ƕaiwa þu qiþis: "],[43923,"augei unsis þana attan? "],[43924,"\u003cspan class=\"citation\"\u003eJOHN 14.10\u003c/span\u003e niu galaubeis þatei ik in attin jah atta in mis ist? "],[43925,"þo waurda þoei ik rodja izwis, af mis silbin ni rodja, ak atta saei in mis ist, sa taujiþ þo waurstwa. "],[43926,"\u003cspan class=\"citation\"\u003eJOHN 14.11\u003c/span\u003e Galaubeiþ mis þatei ik in attin jah atta in mis; "],[43927,"iþ jabai ni, in þize waurstwe galaubeiþ mis. "],[43928,"\u003cspan class=\"citation\"\u003eJOHN 14.12\u003c/span\u003e amen amen qiþa izwis, "],[63134,"saei galaubeid mis: þo waurstwa þoei ik tauja, jah is taujiþ jah maizona þaim taujiþ; "],[43930,"unte ik du attin gagga. "],[43931,"\u003cspan class=\"citation\"\u003eJOHN 14.13\u003c/span\u003e jah þatei ƕa bidjiþ in namin meinamma, þata tauja, ei hauhjaidau atta in sunau. "],[43932,"\u003cspan class=\"citation\"\u003eJOHN 14.14\u003c/span\u003e jabai ƕis bidjiþ mik in namin meinamma, ik tauja. "],[43933,"\u003cspan class=\"citation\"\u003eJOHN 14.15\u003c/span\u003e jabai mik frijoþ, anabusnins meinos fastaid. "],[43934,"\u003cspan class=\"citation\"\u003eJOHN 14.16\u003c/span\u003e jah ik bidja attan, jah anþarana parakletu gibiþ izwis, ei sijai miþ izwis du aiwa, \u003cspan class=\"citation\"\u003eJOHN 14.17\u003c/span\u003e ahma sunjos, þanei so manaseiþs ni mag niman, unte ni saiƕiþ ina, nih kann ina; "],[43935,"iþ jus kunnuþ ina, unte is miþ izwis wisiþ jah in izwis ist. "],[43936,"\u003cspan class=\"citation\"\u003eJOHN 14.18\u003c/span\u003e ni leta izwis widuwairnans; "],[43937,"qima at izwis. "],[43938,"\u003cspan class=\"citation\"\u003eJOHN 14.19\u003c/span\u003e nauh leitil, jah so manaseiþs mik ni þanaseiþs saiƕiþ; "],[43939,"iþ jus saiƕiþ mik, þatei ik liba, jah jus libaiþ. "],[43940,"\u003cspan class=\"citation\"\u003eJOHN 14.20\u003c/span\u003e in jainamma daga ufkunnaiþ jus þatei ik in attin meinamma jah jus in mis jah ik in izwis. "],[43941,"\u003cspan class=\"citation\"\u003eJOHN 14.21\u003c/span\u003e Saei habaid anabusnins meinos jah fastaiþ þos, sa ist saei frijoþ mik: "],[43942,"jah þan saei frijoþ mik, frijoda fram attin meinamma, jah ik frijo ina jah gabairhtja imma mik silban. "],[43943,"\u003cspan class=\"citation\"\u003eJOHN 14.22\u003c/span\u003e þaruh qaþ imma Iudas, ni sa Iskarjotes: "],[43944,"frauja, ƕa warþ, ei unsis munais gabairhtjan þuk silban, iþ þizai manasedai ni? "],[43945,"\u003cspan class=\"citation\"\u003eJOHN 14.23\u003c/span\u003e andhof Iesus jah qaþ du imma: "],[43946,"jabai ƕas mik frijoþ, waurd mein fastaiþ, jah atta meins frijoþ ina, jah du imma galeiþos jah saliþwos at imma gataujos. "],[43947,"\u003cspan class=\"citation\"\u003eJOHN 14.24\u003c/span\u003e iþ saei ni frioþ mik, þo waurda meina ni fastaiþ; "],[43948,"jah þata waurd þatei hauseiþ nist mein, ak þis sandjandins mik attins. "],[43949,"\u003cspan class=\"citation\"\u003eJOHN 14.25\u003c/span\u003e þata rodida izwis at izwis wisands. "],[43950,"\u003cspan class=\"citation\"\u003eJOHN 14.26\u003c/span\u003e aþþan sa parakletus, ahma sa weiha, þanei sandeiþ atta in namin meinamma, sa izwis laiseiþ allata jah gamaudeiþ izwis allis þatei qaþ du izwis. "],[52236,"\u003cspan class=\"citation\"\u003eJOHN 14.27\u003c/span\u003e gawairþi bileiþa izwis, "],[52237,"gawairþi mein giba izwis; "],[43952,"ni swaswe so manaseþs gibiþ, ik giba izwis. "],[43953,"ni indrobnaina izwara hairtona nih faurhtjaina. "],[43954,"\u003cspan class=\"citation\"\u003eJOHN 14.28\u003c/span\u003e Hausideduþ ei ik qaþ izwis: "],[43955,"galeiþa jah qima at izwis; "],[43956,"jabai frijodedeiþ mik, aiþþau jus faginodedeiþ ei ik gagga du attin: "],[43957,"unte atta meins maiza mis ist. "],[43958,"\u003cspan class=\"citation\"\u003eJOHN 14.29\u003c/span\u003e jah nu qaþ izwis, faurþizei waurþi, ei biþe wairþai, galaubjaiþ. "],[43959,"\u003cspan class=\"citation\"\u003eJOHN 14.30\u003c/span\u003e þanaseiþs filu ni maþlja miþ izwis; "],[43960,"qimiþ saei þizai manasedai reikinoþ, jah in mis ni bigitiþ waiht. "],[43961,"\u003cspan class=\"citation\"\u003eJOHN 14.31\u003c/span\u003e ak ei ufkunnai so manaseþs þatei ik frijoda attan meinana, jah swaswe anabaud mis atta, swa tauja. "],[52238,"urreisiþ, "],[52239,"gaggam þaþro."],[43963,"\u003cspan class=\"citation\"\u003eJOHN 15.1\u003c/span\u003e Ik im weinatriu þata sunjeino, jah atta meins waurstwja ist. "],[43964,"\u003cspan class=\"citation\"\u003eJOHN 15.2\u003c/span\u003e all taine in mis unbairandane akran goþ, usnimiþ ita: "],[43965,"jah all akran bairandane, gahraineiþ ita, ei managizo akran bairaina. "]]