[["torot:20180919:suz-lav:211462","брате ѡже тѧ привели старѣишаꙗ дружина. а поѣди ростову. "],["torot:20180919:suz-lav:211464","а ѿтолѣ миръ възмевѣ. "],["torot:20180919:suz-lav:211465","тобе ростовци привели и болѧре. "],["torot:20180919:suz-lav:211466","а мене былъ с братомъ б҃ъ привелъ и володимерци. "],["torot:20180919:suz-lav:211467","а суздаль буди нама ѡбче. "],["torot:20180919:suz-lav:211468","да кого всхотѧть то имъ буди кнѧзь. "],["torot:20180919:suz-lav:211469","ѡн же послушавъ рѣчи ростовьское. и болѧрьское. "],["torot:20180919:suz-lav:212150","величавы будущи. и хрсьнаго цѣлованьꙗ забывъ. молвѧхуть бо ѥму. аще ты миръ даси ѥму. но мы ѥму не дамы. помысливше высокоꙋмьем своимъ. не вѣдуще ꙗко б҃ъ даѥть власть ѥмуже хощеть. "],["torot:20180919:suz-lav:211478","поставлѧеть бо цсрѧ и кнѧзѧ вышнии. "],["torot:20180919:suz-lav:211479","аще каꙗ землѧ ѹправит сѧ пред бм҃ь. поставлѧеть еи кнѧзѧ праведьна. любѧща суд и правду. "],["torot:20180919:suz-lav:211482","аще бо кнѧзи правдиви бывають то много ѿдаѥть сѧ согрѣшеньꙗ земли тои. "],["torot:20180919:suz-lav:212115","да поне то ес глава земли. "],["torot:20180919:suz-lav:211484","мстислав же не послуша рѣчи всеволода стрыꙗ своѥго хотѧща ѥму добра. но слушаеть добрыны долгаго. матѣꙗ шибутовича. и иных злых члв҃къ. "],["torot:20180919:suz-lav:211488","кнѧзь же всеволодъ приѣхавъ къ юрьеву. сожда сѧ с переꙗславци. "],["torot:20180919:suz-lav:211490","сказа имъ рѣчь мстиславлю. "],["torot:20180919:suz-lav:211491","ѡни же рекоша ѥму "],["torot:20180919:suz-lav:212116","ты ѥму добра хотѣлъ. "],["torot:20180919:suz-lav:211492","а ѡнъ головы твоеꙗ ловить. "],["torot:20180919:suz-lav:211493","поѣди кнѧже к нему. насъ перестоꙗвъ. "],["torot:20180919:suz-lav:211495","а то ему дѣти ны жены. "],["torot:20180919:suz-lav:211496","брату твоѥму михалку ѹмершю еще девѧтаго дн҃е нѣтуть. "],["torot:20180919:suz-lav:211497","а ѡнъ хочеть кровь прольꙗти. "],["torot:20180919:suz-lav:211498","кнѧзь же всеволодъ надѣꙗ сѧ на б҃а и на ст҃ую бц҃ю. юже видѣ ѹ суждалѧ переѣхавъ рѣку къзу. в суботу рано. и поѣха к нему полкы нарѧдивъ. "],["torot:20180919:suz-lav:211502","мстислав же стоꙗше доспѣвъ ѹ липиць. "],["torot:20180919:suz-lav:211503","стрѣлцем стрѣлѧющим сѧ. межи полкома. поидоша к собѣ на грунахъ ѡбои. "],["torot:20180919:suz-lav:211506","и покрыша поле юрьевьское. "],["torot:20180919:suz-lav:211507","и б҃ъ поможе всеволоду юрьѥвичю. мсцѧ. июнѧ. въ .к҃з. дн҃ь. на памѧт стаг. сампсона. страньноприимцѧ. "],["torot:20180919:suz-lav:211510","И побѣже мстиславъ и дружина ѥго. "],["torot:20180919:suz-lav:211511","добрыну долгаго ту ѹбиша. и иванка степанковича. и инѣхъ. "],["torot:20180919:suz-lav:211514","а ростовци и болѧръ всѣ повѧзаша. "],["torot:20180919:suz-lav:211515","а ѹ всеволодова полку не быс пакости. бм҃ь и крстмъ чстнымь. "],["torot:20180919:suz-lav:211517","а села болѧрьскаꙗ взѧша и кони. и скотъ. "],["torot:20180919:suz-lav:211519","мстислав же бѣжа ростову. а из ростова новугороду. "],["torot:20180919:suz-lav:211521","кнѧзь жь вссеволодъ побѣдивъ полкъ възврати сѧ володимерю с чстью великою. "],["torot:20180919:suz-lav:211522","а володимерци и дружина поведоша колодникы. и скотъ погнаша и кони. славѧще б҃а и ст҃ую бц҃ю. и крстную силу. ѥгоже переступили бѧху ростовци и болѧре. "],["torot:20180919:suz-lav:211527","да доколѣ бв҃и терпѣти над нами. "],["torot:20180919:suz-lav:211528","за грѣхы наведе на них. "],["torot:20180919:suz-lav:211529","и наказалъ по достоꙗнью рукою бл҃говѣрнаго кнѧзѧ. всеволода сн҃а юргева. "],["torot:20180919:suz-lav:211531","мьстиславу же прибѣгшю новугороду. рекоша ѥму новгородци. "],["torot:20180919:suz-lav:211533","ѹдарилъ ѥси пѧтою новъгородъ "],["torot:20180919:suz-lav:212117","и шелъ ѥси былъ на стрыꙗ своѥго на михалка. повабленъ ростовци. "],["torot:20180919:suz-lav:211535","да ѡже михалка б҃ъ поꙗлъ. а с братом ѥго съ всеволодомъ б҃ъ росудилъ тѧ "],["torot:20180919:suz-lav:212118","чему к намъ идеши. "],["torot:20180919:suz-lav:211537","и не приꙗша ѥго. "],["torot:20180919:suz-lav:211538","ѡн же ѣха из новагорода рѧзаню. "],["torot:20180919:suz-lav:211539","и подъмолви глѣба рѧзаньскаго кнѧзѧ. зѧтѧ своѥго. "],["torot:20180919:suz-lav:211541","глѣбъ же на ту ѡсень приѣха на московь. "],["torot:20180919:suz-lav:211542","и пожже городъ весь и села. "],["torot:20180919:suz-lav:211543","кнѧзь же всеволодъ поѣха к нему. "],["torot:20180919:suz-lav:211544","и бывшю ѥму за переꙗславлемъ подъ шерньскымъ лѣсом. в тоже времѧ приѣхали к нему новгородци. милонѣжькова чадь. "],["torot:20180919:suz-lav:211547","и рекоша ѥму "],["torot:20180919:suz-lav:212119","кнѧже не ходи без новгородьскых сн҃овъ. "],["torot:20180919:suz-lav:211548","поиди на нь ѡдиноꙗ с нами. "],["torot:20180919:suz-lav:211549","кнѧзь же всеволодъ послушавъ новгородець. възложивъ ѹпованье на б҃а и на ст҃ую бц҃ю. възврати сѧ володимерю. "],["torot:20180919:suz-lav:211552","а глѣбъ пожегъ москву. иде рѧзаню. "],["torot:20180919:suz-lav:211554","Тогож лѣт. На зиму иде кнѧзь всеволодъ на глѣба к рѧзаню с ростовци. и с суждальци. и со всею дружиною. "],["torot:20180919:suz-lav:211558","и присла к нему ст҃ославъ всеволодичь сн҃а своꙗ в помочь. ѡлга и володимера. "],["torot:20180919:suz-lav:211560","приде же к нему глѣбовичь володимеръ. сн҃овець ѥго ис переꙗславлѧ. "],["torot:20180919:suz-lav:211562","и бывшим имъ ѹ коломны приде вѣсть. ѡже глѣбъ шелъ володимерю инѣмъ путемъ. и воюеть ѡколо володимерѧ. и с половци с погаными. "],["torot:20180919:suz-lav:211566","много бо зла створи црк҃ви б҃олюбьскои. юже бѣ ѹкрасилъ андрѣи кнѧзь добрыи. иконами и всѧкимъ ѹзорочьем. златомъ и сребром. и каменьем драгым. "],["torot:20180919:suz-lav:211571","и ту црк҃вь повелѣ выбивше двери "],["torot:20180919:suz-lav:212120","разграби с погаными. "],["torot:20180919:suz-lav:211572","и села пожже боꙗрьскаꙗ. "],["torot:20180919:suz-lav:211573","а жены и дѣти и товаръ да поганым на щитъ. "],["torot:20180919:suz-lav:211574","и многы црк҃ви запали ѡгнемь. "],["torot:20180919:suz-lav:211575","да не чюдит сѧ никтоже ѡ семь. "],["torot:20180919:suz-lav:211576","идеже множьство грѣх. ту видѣньꙗ всѧкого показаньꙗ. "],["torot:20180919:suz-lav:211578","сего ради гнѣвъ простре сѧ. "],["torot:20180919:suz-lav:211579","ѡви ведут сѧ полонени. "],["torot:20180919:suz-lav:212121","друзии посѣкаѥми. и до молодыхъ дѣтии. "],["torot:20180919:suz-lav:211582","инии на месть даѥми поганым. "],["torot:20180919:suz-lav:211583","друзии трепетаху зрѧще ѹбиваѥмых. "],["torot:20180919:suz-lav:211584","и тако глѣбъ кнѧзь б҃а разгнѣви и ст҃ую бц҃ю. "],["torot:20180919:suz-lav:211585","но на преднеѥ възвратим сѧ. "],["torot:20180919:suz-lav:211586","кнѧзь же всеволодъ възвративъ сѧ ѿ коломны. приде ѡпѧть в землю свою. "],["torot:20180919:suz-lav:211588","и ѡбрѣте глѣба стоꙗща на колахши на рѣцѣ. с половци и с полономъ. "],["torot:20180919:suz-lav:211590","и не совкупиша сѧ битъ ѡбои. за мсць. "],["torot:20180919:suz-lav:211592","бѣ бо не лзѣ переити рѣкы твердью. "],["torot:20180919:suz-lav:211593","кнѧзь же всеволодъ нарѧдивъ полкы на масленѣи недлѣ. и пусти возы на ту сторону рѣкы идеже глѣбъ стоꙗше. "],["torot:20180919:suz-lav:211595","глѣбъ же нарѧди полкъ со мстиславомь с ростиславичемъ на возы. "],["torot:20180919:suz-lav:211596","кнѧзь же всеволодъ посла сн҃овца своѥго володимера с переꙗславци. и нѣколико дружины с ним. кдѣ вози стоꙗхуть противу мстиславу. "],["torot:20180919:suz-lav:211599","а глѣбъ и романъ сн҃ъ ѥго. и игорь и ꙗрополкъ. перешедъ колахшю. и поидоша ко всеволоду на прускову гору. "],["torot:20180919:suz-lav:211603","и не дошедше до стрѣлища ѡдиного всеволожа полку. и ту абье побѣгнуше переди мстиславъ. на сеи сторонѣ рѣкы. "],["torot:20180919:suz-lav:211606","а глѣбъ постоꙗвъ мало видѣвъ мстислава бѣжавша. побѣже гоним бж҃ьимъ гнѣвомъ. "],["torot:20180919:suz-lav:211608","всеволодъ же кнѧзь погна вслѣдъ ихъ со всею дружиною. ѡвы сѣкуще ѡвы вѧжюще. "],["torot:20180919:suz-lav:211610","и ту самого глѣба ꙗша руками. и сн҃а ѥго романа. и шюрина ѥго мстислава ростиславича. "],["torot:20180919:suz-lav:211613","и дружину ѥго всю изъимаша. "],["torot:20180919:suz-lav:211614","и думци ѥго извѧза всѣ. и бориса жидиславича. и ѡлъстина. и дѣдилцѧ. и инѣх множство. "],["torot:20180919:suz-lav:211619","а поганыѣ половци избиша ѡружьем. "],["torot:20180919:suz-lav:211620","тѣм же и мы послѣдующе дв҃ду прр҃ку. гл҃емъ "]]