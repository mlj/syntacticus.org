[["torot:20180919:suz-lav:210407","и манастыри многы созда. "],["torot:20180919:suz-lav:210408","на весь бо црк҃в҃ныи чинъ и на цр҃ковникы. ѿверзлъ ѥму б҃ъ ѡчи срдч҃нѣи. "],["torot:20180919:suz-lav:210410","не ѡмрачи бо ꙋма своѥго пьꙗньствомъ. "],["torot:20180919:suz-lav:210411","кормитель бѣ черньцем и черницѧмъ. и ѹбогымъ. и всѧкому чину. "],["torot:20180919:suz-lav:210414","ꙗко възлюбленыи бѧше ѡц҃ь. паче же на млстыню зѣло ѡхотивъ. "],["torot:20180919:suz-lav:210416","ибо брашно своѥ и медъ по ꙋлицам на возѣхъ слаше болным. и по затвором. "],["torot:20180919:suz-lav:210418","слыша бо гса гл҃ща. "],["torot:20180919:suz-lav:210419","аще створисте братьѣ моеи меншеи. то мнѣ створисте. "],["torot:20180919:suz-lav:210421","и пакы дв҃дъ гл҃еть. "],["torot:20180919:suz-lav:210422","блж҃нъ мужь милуꙗ и даꙗ весь дн҃ь. "],["torot:20180919:suz-lav:210423","ѡ гсдѣ ходѧ и не поткнет сѧ. "],["torot:20180919:suz-lav:210424","мужьство же и ѹмъ в немъ живѧше. "],["torot:20180919:suz-lav:210425","правда же и истинна с ним ходѧста. "],["torot:20180919:suz-lav:210426","и иного добродѣꙗньꙗ много в немь бѧше. "],["torot:20180919:suz-lav:210427","вторыи мудрыи соломонъ бывъ. тѣмь достоино ѿ г҃а побѣдныи вѣнець всприꙗлъ ѥси. андрѣю мужьству тезоимените. "],["torot:20180919:suz-lav:210430","братома бо б҃оѹмнымѧ вслѣдо[...] кровью ѡмывъ сѧ. страданьꙗ ти. "],["torot:20180919:suz-lav:210433","аще бо не напасть то не вѣнець. "],["torot:20180919:suz-lav:210434","аше ли не мука ни дарове. "],["torot:20180919:suz-lav:210435","всѧкыи бо держа сѧ добродѣтели не може безъ многыхъ врѧгъ быти. "],["torot:20180919:suz-lav:210436","и вражедное ѹбииство слышавъ напереди до сего. дхм҃ь бжственымъ разгорѣвъ сѧ. и ни во что же вмѣни. "],["torot:20180919:suz-lav:210439","тѣмь в памѧт ѹбьеньꙗ твоѥго ѹдивиша сѧ нбснии анг҃ли. видѧще кровь твою прольемую за хса. "],["torot:20180919:suz-lav:210441","рыдаѥть же множьство правовѣрных. зрѧще ѡц҃ѧ сирымъ и коръмителѧ. ѡмраченымъ звѣзду свѣтоносну помрачаѥму. "],["torot:20180919:suz-lav:210444","ѡканьнии же твои ѹбиицѣ. ѡгнемь крстѧт сѧ конечным. иже ижигаѥть всѧкого грѣха купину. рекше дѣꙗнье. "],["torot:20180919:suz-lav:210448","ты же стрстпче моли сѧ. къ всемогущему б҃у. дати миръ мирови ⁘ "],["torot:20180919:suz-lav:210451","Оубьѥн же быс. мц҃ѧ. июнѧ. въ .к҃ѳ. дн҃ь. на памѧт. ст҃ою апслу. петра. и павла. в субту на ночь. "],["torot:20180919:suz-lav:210457","Началникъ же ѹбиицѧмъ петръ кучковъ зѧть. "],["torot:20180919:suz-lav:210458","аньбалъ асинъ ключник. ꙗкымъ кучковичь. а всѣхъ невѣрных ѹбииць числомъ .к҃. Иже сѧ были снѧли. на ѡканьныи свѣтъ. того дн҃и ѹ петра ѹ кучкова зѧтѧ. "],["torot:20180919:suz-lav:210464","постигши бо ночи суботьнѣи. вземше ѡружье ꙗко звѣрье дивии. придоша идеже бѣ блж҃ныи кнѧзь. лежа в ложници. "],["torot:20180919:suz-lav:210468","и силою ѿломиша двери ѹ сѣнии. "],["torot:20180919:suz-lav:210469","блж҃ныи же вскочи. "],["torot:20180919:suz-lav:210470","и хотѣ взѧти мечь. "],["torot:20180919:suz-lav:210471","и не бѣ ту меча. "],["torot:20180919:suz-lav:210472","бѣ бо вынѧлъ аньбалъ того дн҃и ключник ѥго. "],["torot:20180919:suz-lav:210473","то бо мечь бѧше стаг бориса. "],["torot:20180919:suz-lav:210474","ѡканьнии же всоваша сѧ в ложницю вси. "],["torot:20180919:suz-lav:210475","сѣкше ѥго саблѧми и мечи. идоша прочь. "],["torot:20180919:suz-lav:210477","ѡн же в торопѣ вскочь по них. начатъ ригати. и гл҃ати в болѣзни срдцѧ. "],["torot:20180919:suz-lav:210480","ѡни же глас ѹслышавше воротиша сѧ на нь ѡпѧт. "],["torot:20180919:suz-lav:210481","ѡн же подъбѣже подъ сѣни "],["torot:20180919:suz-lav:211381","налѣзъше ѥго ту и скончаша и. "],["torot:20180919:suz-lav:210482","петръ же ѥму ѿтѧ руку десную. "],["torot:20180919:suz-lav:210483","ѹбьѥн же быс в субту на ночь. "],["torot:20180919:suz-lav:210484","и ѡ свѣте заѹтра мертвъ в недлю. на памѧть .в҃і. апслу. "],["torot:20180919:suz-lav:210486","Налѣзоша и подъ сѣньми лежаща. "],["torot:20180919:suz-lav:210487","вземше и на коврѣ клирошане б҃олюбьскыи. внесоша и в божницю. "],["torot:20180919:suz-lav:210489","пѣвше над нимъ вложиша и в гробъ каменъ. "],["torot:20180919:suz-lav:210490","горожане же б҃олюбьскыи. и дворѧне разграбиша. домъ кнѧжь. "],["torot:20180919:suz-lav:210493","и дѣлатели иже бѧху пришли к дѣлу. злато и сребро порты и паволокы. и имѣнье ѥмуже не бѣ числа. "],["torot:20180919:suz-lav:210496","и много зла створи сѧ в волости ѥго. "],["torot:20180919:suz-lav:210497","посадникъ ѥго и тиѹновъ ѥго. домы пограбиша. а самѣхъ избиша. "],["torot:20180919:suz-lav:210500","дѣтьскыѣ и мечникы избиша. "],["torot:20180919:suz-lav:210501","а домы ихъ пограбиша. не вѣдуче гл҃емаго. "],["torot:20180919:suz-lav:210503","идѣже законъ. ту и ѡбидъ много. "],["torot:20180919:suz-lav:210505","и пакы павелъ апслъ гл҃еть. "],["torot:20180919:suz-lav:210506","всѧка дша властелемъ повинует сѧ. "],["torot:20180919:suz-lav:210507","власти бо ѿ б҃а ѹчинени сут. "],["torot:20180919:suz-lav:210508","естьствомъ бо земным. подобенъ есть всѧкому члвку цсрь. "],["torot:20180919:suz-lav:210510","властью же сана ꙗко б҃ъ. "],["torot:20180919:suz-lav:210511","вѣща бо великыи златоꙋстець "],["torot:20180919:suz-lav:211382","тѣм же противѧт сѧ волости. "],["torot:20180919:suz-lav:210512","противѧт сѧ закону б҃ью. "],["torot:20180919:suz-lav:210513","кнѧзь бо не туне мечь носить. "],["torot:20180919:suz-lav:210514","бж҃ии бо слуга есть. "],["torot:20180919:suz-lav:210515","но мы на преднѧꙗ възвратим сѧ. "],["torot:20180919:suz-lav:210516","ѳеѡдулъ же Игуменъ ст҃ое бц҃и володимерьское с клирошаны. с луциною чадью. и с володимерци. ѣхаша по кнѧзѧ в б҃олюбое. "],["torot:20180919:suz-lav:210520","и вземше тѣло ѥго. въ .е҃. дн҃ь въ четвер. Привезше ѥго в володимерь с чесью. положиша и ѹ чюдное и хвалы достоиное. ѹ ст҃ыꙗ бц҃и златоверхое. юже бѣ самъ создалъ. не вда бо в животѣ своемъ тѣлу своѥму покоꙗ. и ѡчима своима дрѣманьꙗ. дондеже ѡбрѣте домъ истины. прибѣжище всѣмъ хрсьꙗном. цсрци нбсныхъ чиновъ. и гсжи всеꙗ вселеныꙗ. всѧкого члвка. многыми путьми к сп҃снью приводѧщи. "],["torot:20180919:suz-lav:210535","ꙗкож апслъ ѹчитъ. "],["torot:20180919:suz-lav:210536","ѥгоже любить гсь казнить. "],["torot:20180919:suz-lav:210537","бьеть же всѧкого сн҃а. ѥгоже приемлеть. "],["torot:20180919:suz-lav:210539","аще бо наказаньꙗ терпите. ꙗко сн҃омъ вамъ ѡбрѣтает сѧ б҃ъ. "],["torot:20180919:suz-lav:210541","не постави бо прекраснаго слн҃цѧ на ѥдином мѣстѣ. а доволѣюща и ѿтуду всю вселеную ѡсьꙗти. но створи ѥму встокъ. полъдн҃е и западъ. "],["torot:20180919:suz-lav:210545","тако и ѹгодника своѥго андрѣꙗ кнѧзѧ. не приведе ѥго туне к собѣ. а могущаꙗ таковымъ житьемь и тако дш҃ю сп҃сти но кровью мчн҃чьскою ѡмывше сѧ. прегрѣшении своихъ. с братома с романом и с дв҃дм. ѥдинодш҃но къ хсу б҃у притече. и в раистѣи пищи неиздреченьно с нима водварѧꙗ сѧ. ихже ѡко не видѣ. ни ѹхо слыша. ни на срдце члв҃ку не взиде. ꙗже ѹготова б҃ъ любѧщим ѥго. тѣхъ бл҃гъ сподобивъ сѧ видѣти. "],["torot:20180919:suz-lav:210557","в вѣкы радуеши сѧ андрѣю кнѧже великыи. дерзновенье имѣꙗ ко всемогущему. и б҃атыхъ б҃атѣишему. на высокых сѣдѧщему. "],["torot:20180919:suz-lav:210561","б҃у моли сѧ помиловати кнѧзѧ нашго и гсина всеволода. своѥго же приснаго брата. да подасть ѥму побѣду на противныꙗ. и многа лѣта съ кнѧгынею. и съ бл҃городными дѣтми. и мирну державу ѥму. и црство ѥго. нынѧ и прис в бесконечныꙗ вѣкы аминь ⁘ "],["torot:20180919:suz-lav:210569","Оувѣдѣвше же смерть кнѧжю. ростовци. и сужьдалци. и переꙗславци. и всѧ дружина ѿ мала до велика. съѣхаша сѧ к володимерю. и рѣша "],["torot:20180919:suz-lav:211384","се сѧ ѹже тако створило "],["torot:20180919:suz-lav:211383","кнѧзь нашь ѹбьенъ. "],["torot:20180919:suz-lav:210575","а дѣтеи ѹ него нѣту. "],["torot:20180919:suz-lav:210576","сн҃окъ ѥго в новѣгородѣ. "],["torot:20180919:suz-lav:210577","а братꙗ ѥго в руси. "],["torot:20180919:suz-lav:210578","по кого хочемъ послати в своихъ кнѧзех. "],["torot:20180919:suz-lav:210579","нам суть кнѧзи муромьскыѣ. и рѧзаньскыи близь в сусѣдех. "],["torot:20180919:suz-lav:210581","боим сѧ льсти ихъ. ѥда поидут изънезапа ратью на нас. кнѧзю не сущю ѹ нас. "]]