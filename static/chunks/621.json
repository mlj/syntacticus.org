[["proiel:20170214:greek-nt:64170","εἶτα Εὔα· "],["proiel:20170214:greek-nt:49965","\u003cspan class=\"citation\"\u003e1TIM 2.14\u003c/span\u003e καὶ Ἀδὰμ οὐκ ἠπατήθη, "],["proiel:20170214:greek-nt:49966","ἡ δὲ γυνὴ ἐξαπατηθεῖσα ἐν παραβάσει γέγονεν, "],["proiel:20170214:greek-nt:49967","\u003cspan class=\"citation\"\u003e1TIM 2.15\u003c/span\u003e σωθήσεται δὲ διὰ τῆς τεκνογονίας, ἐὰν μείνωσιν ἐν πίστει καὶ ἀγάπῃ καὶ ἁγιασμῷ μετὰ σωφροσύνης."],["proiel:20170214:greek-nt:30549","\u003cspan class=\"citation\"\u003e1TIM 3.1\u003c/span\u003e Πιστὸς ὁ λόγος· "],["proiel:20170214:greek-nt:30550","εἴ τις ἐπισκοπῆς ὀρέγεται, καλοῦ ἔργου ἐπιθυμεῖ. "],["proiel:20170214:greek-nt:30551","\u003cspan class=\"citation\"\u003e1TIM 3.2\u003c/span\u003e δεῖ οὖν τὸν ἐπίσκοπον ἀνεπίλημπτον εἶναι, μιᾶς γυναικὸς ἄνδρα, νηφάλιον, σώφρονα, κόσμιον, φιλόξενον, διδακτικόν, \u003cspan class=\"citation\"\u003e1TIM 3.3\u003c/span\u003e μὴ πάροινον, μὴ πλήκτην, ἀλλὰ ἐπιεικῆ, ἄμαχον, ἀφιλάργυρον, \u003cspan class=\"citation\"\u003e1TIM 3.4\u003c/span\u003e τοῦ ἰδίου οἴκου καλῶς προϊστάμενον, τέκνα ἔχοντα ἐν ὑποταγῇ μετὰ πάσης σεμνότητος· "],["proiel:20170214:greek-nt:30552","\u003cspan class=\"citation\"\u003e1TIM 3.5\u003c/span\u003e εἰ δέ τις τοῦ ἰδίου οἴκου προστῆναι οὐκ οἶδεν, πῶς ἐκκλησίας θεοῦ ἐπιμελήσεται; "],["proiel:20170214:greek-nt:30553","\u003cspan class=\"citation\"\u003e1TIM 3.6\u003c/span\u003e μὴ νεόφυτον, ἵνα μὴ τυφωθεὶς εἰς κρίμα ἐμπέσῃ τοῦ διαβόλου. "],["proiel:20170214:greek-nt:30554","\u003cspan class=\"citation\"\u003e1TIM 3.7\u003c/span\u003e δεῖ δὲ καὶ μαρτυρίαν καλὴν ἔχειν ἀπὸ τῶν ἔξωθεν, ἵνα μὴ εἰς ὀνειδισμὸν ἐμπέσῃ καὶ παγίδα τοῦ διαβόλου. "],["proiel:20170214:greek-nt:30555","\u003cspan class=\"citation\"\u003e1TIM 3.8\u003c/span\u003e διακόνους ὡσαύτως σεμνούς, μὴ διλόγους, μὴ οἴνῳ πολλῷ προσέχοντας, μὴ αἰσχροκερδεῖς, \u003cspan class=\"citation\"\u003e1TIM 3.9\u003c/span\u003e ἔχοντας τὸ μυστήριον τῆς πίστεως ἐν καθαρᾷ συνειδήσει. "],["proiel:20170214:greek-nt:30556","\u003cspan class=\"citation\"\u003e1TIM 3.10\u003c/span\u003e καὶ οὗτοι δὲ δοκιμαζέσθωσαν πρῶτον, "],["proiel:20170214:greek-nt:64171","εἶτα διακονείτωσαν ἀνέγκλητοι ὄντες. "],["proiel:20170214:greek-nt:30557","\u003cspan class=\"citation\"\u003e1TIM 3.11\u003c/span\u003e γυναῖκας ὡσαύτως σεμνάς, μὴ διαβόλους, νηφαλίους, πιστὰς ἐν πᾶσιν. "],["proiel:20170214:greek-nt:30558","\u003cspan class=\"citation\"\u003e1TIM 3.12\u003c/span\u003e διάκονοι ἔστωσαν μιᾶς γυναικὸς ἄνδρες, τέκνων καλῶς προϊστάμενοι καὶ τῶν ἰδίων οἴκων· "],["proiel:20170214:greek-nt:30559","\u003cspan class=\"citation\"\u003e1TIM 3.13\u003c/span\u003e οἱ γὰρ καλῶς διακονήσαντες βαθμὸν ἑαυτοῖς καλὸν περιποιοῦνται καὶ πολλὴν παρρησίαν ἐν πίστει τῇ ἐν Χριστῷ Ἰησοῦ. "],["proiel:20170214:greek-nt:30560","\u003cspan class=\"citation\"\u003e1TIM 3.14\u003c/span\u003e Ταῦτά σοι γράφω, ἐλπίζων ἐλθεῖν πρὸς σὲ τάχιον· "],["proiel:20170214:greek-nt:30561","\u003cspan class=\"citation\"\u003e1TIM 3.15\u003c/span\u003e ἐὰν δὲ βραδύνω, ἵνα εἰδῇς πῶς δεῖ ἐν οἴκῳ θεοῦ ἀναστρέφεσθαι, ἥτις ἐστὶν ἐκκλησία θεοῦ ζῶντος, στῦλος καὶ ἑδραίωμα τῆς ἀληθείας. "],["proiel:20170214:greek-nt:30562","\u003cspan class=\"citation\"\u003e1TIM 3.16\u003c/span\u003e καὶ ὁμολογουμένως μέγα ἐστὶν τὸ τῆς εὐσεβείας μυστήριον· "],["proiel:20170214:greek-nt:30563","ὃς ἐφανερώθη ἐν σαρκί, ἐδικαιώθη ἐν πνεύματι, ὤφθη ἀγγέλοις, ἐκηρύχθη ἐν ἔθνεσιν, ἐπιστεύθη ἐν κόσμῳ, ἀνελήμφθη ἐν δόξῃ."],["proiel:20170214:greek-nt:30564","\u003cspan class=\"citation\"\u003e1TIM 4.1\u003c/span\u003e Τὸ δὲ πνεῦμα ῥητῶς λέγει ὅτι ἐν ὑστέροις καιροῖς ἀποστήσονταί τινες τῆς πίστεως, προσέχοντες πνεύμασιν πλάνοις καὶ διδασκαλίαις δαιμονίων, \u003cspan class=\"citation\"\u003e1TIM 4.2\u003c/span\u003e ἐν ὑποκρίσει ψευδολόγων, κεκαυστηριασμένων τὴν ἰδίαν συνείδησιν, \u003cspan class=\"citation\"\u003e1TIM 4.3\u003c/span\u003e κωλυόντων γαμεῖν, ἀπέχεσθαι βρωμάτων ἃ ὁ θεὸς ἔκτισεν εἰς μετάλημψιν μετὰ εὐχαριστίας τοῖς πιστοῖς καὶ ἐπεγνωκόσι τὴν ἀλήθειαν. "],["proiel:20170214:greek-nt:49968","\u003cspan class=\"citation\"\u003e1TIM 4.4\u003c/span\u003e ὅτι πᾶν κτίσμα θεοῦ καλόν, καὶ οὐδὲν ἀπόβλητον μετὰ εὐχαριστίας λαμβανόμενον, "],["proiel:20170214:greek-nt:49969","\u003cspan class=\"citation\"\u003e1TIM 4.5\u003c/span\u003e ἁγιάζεται γὰρ διὰ λόγου θεοῦ καὶ ἐντεύξεως. "],["proiel:20170214:greek-nt:30566","\u003cspan class=\"citation\"\u003e1TIM 4.6\u003c/span\u003e ταῦτα ὑποτιθέμενος τοῖς ἀδελφοῖς καλὸς ἔσῃ διάκονος Χριστοῦ Ἰησοῦ, ἐντρεφόμενος τοῖς λόγοις τῆς πίστεως καὶ τῆς καλῆς διδασκαλίας ᾗ παρηκολούθηκας· "],["proiel:20170214:greek-nt:30567","\u003cspan class=\"citation\"\u003e1TIM 4.7\u003c/span\u003e τοὺς δὲ βεβήλους καὶ γραώδεις μύθους παραιτοῦ. "],["proiel:20170214:greek-nt:30568","γύμναζε δὲ σεαυτὸν πρὸς εὐσέβειαν· "],["proiel:20170214:greek-nt:49970","\u003cspan class=\"citation\"\u003e1TIM 4.8\u003c/span\u003e ἡ γὰρ σωματικὴ γυμνασία πρὸς ὀλίγον ἐστὶν ὠφέλιμος, "],["proiel:20170214:greek-nt:49971","ἡ δὲ εὐσέβεια πρὸς πάντα ὠφέλιμός ἐστιν, ἐπαγγελίαν ἔχουσα ζωῆς τῆς νῦν καὶ τῆς μελλούσης. "],["proiel:20170214:greek-nt:30570","\u003cspan class=\"citation\"\u003e1TIM 4.9\u003c/span\u003e πιστὸς ὁ λόγος καὶ πάσης ἀποδοχῆς ἄξιος· "],["proiel:20170214:greek-nt:30571","\u003cspan class=\"citation\"\u003e1TIM 4.10\u003c/span\u003e εἰς τοῦτο γὰρ κοπιῶμεν καὶ ἀγωνιζόμεθα, ὅτι ἠλπίκαμεν ἐπὶ θεῷ ζῶντι, ὅς ἐστιν σωτὴρ πάντων ἀνθρώπων, μάλιστα πιστῶν. "],["proiel:20170214:greek-nt:30572","\u003cspan class=\"citation\"\u003e1TIM 4.11\u003c/span\u003e Παράγγελλε ταῦτα καὶ δίδασκε. "],["proiel:20170214:greek-nt:30573","\u003cspan class=\"citation\"\u003e1TIM 4.12\u003c/span\u003e μηδείς σου τῆς νεότητος καταφρονείτω, ἀλλὰ τύπος γίνου τῶν πιστῶν ἐν λόγῳ, ἐν ἀναστροφῇ, ἐν ἀγάπῃ, ἐν πίστει, ἐν ἁγνείᾳ. "],["proiel:20170214:greek-nt:30574","\u003cspan class=\"citation\"\u003e1TIM 4.13\u003c/span\u003e ἕως ἔρχομαι πρόσεχε τῇ ἀναγνώσει, τῇ παρακλήσει, τῇ διδασκαλίᾳ. "],["proiel:20170214:greek-nt:30575","\u003cspan class=\"citation\"\u003e1TIM 4.14\u003c/span\u003e μὴ ἀμέλει τοῦ ἐν σοὶ χαρίσματος, ὃ ἐδόθη σοι διὰ προφητείας μετὰ ἐπιθέσεως τῶν χειρῶν τοῦ πρεσβυτερίου. "],["proiel:20170214:greek-nt:30576","\u003cspan class=\"citation\"\u003e1TIM 4.15\u003c/span\u003e ταῦτα μελέτα, "],["proiel:20170214:greek-nt:64172","ἐν τούτοις ἴσθι, ἵνα σου ἡ προκοπὴ φανερὰ ᾖ πᾶσιν. "],["proiel:20170214:greek-nt:30577","\u003cspan class=\"citation\"\u003e1TIM 4.16\u003c/span\u003e ἔπεχε σεαυτῷ καὶ τῇ διδασκαλίᾳ· "],["proiel:20170214:greek-nt:30578","ἐπίμενε αὐτοῖς· "],["proiel:20170214:greek-nt:30579","τοῦτο γὰρ ποιῶν καὶ σεαυτὸν σώσεις καὶ τοὺς ἀκούοντάς σου."],["proiel:20170214:greek-nt:30580","\u003cspan class=\"citation\"\u003e1TIM 5.1\u003c/span\u003e Πρεσβυτέρῳ μὴ ἐπιπλήξῃς, ἀλλὰ παρακάλει ὡς πατέρα, νεωτέρους ὡς ἀδελφούς, \u003cspan class=\"citation\"\u003e1TIM 5.2\u003c/span\u003e πρεσβυτέρας ὡς μητέρας, νεωτέρας ὡς ἀδελφὰς ἐν πάσῃ ἁγνείᾳ. "],["proiel:20170214:greek-nt:30581","\u003cspan class=\"citation\"\u003e1TIM 5.3\u003c/span\u003e Χήρας τίμα τὰς ὄντως χήρας. "],["proiel:20170214:greek-nt:49972","\u003cspan class=\"citation\"\u003e1TIM 5.4\u003c/span\u003e εἰ δέ τις χήρα τέκνα ἢ ἔκγονα ἔχει, μανθανέτωσαν πρῶτον τὸν ἴδιον οἶκον εὐσεβεῖν καὶ ἀμοιβὰς ἀποδιδόναι τοῖς προγόνοις, "],["proiel:20170214:greek-nt:49973","τοῦτο γάρ ἐστιν ἀπόδεκτον ἐνώπιον τοῦ θεοῦ. "]]