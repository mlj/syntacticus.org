[[64589,"σκοπέειν δὲ χρὴ παντὸς χρήματος τὴν τελευτήν, κῇ ἀποβήσεται: "],[64590,"πολλοῖσι γὰρ δὴ ὑποδέξας ὄλβον ὁ θεὸς προρρίζους ἀνέτρεψε. ” "],[64591,"\u003cspan class=\"citation\"\u003eHdt. 1.33.1\u003c/span\u003e ταῦτα λέγων τῷ Κροίσῳ οὔ κως οὔτε ἐχαρίζετο, οὔτε λόγου μιν ποιησάμενος οὐδενὸς ἀποπέμπεται, κάρτα δόξας ἀμαθέα εἶναι, ὃς τὰ παρεόντα ἀγαθὰ μετεὶς τὴν τελευτὴν παντὸς χρήματος ὁρᾶν ἐκέλευε. "],[64592,"\u003cspan class=\"citation\"\u003eHdt. 1.34.1\u003c/span\u003e μετὰ δὲ Σόλωνα οἰχόμενον ἔλαβέ ἐκ θεοῦ νέμεσις μεγάλη Κροῖσον, ὡς εἰκάσαι, ὅτι ἐνόμισε ἑωυτὸν εἶναι ἀνθρώπων ἁπάντων ὀλβιώτατον. "],[64593,"αὐτίκα δέ οἱ εὕδοντι ἐπέστη ὄνειρος, ὅς οἱ τὴν ἀληθείην ἔφαινε τῶν μελλόντων γενέσθαι κακῶν κατὰ τὸν παῖδα. "],[64594,"\u003cspan class=\"citation\"\u003eHdt. 1.34.2\u003c/span\u003e ἦσαν δὲ τῷ Κροίσῳ δύο παῖδες, τῶν ὁ ἕτερος μὲν διέφθαρτο, ἦν γὰρ δὴ κωφός, ὁ δὲ ἕτερος τῶν ἡλίκων μακρῷ τὰ πάντα πρῶτος: "],[64595,"οὔνομα δέ οἱ ἦν Ἄτυς. "],[64596,"τοῦτον δὴ ὦν τὸν Ἄτυν σημαίνει τῷ Κροίσῳ ὁ ὄνειρος, ὡς ἀπολέει μιν αἰχμῇ σιδηρέῃ βληθέντα. "],[64597,"\u003cspan class=\"citation\"\u003eHdt. 1.34.3\u003c/span\u003e ὃ δ’ ἐπείτε ἐξηγέρθη καὶ ἑωυτῷ λόγον ἔδωκε, καταρρωδήσας τὸν ὄνειρον ἄγεται μὲν τῷ παιδὶ γυναῖκα, "],[75829," ἐωθότα δὲ στρατηγέειν μιν τῶν Λυδῶν οὐδαμῇ ἔτι ἐπὶ τοιοῦτο πρῆγμα ἐξέπεμπε: "],[64598,"ἀκόντια δὲ καὶ δοράτια καὶ τά τοιαῦτα πάντα τοῖσι χρέωνται ἐς πόλεμον ἄνθρωποι, ἐκ τῶν ἀνδρεώνων ἐκκομίσας ἐς τοὺς θαλάμους συνένησε, μή τί οἱ κρεμάμενον τῷ παιδὶ ἐμπέσῃ. "],[64600,"\u003cspan class=\"citation\"\u003eHdt. 1.35.1\u003c/span\u003e παρελθὼν δὲ οὗτος ἐς τὰ Κροίσου οἰκία κατὰ νόμους τοὺς ἐπιχωρίους καθαρσίου ἐδέετο κυρῆσαι, "],[75832," Κροῖσος δέ μιν ἐκάθηρε. "],[64601,"\u003cspan class=\"citation\"\u003eHdt. 1.35.2\u003c/span\u003e ἔστι δὲ παραπλησίη ἡ κάθαρσις τοῖσι Λυδοῖσι καὶ τοῖσι Ἕλλησι. "],[64602,"ἐπείτε δὲ τὰ νομιζόμενα ἐποίησε ὁ Κροῖσος, ἐπυνθάνετο ὁκόθεν τε καὶ τίς εἴη, λέγων τάδε: "],[64603,"“\u003cspan class=\"citation\"\u003eHdt. 1.35.3\u003c/span\u003e ὦ ἄνθρωπε, τίς τε ἐὼν καὶ κόθεν τῆς Φρυγίης ἥκων ἐπίστιός μοι ἐγένεο; "],[64604,"τίνα τε ἀνδρῶν ἢ γυναικῶν ἐφόνευσας; ” "],[64605,"ὁ δὲ ἀμείβετο "],[75833,"“ὦ βασιλεῦ, Γορδίεω μὲν τοῦ Μίδεω εἰμὶ παῖς, "],[75834," ὀνομάζομαι δὲ Ἄδρηστος, "],[75835," φονεύσας δὲ ἀδελφεὸν ἐμεωυτοῦ ἀέκων πάρειμι ἐξεληλαμένος τε ὑπὸ τοῦ πατρὸς καὶ ἐστερημένος πάντων. ” "],[64606,"\u003cspan class=\"citation\"\u003eHdt. 1.35.4\u003c/span\u003e Κροῖσος δέ μιν ἀμείβετο τοῖσιδε: "],[64607,"“ἀνδρῶν τε φίλων τυγχάνεις ἔκγονος ἐὼν καὶ ἐλήλυθας ἐς φίλους, ἔνθα ἀμηχανήσεις χρήματος οὐδενὸς μένων ἐν ἡμετέρου, συμφορήν τε ταύτην ὡς κουφότατα φέρων κερδανέεις πλεῖστον. ” "],[64608,"\u003cspan class=\"citation\"\u003eHdt. 1.36.1\u003c/span\u003e ὃ μὲν δὴ δίαιταν εἶχε ἐν Κροίσου. "],[64609,"ἐν δὲ τῷ αὐτῷ χρόνῳ τούτῳ ἐν τῷ Μυσίῳ Ὀλύμπῳ ὑὸς χρῆμα γίνεται μέγα: "],[64610,"ὁρμώμενος δὲ οὗτος ἐκ τοῦ ὄρεος τούτου τὰ τῶν Μυσῶν ἔργα διαφθείρεσκε. "],[64611,"πολλάκις δὲ οἱ Μυσοὶ ἐπ’ αὐτὸν ἐξελθόντες ποιέεσκον μὲν κακὸν οὐδέν, "],[75836," ἔπασχον δὲ πρὸς αὐτοῦ. "],[64612,"\u003cspan class=\"citation\"\u003eHdt. 1.36.2\u003c/span\u003e τέλος δὲ ἀπικόμενοι παρὰ τὸν Κροῖσον τῶν Μυσῶν ἄγγελοι ἔλεγον τάδε. "],[64613,"“ὦ βασιλεῦ, ὑὸς χρῆμα μέγιστον ἀνεφάνη ἡμῖν ἐν τῇ χώρῃ, ὃς τὰ ἔργα διαφθείρει. "],[64614,"τοῦτον προθυμεόμενοι ἑλεῖν οὐ δυνάμεθα. "],[64615,"νῦν ὦν προσδεόμεθά σευ τὸν παῖδα καὶ λογάδας νεηνίας καὶ κύνας συμπέμψαι ἡμῖν, ὡς ἄν μιν ἐξέλωμεν ἐκ τῆς χώρης. ” "],[64616,"\u003cspan class=\"citation\"\u003eHdt. 1.36.3\u003c/span\u003e οἳ μὲν δὴ τούτων ἐδέοντο, "],[75837," Κροῖσος δὲ μνημονεύων τοῦ ὀνείρου τὰ ἔπεα ἔλεγέ σφι τάδε. "],[64617,"“παιδὸς μὲν πέρι τοῦ ἐμοῦ μὴ μνησθῆτε ἔτι: "],[64618,"οὐ γὰρ ἂν ὑμῖν συμπέμψαιμι: "],[64619,"νεόγαμός τε γὰρ ἐστὶ καὶ ταῦτά οἱ νῦν μέλει. "],[64620,"Λυδῶν μέντοι λογάδας καὶ τὸ κυνηγέσιον πᾶν συμπέμψω, καὶ διακελεύσομαι τοῖσι ἰοῦσι εἶναι ὡς προθυμοτάτοισι συνεξελεῖν ὑμῖν τὸ θηρίον ἐκ τῆς χώρης. ” "],[64621,"\u003cspan class=\"citation\"\u003eHdt. 1.37.1\u003c/span\u003e ταῦτα ἀμείψατο: "],[64622,"ἀποχρεωμένων δὲ τούτοισι τῶν Μυσῶν, ἐπεσέρχεται ὁ τοῦ Κροίσου παῖς ἀκηκοὼς τῶν ἐδέοντο οἱ Μυσοί. "],[64623,"οὐ φαμένου δὲ τοῦ Κροίσου τόν γε παῖδά σφι συμπέμψειν, λέγει πρὸς αὐτὸν ὁ νεηνίης τάδε. "],[64624,"“\u003cspan class=\"citation\"\u003eHdt. 1.37.2\u003c/span\u003e ὦ πάτερ, τὰ κάλλιστα πρότερον κοτὲ καὶ γενναιότατα ἡμῖν ἦν ἔς τε πολέμους καὶ ἐς ἄγρας φοιτέοντας εὐδοκιμέειν: "],[64625,"νῦν δὲ ἀμφοτέρων με τούτων ἀποκληίσας ἔχεις, οὔτε τινὰ δειλίην μοι παριδὼν οὔτε ἀθυμίην "],[84882,"νῦν τε τέοισί με χρὴ ὄμμασι ἔς τε ἀγορὴν καὶ ἐξ ἀγορῆς φοιτέοντα φαίνεσθαι; "],[64626,"\u003cspan class=\"citation\"\u003eHdt. 1.37.3\u003c/span\u003e κοῖος μέν τις τοῖσι πολιήτῃσι δόξω εἶναι, κοῖος δέ τις τῇ νεογάμῳ γυναικί; "],[64627,"κοίῳ δὲ ἐκείνη δόξει ἀνδρὶ συνοικέειν; "],[64628,"ἐμὲ ὦν σὺ ἢ μέτες ἰέναι ἐπὶ τὴν θήρην, ἢ λόγῳ ἀνάπεισον ὅκως μοι ἀμείνω ἐστὶ ταῦτα οὕτω ποιεόμενα. ” "],[64629,"\u003cspan class=\"citation\"\u003eHdt. 1.38.1\u003c/span\u003e ἀμείβεται Κροῖσος τοῖσιδε. "],[64630,"“ὦ παῖ, οὔτε δειλίην οὔτε ἄλλο οὐδὲν ἄχαρι παριδών, τοι ποιέω ταῦτα, ἀλλά μοι ὄψις ὀνείρου ἐν τῷ ὕπνῳ ἐπιστᾶσα ἔφη σε ὀλιγοχρόνιον ἔσεσθαι: "],[64631,"ὑπὸ γὰρ αἰχμῆς σιδηρέης ἀπολέεσθαι. "],[64632,"\u003cspan class=\"citation\"\u003eHdt. 1.38.2\u003c/span\u003e πρὸς ὧν τὴν ὄψιν ταύτην τόν τε γάμον τοι τοῦτον ἔσπευσα καὶ ἐπὶ τὰ παραλαμβανόμενα οὐκ ἀποπέμπω, φυλακὴν ἔχων, εἴ κως δυναίμην ἐπὶ τῆς ἐμῆς σε ζόης διακλέψαι. "],[64633,"εἷς γὰρ μοι μοῦνος τυγχάνεις ἐὼν παῖς: "],[64634,"τὸν γὰρ δὴ ἕτερον διεφθαρμένον τὴν ἀκοὴν οὐκ εἶναί μοι λογίζομαι. ” "],[64635,"\u003cspan class=\"citation\"\u003eHdt. 1.39.1\u003c/span\u003e ἀμείβεται ὁ νεηνίης τοῖσιδε. "],[64636,"“συγγνώμη μὲν ὦ πάτερ τοι, ἰδόντι γε ὄψιν τοιαύτην, περὶ ἐμὲ φυλακὴν ἔχειν: "],[64637,"τὸ δὲ οὐ μανθάνεις ἀλλὰ λέληθέ σε τὸ ὄνειρον, ἐμέ τοί δίκαιον ἐστί φράζειν. "],[64638,"\u003cspan class=\"citation\"\u003eHdt. 1.39.2\u003c/span\u003e φής τοι τὸ ὄνειρον ὑπὸ αἰχμῆς σιδηρέης φάναι ἐμὲ τελευτήσειν. "],[64639,"ὑὸς δὲ κοῖαι μὲν εἰσὶ χεῖρες, κοίη δὲ αἰχμὴ σιδηρέη τὴν σὺ φοβέαι; "]]