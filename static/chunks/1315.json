[["proiel:20180408:gothic-nt:45378","unhulþon habaiþ. "],["proiel:20180408:gothic-nt:45379","\u003cspan class=\"citation\"\u003eLUKE 7.34\u003c/span\u003e urrann sunus mans matjands jah drigkands, jah qiþiþ: "],["proiel:20180408:gothic-nt:45380","sai, manna afetja jah weindrugkja, frijonds motarje jah frawaurhtaize. "],["proiel:20180408:gothic-nt:45381","\u003cspan class=\"citation\"\u003eLUKE 7.35\u003c/span\u003e jah gasunjoda warþ handugei fram barnam seinaim allaim. "],["proiel:20180408:gothic-nt:45382","\u003cspan class=\"citation\"\u003eLUKE 7.36\u003c/span\u003e baþ þan ina sums Fareisaie ei matidedi miþ imma; "],["proiel:20180408:gothic-nt:45383","jah atgaggands in gard þis Fareisaiaus anakumbida. "],["proiel:20180408:gothic-nt:45384","\u003cspan class=\"citation\"\u003eLUKE 7.37\u003c/span\u003e þaruh sai, qino in þizai baurg, sei was frawaurhta, jah ufkunnandei þatei anakumbida in razna þis Fareisaiaus, briggandei alabalstraun balsanis \u003cspan class=\"citation\"\u003eLUKE 7.38\u003c/span\u003e jah standandei faura fotum is aftaro greitandei, dugann natjan fotuns is tagram jah skufta haubidis seinis biswarb jah kukida fotum is jah gasalboda þamma balsana. "],["proiel:20180408:gothic-nt:45385","\u003cspan class=\"citation\"\u003eLUKE 7.39\u003c/span\u003e gasaiƕands þan sa Fareisaius, saei haihait ina, rodida sis ains qiþands: "],["proiel:20180408:gothic-nt:45386","sa iþ wesi praufetus, ufkunþedi þau, ƕo jah ƕileika so qino sei tekiþ imma, þatei frawaurhta ist. "],["proiel:20180408:gothic-nt:45387","\u003cspan class=\"citation\"\u003eLUKE 7.40\u003c/span\u003e jah andhafjands Iesus qaþ du Paitrau: "],["proiel:20180408:gothic-nt:45388","Seimon, skal þus ƕa qiþan. "],["proiel:20180408:gothic-nt:45389","iþ is qaþ: "],["proiel:20180408:gothic-nt:45390","laisari, qiþ! "],["proiel:20180408:gothic-nt:45391","\u003cspan class=\"citation\"\u003eLUKE 7.41\u003c/span\u003e twai dulgis skulans wesun dulgahaitjin sumamma; "],["proiel:20180408:gothic-nt:45392","ains skulda skatte fimf hunda, iþ anþar fimf tiguns. "],["proiel:20180408:gothic-nt:45393","\u003cspan class=\"citation\"\u003eLUKE 7.42\u003c/span\u003e ni habandam þan im ƕaþro usgebeina, baim fragaf. "],["proiel:20180408:gothic-nt:45394","ƕaþar nu þize, qiþ, mais ina frijod? "],["proiel:20180408:gothic-nt:45395","\u003cspan class=\"citation\"\u003eLUKE 7.43\u003c/span\u003e andhafjands þan Seimon qaþ: "],["proiel:20180408:gothic-nt:45396","þana gawenja þammei managizo fragaf. "],["proiel:20180408:gothic-nt:45397","þaruh is qaþ du imma: "],["proiel:20180408:gothic-nt:45398","raihtaba stauides. "],["proiel:20180408:gothic-nt:45399","\u003cspan class=\"citation\"\u003eLUKE 7.44\u003c/span\u003e jah gawandjands sik du þizai qinon qaþ du Seimona: "],["proiel:20180408:gothic-nt:45400","gasaiƕis þo qinon? "],["proiel:20180408:gothic-nt:45401","atgaggandin in gard þeinana wato mis ana fotuns meinans ni gaft; "],["proiel:20180408:gothic-nt:45402","iþ si tagram seinaim ganatida meinans fotuns jah skufta seinamma biswarb. "],["proiel:20180408:gothic-nt:45403","\u003cspan class=\"citation\"\u003eLUKE 7.45\u003c/span\u003e ni kukides mis; "],["proiel:20180408:gothic-nt:45404","iþ si, fram þammei innatiddja, ni swaif bikukjan fotuns meinans. "],["proiel:20180408:gothic-nt:45405","\u003cspan class=\"citation\"\u003eLUKE 7.46\u003c/span\u003e alewa haubid meinata ni salbodes; "],["proiel:20180408:gothic-nt:45406","iþ si balsana gasalboda fotuns meinans. "],["proiel:20180408:gothic-nt:45407","\u003cspan class=\"citation\"\u003eLUKE 7.47\u003c/span\u003e in þizei qiþa þus: "],["proiel:20180408:gothic-nt:45408","afletanda frawaurhteis izos þos managons, unte frijoda filu; "],["proiel:20180408:gothic-nt:45409","iþ þammei leitil fraletada, leitil frijod. "],["proiel:20180408:gothic-nt:45410","\u003cspan class=\"citation\"\u003eLUKE 7.48\u003c/span\u003e qaþuh þan du izai: "],["proiel:20180408:gothic-nt:45411","afletanda þus frawaurhteis þeinos. "],["proiel:20180408:gothic-nt:45412","\u003cspan class=\"citation\"\u003eLUKE 7.49\u003c/span\u003e jah dugunnun þai miþanakumbjandans qiþan in sis silbam: "],["proiel:20180408:gothic-nt:45413","ƕas sa ist saei jah frawaurhtins afletai? "],["proiel:20180408:gothic-nt:45414","\u003cspan class=\"citation\"\u003eLUKE 7.50\u003c/span\u003e iþ is qaþ þan du þizai qinon: "],["proiel:20180408:gothic-nt:52396","galaubeins þeina ganasida þuk, "],["proiel:20180408:gothic-nt:52397","gagg in gawairþi."],["proiel:20180408:gothic-nt:45416","\u003cspan class=\"citation\"\u003eLUKE 8.1\u003c/span\u003e Jah warþ biþe , ei jah is wratoda and baurgs jah haimos merjands jah wailaspillonds þiudangardja gudis, jah þai twalib miþ imma, \u003cspan class=\"citation\"\u003eLUKE 8.2\u003c/span\u003e jah qinons þozei wesun galeikinodos ahmane ubilaize jah sauhte, jah Marja sei haitana was Magdalene, us þizaiei usiddjedun unhulþons sibun, \u003cspan class=\"citation\"\u003eLUKE 8.3\u003c/span\u003e jah Iohanna, qens Kusins, fauragaggjins Herodes, jah Susanna jah anþaros managos, þozei andbahtededun im us aiginam seinaim. "],["proiel:20180408:gothic-nt:45417","\u003cspan class=\"citation\"\u003eLUKE 8.4\u003c/span\u003e gaqumanaim þan hiumam managaim jah þaim þaiei us baurgim gaïddjedun du imma, qaþ þairh gajukon: "],["proiel:20180408:gothic-nt:45418","\u003cspan class=\"citation\"\u003eLUKE 8.5\u003c/span\u003e urrann saiands du saian fraiwa seinamma; "],["proiel:20180408:gothic-nt:45419","jah miþþanei saiso, sum gadraus faur wig jah gatrudan warþ, jah fuglos himinis fretun þata. "],["proiel:20180408:gothic-nt:45420","\u003cspan class=\"citation\"\u003eLUKE 8.6\u003c/span\u003e jah anþar gadraus ana staina jah uskijanata gaþaursnoda, in þizei ni habaida qrammiþa. "],["proiel:20180408:gothic-nt:45421","\u003cspan class=\"citation\"\u003eLUKE 8.7\u003c/span\u003e jah sum gadraus in midumai þaurniwe, jah miþuskeinandans þai þaurnjus afƕapidedun þata. "],["proiel:20180408:gothic-nt:45422","\u003cspan class=\"citation\"\u003eLUKE 8.8\u003c/span\u003e jah anþar gadraus ana airþai godai jah uskeinoda jah tawida akran taihuntaihundfalþ. "],["proiel:20180408:gothic-nt:45423","þata þan qiþands ufwopida: "],["proiel:20180408:gothic-nt:45424","saei habai ausona du hausjan, gahausjai. "],["proiel:20180408:gothic-nt:52398","\u003cspan class=\"citation\"\u003eLUKE 8.9\u003c/span\u003e frehun þan ina siponjos is qiþandans, "],["proiel:20180408:gothic-nt:52399","ƕa sijai so gajuko. "],["proiel:20180408:gothic-nt:45426","\u003cspan class=\"citation\"\u003eLUKE 8.10\u003c/span\u003e iþ is qaþ: "],["proiel:20180408:gothic-nt:45427","izwis atgiban ist kunnan runos þiudinassaus gudis; "],["proiel:20180408:gothic-nt:45428","iþ þaim anþaraim in gajukom, ei saiƕandans ni gasaiƕaina, jah gahausjandans ni fraþjaina. "],["proiel:20180408:gothic-nt:45429","\u003cspan class=\"citation\"\u003eLUKE 8.11\u003c/span\u003e aþþan þata ist so gajuko: "],["proiel:20180408:gothic-nt:45430","þata fraiw ist waurd gudis. "],["proiel:20180408:gothic-nt:45431","\u003cspan class=\"citation\"\u003eLUKE 8.12\u003c/span\u003e iþ þai wiþra wig sind þai hausjandans; "],["proiel:20180408:gothic-nt:45432","þaþroh qimiþ diabulus jah usnimiþ þata waurd af hairtin ize, ei galaubjandans ni ganisaina. "],["proiel:20180408:gothic-nt:45433","\u003cspan class=\"citation\"\u003eLUKE 8.13\u003c/span\u003e iþ þai ana þamma staina, ize þan hausjand, miþ faheidai andnimand þata waurd, jah þai waurtins ni haband, þaiei du mela galaubjand jah in mela fraistubnjos afstandand. "]]