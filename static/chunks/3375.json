[["torot:20180919:suz-lav:202029","В лѣт. ѕ҃. х҃. ѳ҃і. Идоша веснѣ на половцѣ. ст҃ополкъ. володимеръ. дв҃дъ. "],["torot:20180919:suz-lav:202031","и дошедше воинѧ и воротиша сѧ. "],["torot:20180919:suz-lav:202032","В лѣт. ѕ҃. х҃. к҃. Идоша на половцѣ. ст҃ополкъ. ꙗрославъ. всеволодъ. володимеръ. ст҃ославъ. ꙗрополкъ. мстиславъ. дв҃дъ. ст҃ославичь. с сн҃мъ ростиславом. ѡлговичь. дв҃дъ. игоревичь. "],["torot:20180919:suz-lav:202035","и доидоша града ѡсенева. и сугрова. "],["torot:20180919:suz-lav:202037","вземше вежѣ половечскыѣ. и биша сѧ с половци. на салнѣ рѣцѣ. мсца. марта. въ .к҃д. дн҃ь. "],["torot:20180919:suz-lav:202041","и побѣдиша половцѣ русскии кнѧзи ⁘ "],["torot:20180919:suz-lav:202042","Того ж мсца. въ .к҃г. престави сѧ епспъ черниговьскыи. їѡан. ⁘ "],["torot:20180919:suz-lav:202045","В лѣт. ѕ҃. х҃. к҃а. Ходи ꙗрославъ сн҃ъ ст҃ополчь. на ꙗтьвѧгы второе. "],["torot:20180919:suz-lav:202048","и побѣди ꙗ. "],["torot:20180919:suz-lav:202049","том же лѣт. престави сѧ дв҃дъ игоревичь. мсца. маꙗ. въ .к҃е. дн҃ь. "],["torot:20180919:suz-lav:202052","в се же лѣт. престави сѧ ꙗнка. дщи всеволожа. мсца. ноꙗб. въ .г҃. дн҃ь. "],["torot:20180919:suz-lav:202056","Томь же лѣт. поставиша феѡклиста епспмъ чернигову. мсца. генвар. въ .а҃і. дн҃ь. "],["torot:20180919:suz-lav:202059","В лѣт. ѕ҃. х҃. к҃в. Быс знаменьи въ слн҃ци. въ .а҃. час дн҃е. "],["torot:20180919:suz-lav:202062","быс видѣти всѣм людем. "],["torot:20180919:suz-lav:202063","ѡста сѧ ѥго мало. акы мѣсѧць. долу рогома. мсца. марта. въ .ѳ҃і. "],["torot:20180919:suz-lav:202066","том же лѣт. престави сѧ. бл҃говѣрныи кнѧзь михаилъ. зовомыи ст҃ополкъ. мсца. април. въ .ѕ҃і. дн҃ь. "],["torot:20180919:suz-lav:202071","тогож мсца .к҃. вниде володимеръ в кыевъ. в недлю. "],["torot:20180919:suz-lav:202074","в тоже лѣт. поставиша данила епспмъ. мсца. генвар. въ .ѕ҃. на крщ҃нье гсне. "],["torot:20180919:suz-lav:202078","том же лѣт. престави сѧ ст҃ославъ володїмеричь. мсца. марта. въ .з҃і. "],["torot:20180919:suz-lav:202081","Том же лѣт. поставиша кирила епспмъ. мсца. ноꙗб. въ .ѕ҃. дн҃ь ⁘ "],["torot:20180919:suz-lav:202084","В лѣт. ѕ҃. х҃. к҃г. Сщ҃ена быс церкы каменаꙗ вышегородѣ. мсца. маꙗ. въ а҃. дн҃ь. в дн҃ь суботныи. "],["torot:20180919:suz-lav:202088","а въ в҃.и дн҃ь пренесоша братꙗ всѧ ст҃ою мч҃нку бориса и глѣба. в дн҃ь недлныи. "],["torot:20180919:suz-lav:202090","и повелѣ володимеръ метати паволокы. фофудью. и ѡрничѣ. бѣль. "],["torot:20180919:suz-lav:202092","людем силно налегшим. а быша легко дошли цр҃кве. "],["torot:20180919:suz-lav:202094","а въ д҃.и дн҃ь поставиша ꙗ в рацѣ на мѣсту. "],["torot:20180919:suz-lav:202095","В том же лѣт. престави сѧ ѡлегъ ст҃ославичь. въ .и҃. дн҃ь. авгус. мсца. "],["torot:20180919:suz-lav:202098","в том же лѣт. володимеръ ꙋстрои мостъ чересъ днѣпръ. "],["torot:20180919:suz-lav:202100","В то же лѣт. володимеръ поиде к мѣньску. генвар. въ .к҃и. "],["torot:20180919:suz-lav:202103","и взѧша дреютескъ дѣти его. "],["torot:20180919:suz-lav:202104","а сам стоꙗше ѹ мѣньска ⁘ "],["torot:20180919:suz-lav:202105","В лѣт. ѕ҃. х҃. к҃д. Ꙗрополкъ володимеричь. сруби городъ. желни. дрьючаномъ ихъже полони. "],["torot:20180919:suz-lav:202109","в том же лѣт. престави сѧ мина епспъ полотьскыи. мц҃а. июнѧ. въ .к҃. "],["torot:20180919:suz-lav:202112","в то же лѣт. леѡнъ диѡгеневичь. зѧть володимерь. иде на цсрѧ. алексиꙗ. "],["torot:20180919:suz-lav:202116","и вдаша сѧ ѥму. городъ дунаискых нѣколико. "],["torot:20180919:suz-lav:202118","и в дерестрѣ городѣ. дунаистѣмь. лестью ѹбиста и два сорочинина послана цсрмь. мсца. авгус. въ .е҃і. дн҃ь. "],["torot:20180919:suz-lav:202121","в том же лѣт. ꙗрополкъ ходи на половьчскую землю. к рѣцѣ зовомѣи донъ. "],["torot:20180919:suz-lav:202124","и ту взѧ полонъ многъ. "],["torot:20180919:suz-lav:202125","и .г҃. городы взѧша половечскыѣ. галинъ. чешюевъ. и сугровъ. "],["torot:20180919:suz-lav:202128","и приведе с собою ꙗсы. "],["torot:20180919:suz-lav:202129","и жену полони собѣ. ꙗсыню. "],["torot:20180919:suz-lav:202130","в то же лѣт. престави сѧ ѡлегъ ст҃ославичь ⁘ "],["torot:20180919:suz-lav:202132","В лѣт. ѕ҃. х҃. к҃е. Володимеръ всеволодичь. заложи црк҃вь камену. ст҃ою мученику. "],["torot:20180919:suz-lav:202133","в том же лѣт володимеръ приведе мстислава сн҃а своѥго. из новагорода. "],["torot:20180919:suz-lav:202134","а новѣгородѣ сѣде мстиславичь. "],["torot:20180919:suz-lav:202135","В лѣт. ѕ҃. х҃. к҃ѕ. Ходи володимеръ на ꙗрославца ст҃ополчча. к володимерю. "],["torot:20180919:suz-lav:202138","и ѹмири сѧ с ним. "],["torot:20180919:suz-lav:202139","и ѿиде володимеръ ѿ него сваривъ сѧ на нь мног. "],["torot:20180919:suz-lav:202140","В то же лѣт. престави сѧ епспъ бл҃жныи переꙗславьскыи лазарь. мсца. сентѧбрѧ. въ .ѕ҃і. дн҃ь. "],["torot:20180919:suz-lav:202143","и поставиша в него мѣсто. силивестра. мсца. генвар. въ .а҃. днь ⁘ "],["torot:20180919:suz-lav:202145","В лѣт. ѕ҃. х҃. к҃з. Бѣжа ꙗрославець ст҃ополчичь. из володимерѧ в лѧхы. "],["torot:20180919:suz-lav:202148","и посла володимеръ сн҃ъ свои романа. в володимерь кнѧжитъ. "],["torot:20180919:suz-lav:202150","в то же лѣт. престави сѧ цсрь алексии. "],["torot:20180919:suz-lav:202152","и по нем приꙗ црство сн҃ъ ѥго. іѡан порфирогенитъ. "],["torot:20180919:suz-lav:202154","в то же лѣт престави сѧ романъ. кнѧжь сн҃ъ володимерь. мсца. генвар. въ .е҃і. дн҃ь. "],["torot:20180919:suz-lav:202157","и глѣбъ престави сѧ всеславичь. "],["torot:20180919:suz-lav:202158","в то же лѣт посла володимеръ сн҃ъ свои другыи андрѣꙗ. кнѧжитъ володимерю ⁘ "],["torot:20180919:suz-lav:202160","В лѣт. ѕ҃. х҃. к҃и. Ꙗрославъ ходи на половци за донъ. "],["torot:20180919:suz-lav:202162","и не ѡбрѣтъ ихъ вороти сѧ ѡпѧть. "],["torot:20180919:suz-lav:202163","и геѡрги брат ѥго ходи на болгары. "],["torot:20180919:suz-lav:202164","и взѧ полонъ многъ. "],["torot:20180919:suz-lav:202165","и полкъ ихъ побѣди. "],["torot:20180919:suz-lav:202166","в то же лѣт. бѣжаша торци берендичи. из рускыѣ земли. "],["torot:20180919:suz-lav:202169","и тако мѧтуще сѧ сде ѡндѣ. и тако погыбоша ⁘ "],["torot:20180919:suz-lav:202171","В лѣт. ѕ҃. х҃. к҃ѳ. Престави сѧ митрополитъ русскыи. никифоръ. мсца април. "],["torot:20180919:suz-lav:202174","В лѣт. ѕ҃. х҃. л҃. Быс знаменье в слн҃ци. мсца. марта. въ .і҃. дн҃ь. "],["torot:20180919:suz-lav:202177","и в лунѣ быс знаменье. того ж мсца. въ .к҃д. дн҃ь. "],["torot:20180919:suz-lav:202180","в сеж лѣт. престави сѧ кнѧгыни мстиславлѧ. мсца. генвар. в .и҃і. дн҃ь. "],["torot:20180919:suz-lav:202183","в то же лѣт. престави сѧ епспъ гюргевьскыи данило. мсца. семтѧб. въ .ѳ҃. дн҃ь. "],["torot:20180919:suz-lav:202186","в то же лѣт. приде митрополитъ изъ цсрѧграда въ ст҃ую соѳью. именем никита. "],["torot:20180919:suz-lav:202189","и амфилофии престави сѧ. епспъ володимерьскыи. "],["torot:20180919:suz-lav:202191","и землѧ потрѧсе сѧ мало. "],["torot:20180919:suz-lav:202192","в то же лѣт. ꙗша лѧхове володарѧ василкова брата ⁘ "],["torot:20180919:suz-lav:202194","В лѣт. ѕ҃. х҃. л҃а. Престави сѧ силивестръ епспъ переꙗславьскыи блж҃ныи. мсца. април. въ .в҃і. дн҃ь. в великыи четвергъ. "],["torot:20180919:suz-lav:202198","в то же лѣт. престави сѧ дв҃дъ кнѧзь. черниговскыи ст҃ославичь. "],["torot:20180919:suz-lav:202201","в то же лѣт. поставиша епспмь семеѡна володимерю. "],["torot:20180919:suz-lav:202203","и феѡклистъ престави сѧ. епспъ черниговскыи. мсца. авгус. въ ѕ҃. дн҃ь. "],["torot:20180919:suz-lav:202206","в .се же лѣт. ѹбьенъ быс ꙗрославець. ст҃ополчичь ѹ володимерѧ города. "],["torot:20180919:suz-lav:202209","в то же лѣт. паде сѧ црк҃ы каменнаꙗ переꙗславли ст҃а михаила. юже бѧше создалъ. и ѹкрасил преблж҃ныи епспъ переꙗславскыи. ефрѣмъ. въ .і҃. дн҃ь. маꙗ. мсца. в субту пред вечрнею ⁘ "],["torot:20180919:suz-lav:202215","В лѣт. ѕ҃. х҃. л҃в. Быс пожаръ великъ кыевѣ городѣ. ꙗко погорѣвшю ему мало не всему. "],["torot:20180919:suz-lav:202218","по два дн҃и по подолью и погорѣ. ꙗко црк҃вии единѣхъ изгорѣ близь .ѕ҃. сотъ. "],["torot:20180919:suz-lav:202220","се же быс мсца. июнѧ. въ .к҃г. дн҃ь. и въ .к҃д. на ржство їѡана прдтчи ⁘ "]]