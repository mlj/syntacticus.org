[["proiel:20170214:gothic-nt:45984","\u003cspan class=\"citation\"\u003eLUKE 19.12\u003c/span\u003e qaþ þan: "],["proiel:20170214:gothic-nt:45985","manna sums godakunds gaggida landis franiman sis þiudangardja jah gawandida sik. "],["proiel:20170214:gothic-nt:45986","\u003cspan class=\"citation\"\u003eLUKE 19.13\u003c/span\u003e athaitands þan taihun skalkans seinans atgaf im taihun dailos jah qaþ du im: "],["proiel:20170214:gothic-nt:45987","kaupoþ, unte ik qimau. "],["proiel:20170214:gothic-nt:45988","\u003cspan class=\"citation\"\u003eLUKE 19.14\u003c/span\u003e iþ baurgjans is fijaidedun ina jah insandidedun airu afar imma qiþandans: "],["proiel:20170214:gothic-nt:45989","ni wileima þana þiudanon ufar unsis. "],["proiel:20170214:gothic-nt:45990","\u003cspan class=\"citation\"\u003eLUKE 19.15\u003c/span\u003e jah warþ, biþe atwandida sik aftra, andnimands þiudangardja jah haihait wopjan du sis þans skalkans þaimei atgaf þata silubr, ei gakunnaidedi ƕa ƕarjizuh gawaurhtedi. "],["proiel:20170214:gothic-nt:45991","\u003cspan class=\"citation\"\u003eLUKE 19.16\u003c/span\u003e qam þan sa frumista qiþands: "],["proiel:20170214:gothic-nt:45992","frauja, skatts þeins gawaurhta taihun skattans. "],["proiel:20170214:gothic-nt:45993","\u003cspan class=\"citation\"\u003eLUKE 19.17\u003c/span\u003e jah qaþ du imma: "],["proiel:20170214:gothic-nt:45994","waila, goda skalk, unte in leitilamma wast triggws, sijais waldufni habands ufar taihun baurgim. "],["proiel:20170214:gothic-nt:45995","\u003cspan class=\"citation\"\u003eLUKE 19.18\u003c/span\u003e jah qam anþar qiþands: "],["proiel:20170214:gothic-nt:45996","frauja, skatts þeins gawaurhta fimf skattans. "],["proiel:20170214:gothic-nt:45997","\u003cspan class=\"citation\"\u003eLUKE 19.19\u003c/span\u003e qaþ þan jah du þamma: "],["proiel:20170214:gothic-nt:45998","jah þu sijais ufaro fimf baurgim. "],["proiel:20170214:gothic-nt:45999","\u003cspan class=\"citation\"\u003eLUKE 19.20\u003c/span\u003e jah sums qam qiþands: "],["proiel:20170214:gothic-nt:46000","frauja, sai, sa skatts þeins þanei habaida galagidana in fanin; "],["proiel:20170214:gothic-nt:46001","\u003cspan class=\"citation\"\u003eLUKE 19.21\u003c/span\u003e ohta mis auk þuk, unte manna hardus is. "],["proiel:20170214:gothic-nt:46002","nimis þatei ni lagides jah sneiþis þatei ni saisost. "],["proiel:20170214:gothic-nt:46003","\u003cspan class=\"citation\"\u003eLUKE 19.22\u003c/span\u003e jah qaþ du imma: "],["proiel:20170214:gothic-nt:46004","us munþa þeinamma stoja þuk, unselja skalk jah lata. "],["proiel:20170214:gothic-nt:46005","wisseis þatei ik manna hardus im, nimands þatei ni lagida jah sneiþands þatei ni saiso; "],["proiel:20170214:gothic-nt:46006","\u003cspan class=\"citation\"\u003eLUKE 19.23\u003c/span\u003e jah duƕe ni atlagides þata silubr mein du skattjam? "],["proiel:20170214:gothic-nt:46007","jah ik qimands miþ wokra galausidedjau þata. "],["proiel:20170214:gothic-nt:46008","\u003cspan class=\"citation\"\u003eLUKE 19.24\u003c/span\u003e jah du þaim faurastandandam qaþ: "],["proiel:20170214:gothic-nt:46009","nimiþ af imma þana skatt jah gibiþ þamma þos taihun dailos habandin. "],["proiel:20170214:gothic-nt:46010","\u003cspan class=\"citation\"\u003eLUKE 19.25\u003c/span\u003e jah qeþun du imma: "],["proiel:20170214:gothic-nt:46011","frauja, habaiþ taihun dailos. "],["proiel:20170214:gothic-nt:46012","\u003cspan class=\"citation\"\u003eLUKE 19.26\u003c/span\u003e qiþa allis izwis þatei ƕarjammeh habandane gibada, iþ af þamma unhabandin jah þatei habaiþ afnimada af imma. "],["proiel:20170214:gothic-nt:46013","\u003cspan class=\"citation\"\u003eLUKE 19.27\u003c/span\u003e aþþan sweþauh fijands meinans jainans, þaiei ni wildedun mik þiudanon ufar sis, briggiþ her jah usqimiþ faura mis. "],["proiel:20170214:gothic-nt:46014","\u003cspan class=\"citation\"\u003eLUKE 19.28\u003c/span\u003e jah qiþands þata iddja fram, usgaggands in Iairusaulwma. "],["proiel:20170214:gothic-nt:46015","\u003cspan class=\"citation\"\u003eLUKE 19.29\u003c/span\u003e jah warþ, biþe neƕa was Beþsfagein jah Beþanijin, at fairgunja þatei haitada alewjo, insandida twans siponje seinaize \u003cspan class=\"citation\"\u003eLUKE 19.30\u003c/span\u003e qiþands: "],["proiel:20170214:gothic-nt:52426","gaggats in þo wiþrawairþon haim, in þizaiei inngaggandans bigitats fulan asilaus gabundanana, ana þammei ni ainshun aiw manne sat; "],["proiel:20170214:gothic-nt:46017","andbindandans ina attiuhiþ. "],["proiel:20170214:gothic-nt:46018","\u003cspan class=\"citation\"\u003eLUKE 19.31\u003c/span\u003e jah jabai ƕas inqis fraihnai: duƕe andbindiþ? swa qiþaits du imma "],["proiel:20170214:gothic-nt:57054","þatei frauja þis gairneiþ. "],["proiel:20170214:gothic-nt:46021","\u003cspan class=\"citation\"\u003eLUKE 19.32\u003c/span\u003e galeiþandans þan þai insandidans bigetun, swaswe qaþ du im. "],["proiel:20170214:gothic-nt:46022","\u003cspan class=\"citation\"\u003eLUKE 19.33\u003c/span\u003e andbindandam þan im þana fulan qeþun þai fraujans þis du im: "],["proiel:20170214:gothic-nt:46023","duƕe andbindats þana fulan? "],["proiel:20170214:gothic-nt:46024","\u003cspan class=\"citation\"\u003eLUKE 19.34\u003c/span\u003e iþ eis qeþun: "],["proiel:20170214:gothic-nt:46025","fraujin þaurfts þis ist. "],["proiel:20170214:gothic-nt:46026","\u003cspan class=\"citation\"\u003eLUKE 19.35\u003c/span\u003e jah attauhun þana fulan Iesua jah uswairpandans wastjos seinos ana þana fulan ussatidedun Iesu. "],["proiel:20170214:gothic-nt:46027","\u003cspan class=\"citation\"\u003eLUKE 19.36\u003c/span\u003e gaggandin þan imma ufstrawidedun wastjom seinaim ana wiga. "],["proiel:20170214:gothic-nt:46028","\u003cspan class=\"citation\"\u003eLUKE 19.37\u003c/span\u003e biþe þan is neƕa was, juþan at ibdaljin þis fairgunjis alewabagme, dugunnun alakjo managei siponje faginondans hazjan guþ stibnai mikilai in allaizo þoze seƕun mahte, \u003cspan class=\"citation\"\u003eLUKE 19.38\u003c/span\u003e qiþandans: "],["proiel:20170214:gothic-nt:46029","þiuþida sa qimanda þiudans in namin fraujins; "],["proiel:20170214:gothic-nt:46030","gawairþi in himina jah wulþus in hauhistjam. "],["proiel:20170214:gothic-nt:46031","\u003cspan class=\"citation\"\u003eLUKE 19.39\u003c/span\u003e jah sumai Fareisaie us þizai managein qeþun du imma: "],["proiel:20170214:gothic-nt:46032","laisari, sak þaim siponjam þeinaim. "],["proiel:20170214:gothic-nt:46033","\u003cspan class=\"citation\"\u003eLUKE 19.40\u003c/span\u003e jah andhafjands qaþ du im: "],["proiel:20170214:gothic-nt:46034","qiþa izwis þatei jabai þai slawand, stainos hropjand. "],["proiel:20170214:gothic-nt:46035","\u003cspan class=\"citation\"\u003eLUKE 19.41\u003c/span\u003e jah sunsei neƕa was, gasaiƕands þo baurg gaigrot bi þo, qiþands: \u003cspan class=\"citation\"\u003eLUKE 19.42\u003c/span\u003e þatei "],["proiel:20170214:gothic-nt:60073","iþ wissedeis jah þu in þamma daga þeinamma þo du gawairþja þeinamma! "],["proiel:20170214:gothic-nt:46037","iþ nu gafulgin ist faura augam þeinaim, \u003cspan class=\"citation\"\u003eLUKE 19.43\u003c/span\u003e þatei qimand dagos ana þus, jah bigraband fijands þeinai grabai þuk jah bistandand þuk jah biwaibjand þuk allaþro. "],["proiel:20170214:gothic-nt:46038","\u003cspan class=\"citation\"\u003eLUKE 19.44\u003c/span\u003e jah airþai þuk gaïbnjand jah barna þeina in þus jah ni letand in þus stain ana staina, in þizei ni ufkunþes þata mel niuhseinais þeinaizos. "]]