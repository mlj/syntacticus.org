[["proiel:20180408:gothic-nt:46778","ufsagqiþs warþ dauþus in sigis. "],["proiel:20180408:gothic-nt:46779","\u003cspan class=\"citation\"\u003e1COR 15.55\u003c/span\u003e ƕar ist gazds þeins, dauþu? "],["proiel:20180408:gothic-nt:46780","ƕar ist sigis þein, halja? "],["proiel:20180408:gothic-nt:46781","\u003cspan class=\"citation\"\u003e1COR 15.56\u003c/span\u003e aþþan gazds dauþaus frawaurhts, iþ mahts frawaurhtais witoþ. "],["proiel:20180408:gothic-nt:46782","\u003cspan class=\"citation\"\u003e1COR 15.57\u003c/span\u003e iþ guda awiliuþ ize gaf unsis sigis þairh fraujan unsarana Iesu Xristau. "],["proiel:20180408:gothic-nt:46783","\u003cspan class=\"citation\"\u003e1COR 15.58\u003c/span\u003e swaei nu, broþrjus meinai liubans, tulgjai wairþiþ, ungawagidai, ufarfulljandans in waurstwa fraujins sinteino, witandans þatei arbaiþs izwara nist lausa in fraujin."],["proiel:20180408:gothic-nt:46784","\u003cspan class=\"citation\"\u003e1COR 16.1\u003c/span\u003e Iþ bi gabaur þata þaim weiham, swaswe garaidida aikklesjom Galate, swa jah jus taujiþ. "],["proiel:20180408:gothic-nt:46785","\u003cspan class=\"citation\"\u003e1COR 16.2\u003c/span\u003e ainƕarjanoh sabbate ƕarjizuh izwara fram sis silbin lagjai huhjands þatei wili, ei ni, biþe qimau, þan gabaur wairþai. "],["proiel:20180408:gothic-nt:46786","\u003cspan class=\"citation\"\u003e1COR 16.3\u003c/span\u003e aþþan biþe qima, þanzei gakiusiþ þairh bokos þans sandja briggan anst izwara in Iairusalem. "],["proiel:20180408:gothic-nt:46787","\u003cspan class=\"citation\"\u003e1COR 16.4\u003c/span\u003e jah þan jabai ist mis wairþ galeiþan, galeiþand miþ mis. "],["proiel:20180408:gothic-nt:46788","\u003cspan class=\"citation\"\u003e1COR 16.5\u003c/span\u003e aþþan qima at izwis þan Makidonja usleiþa; "],["proiel:20180408:gothic-nt:46789","Makidonja auk þairhgagga. "],["proiel:20180408:gothic-nt:46790","\u003cspan class=\"citation\"\u003e1COR 16.6\u003c/span\u003e iþ at izwis waitei salja aiþþau jah wintru wisa, ei jus mik gasandjaiþ þisƕaduh þei ik wrato. "],["proiel:20180408:gothic-nt:46791","\u003cspan class=\"citation\"\u003e1COR 16.7\u003c/span\u003e ni wiljau auk izwis nu þairhleiþands saiƕan; "],["proiel:20180408:gothic-nt:46792","unte wenja mik ƕo ƕeilo saljan at izwis, jabai frauja fraletiþ. "],["proiel:20180408:gothic-nt:46793","\u003cspan class=\"citation\"\u003e1COR 16.8\u003c/span\u003e wis-uþ-þan in Aifaison und paintekusten. "],["proiel:20180408:gothic-nt:46794","\u003cspan class=\"citation\"\u003e1COR 16.9\u003c/span\u003e haurds auk mis usluknoda mikila jah waurstweiga, jah andastaþjos managai. "],["proiel:20180408:gothic-nt:46795","\u003cspan class=\"citation\"\u003e1COR 16.10\u003c/span\u003e aþþan jabai qimai Teimauþaius, saiƕiþ ei unagands sijai at izwis, unte waurstw fraujins waurkeiþ, swaswe jah ik. "],["proiel:20180408:gothic-nt:46796","\u003cspan class=\"citation\"\u003e1COR 16.11\u003c/span\u003e ni ƕashun imma frakunni... "],["proiel:20180408:gothic-nt:46797","\u003cspan class=\"citation\"\u003e1COR 16.12\u003c/span\u003e aþþan bi Apaullon þana broþar bandwja izwis þatei filu ina bad ei is qemi at izwis miþ broþrum, jah aufto ni was wilja ei nu qemi; "],["proiel:20180408:gothic-nt:46798","iþ qimiþ, biþe uhtiug. "],["proiel:20180408:gothic-nt:52521","\u003cspan class=\"citation\"\u003e1COR 16.13\u003c/span\u003e wakaiþ standaiduh in galaubeinai, "],["proiel:20180408:gothic-nt:52522","wairaleiko taujaiþ, "],["proiel:20180408:gothic-nt:52523","gaþwastidai sijaiþ. "],["proiel:20180408:gothic-nt:46800","\u003cspan class=\"citation\"\u003e1COR 16.14\u003c/span\u003e allata izwar in friaþwai wairþai. "],["proiel:20180408:gothic-nt:46801","\u003cspan class=\"citation\"\u003e1COR 16.15\u003c/span\u003e bidja izwis, broþrjus, wituþ gard Staifanaus, þatei sind anastodeins Akaïje jah du andbahtja þaim weiham gasatidedun sik, \u003cspan class=\"citation\"\u003e1COR 16.16\u003c/span\u003e ei nu jah jus ufhausjaiþ þaim swaleikaim jah allaim þaim gawaurstwam jah arbaidjandam. "],["proiel:20180408:gothic-nt:46802","\u003cspan class=\"citation\"\u003e1COR 16.17\u003c/span\u003e aþþan fagino in qumis Staifanaus jah Faurtunataus jah Akaïkaus, unte izwarana waninassu þai usfullidedun. "],["proiel:20180408:gothic-nt:46803","\u003cspan class=\"citation\"\u003e1COR 16.18\u003c/span\u003e gaþrafstidedun auk jah meinana ahman jah izwarana; "],["proiel:20180408:gothic-nt:46804","ufkunnaiþ nu þans swaleikans. "],["proiel:20180408:gothic-nt:46805","\u003cspan class=\"citation\"\u003e1COR 16.19\u003c/span\u003e goljand izwis aikklesjons Asiais. "],["proiel:20180408:gothic-nt:46806","goleiþ izwis in fraujin filu Akwla jah Priska miþ ingardjon seinai aikklesjon, at þaimei jah salja. "],["proiel:20180408:gothic-nt:46807","\u003cspan class=\"citation\"\u003e1COR 16.20\u003c/span\u003e goljand izwis broþrjus allai. "],["proiel:20180408:gothic-nt:46808","goleiþ izwis misso in frijonai weihai. "],["proiel:20180408:gothic-nt:46809","\u003cspan class=\"citation\"\u003e1COR 16.21\u003c/span\u003e goleins meinai handau Pawlus. "],["proiel:20180408:gothic-nt:46810","\u003cspan class=\"citation\"\u003e1COR 16.22\u003c/span\u003e jabai ƕas ni frijoþ fraujan Iesu Xristu, sijai anaþaima: "],["proiel:20180408:gothic-nt:46811","maran aþa. "],["proiel:20180408:gothic-nt:46812","\u003cspan class=\"citation\"\u003e1COR 16.23\u003c/span\u003e ansts fraujins Iesuis miþ izwis. "],["proiel:20180408:gothic-nt:46813","\u003cspan class=\"citation\"\u003e1COR 16.24\u003c/span\u003e frijaþwa meina miþ allaim izwis in Xristau Iesu. "],["proiel:20180408:gothic-nt:46814","amen."],["proiel:20180408:gothic-nt:46815","\u003cspan class=\"citation\"\u003e1COR Explicit.0\u003c/span\u003e Du Kaurinþium ·a· ustauh. "],["proiel:20180408:gothic-nt:46816","Du Kaurinþium frume melida ist us Filippai, swe qeþun sumai; "],["proiel:20180408:gothic-nt:46817","iþ mais þugkeiþ bi silbins apaustaulaus insahtai melida wisan us Asiai."],["proiel:20180408:gothic-nt:46207","\u003cspan class=\"citation\"\u003e2COR Incipit.0\u003c/span\u003e Du Kaurinþaium anþara dustodeiþ."],["proiel:20180408:gothic-nt:46208","\u003cspan class=\"citation\"\u003e2COR 1.1\u003c/span\u003e Pawlus apaustaulus Iesuis Xristaus þairh wiljan gudis jah Teimauþaius broþar aikklesjon gudis þizai wisandein in Kaurinþon miþ allaim þaim weiham þaim wisandam in allai Akaïjai: "],["proiel:20180408:gothic-nt:46209","\u003cspan class=\"citation\"\u003e2COR 1.2\u003c/span\u003e ansts izwis jah gawairþi fram guda attin unsaramma jah fraujin Iesu Xristau. "],["proiel:20180408:gothic-nt:46210","\u003cspan class=\"citation\"\u003e2COR 1.3\u003c/span\u003e þiuþiþs guþ jah atta fraujins unsaris Iesuis Xristaus, atta bleiþeino jah guþ allaizo gaþlaihte, \u003cspan class=\"citation\"\u003e2COR 1.4\u003c/span\u003e saei gaþrafstida uns ana allai aglon unsarai, ei mageima weis gaþrafstjan þans in allaim aglom þairh þo gaþlaiht þizaiei gaþrafstidai sijum silbans fram guda. "],["proiel:20180408:gothic-nt:46211","\u003cspan class=\"citation\"\u003e2COR 1.5\u003c/span\u003e unte swaswe ufarassus ist þulaine Xristaus in uns, swa jah þairh Xristu ufar filu ist jah gaþrafsteins unsara. "]]