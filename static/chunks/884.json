[[23613,"\u003cspan class=\"citation\"\u003eACTS 4.31\u003c/span\u003e et cum orassent motus est locus in quo erant congregati "],[23614,"et repleti sunt omnes Spiritu Sancto et loquebantur verbum Dei cum fiducia "],[23615,"\u003cspan class=\"citation\"\u003eACTS 4.32\u003c/span\u003e multitudinis autem credentium erat cor et anima una "],[23616,"nec quisquam eorum quae possidebant aliquid suum esse dicebat sed erant illis omnia communia "],[23617,"\u003cspan class=\"citation\"\u003eACTS 4.33\u003c/span\u003e et virtute magna reddebant apostoli testimonium resurrectionis Iesu Christi Domini "],[23618,"et gratia magna erat in omnibus illis "],[23619,"\u003cspan class=\"citation\"\u003eACTS 4.34\u003c/span\u003e neque enim quisquam egens erat inter illos "],[23620,"quotquot enim possessores agrorum aut domorum erant vendentes adferebant pretia eorum quae vendebant \u003cspan class=\"citation\"\u003eACTS 4.35\u003c/span\u003e et ponebant ante pedes apostolorum "],[23621,"dividebantur autem singulis prout cuique opus erat "],[23622,"\u003cspan class=\"citation\"\u003eACTS 4.36\u003c/span\u003e Ioseph autem qui cognominatus est Barnabas ab apostolis quod est interpretatum Filius consolationis Levites Cyprius genere \u003cspan class=\"citation\"\u003eACTS 4.37\u003c/span\u003e cum haberet agrum vendidit illum et adtulit pretium et posuit ante pedes apostolorum "],[23623,"\u003cspan class=\"citation\"\u003eACTS 5.1\u003c/span\u003e vir autem quidam nomine Ananias cum Saffira uxore sua vendidit agrum \u003cspan class=\"citation\"\u003eACTS 5.2\u003c/span\u003e et fraudavit de pretio agri conscia uxore sua "],[23624,"et adferens partem quandam ad pedes apostolorum posuit "],[23625,"\u003cspan class=\"citation\"\u003eACTS 5.3\u003c/span\u003e dixit autem Petrus "],[23626,"Anania cur temptavit Satanas cor tuum mentiri te Spiritui Sancto et fraudare de pretio agri "],[23627,"\u003cspan class=\"citation\"\u003eACTS 5.4\u003c/span\u003e nonne manens tibi manebat et venundatum in tua erat potestate "],[23628,"quare posuisti in corde tuo hanc rem "],[23629,"non es mentitus hominibus sed Deo "],[23630,"\u003cspan class=\"citation\"\u003eACTS 5.5\u003c/span\u003e audiens autem Ananias haec verba cecidit et exspiravit "],[23631,"et factus est timor magnus in omnes qui audierant "],[23632,"\u003cspan class=\"citation\"\u003eACTS 5.6\u003c/span\u003e surgentes autem iuvenes amoverunt eum et efferentes sepelierunt "],[23633,"\u003cspan class=\"citation\"\u003eACTS 5.7\u003c/span\u003e factum est autem quasi horarum trium spatium et uxor ipsius nesciens quod factum fuerat introiit "],[23634,"\u003cspan class=\"citation\"\u003eACTS 5.8\u003c/span\u003e respondit autem ei Petrus "],[23635,"dic mihi si tanti agrum vendidistis "],[23636,"at illa dixit "],[23637,"etiam tanti "],[23638,"\u003cspan class=\"citation\"\u003eACTS 5.9\u003c/span\u003e Petrus autem ad eam "],[23639,"quid utique convenit vobis temptare Spiritum Domini "],[23640,"ecce pedes eorum qui sepelierunt virum tuum ad ostium et efferent te "],[23641,"\u003cspan class=\"citation\"\u003eACTS 5.10\u003c/span\u003e confestim cecidit ante pedes eius et exspiravit "],[23642,"intrantes autem iuvenes invenerunt illam mortuam "],[23643,"et extulerunt et sepelierunt ad virum suum "],[23644,"\u003cspan class=\"citation\"\u003eACTS 5.11\u003c/span\u003e et factus est timor magnus in universa ecclesia et in omnes qui audierunt haec "],[23645,"\u003cspan class=\"citation\"\u003eACTS 5.12\u003c/span\u003e per manus autem apostolorum fiebant signa et prodigia multa in plebe "],[23646,"et erant unianimiter omnes in porticu Salomonis "],[23647,"\u003cspan class=\"citation\"\u003eACTS 5.13\u003c/span\u003e ceterorum autem nemo audebat coniungere se illis "],[23648,"sed magnificabat eos populus "],[23649,"\u003cspan class=\"citation\"\u003eACTS 5.14\u003c/span\u003e magis autem augebatur credentium in Domino multitudo virorum ac mulierum \u003cspan class=\"citation\"\u003eACTS 5.15\u003c/span\u003e ita ut in plateas eicerent infirmos et ponerent in lectulis et grabattis ut veniente Petro saltim umbra illius obumbraret quemquam eorum "],[23650,"\u003cspan class=\"citation\"\u003eACTS 5.16\u003c/span\u003e concurrebat autem et multitudo vicinarum civitatum Hierusalem adferentes aegros et vexatos ab spiritibus inmundis "],[23651,"qui curabantur omnes "],[23652,"\u003cspan class=\"citation\"\u003eACTS 5.17\u003c/span\u003e exsurgens autem princeps sacerdotum et omnes qui cum illo erant quae est heresis Sadducaeorum repleti sunt zelo "],[23653,"\u003cspan class=\"citation\"\u003eACTS 5.18\u003c/span\u003e et iniecerunt manus in apostolos et posuerunt illos in custodia publica "],[23654,"\u003cspan class=\"citation\"\u003eACTS 5.19\u003c/span\u003e angelus autem Domini per noctem aperiens ianuas carceris et educens eos dixit "],[23655,"\u003cspan class=\"citation\"\u003eACTS 5.20\u003c/span\u003e ite et stantes loquimini in templo plebi omnia verba vitae huius "],[23656,"\u003cspan class=\"citation\"\u003eACTS 5.21\u003c/span\u003e qui cum audissent intraverunt diluculo in templum et docebant "],[23657,"adveniens autem princeps sacerdotum et qui cum eo erant convocaverunt concilium et omnes seniores filiorum Israhel "],[23658,"et miserunt in carcerem ut adducerentur "],[23659,"\u003cspan class=\"citation\"\u003eACTS 5.22\u003c/span\u003e cum venissent autem ministri et aperto carcere non invenissent illos reversi nuntiaverunt \u003cspan class=\"citation\"\u003eACTS 5.23\u003c/span\u003e dicentes "],[23660,"carcerem quidem invenimus clausum cum omni diligentia et custodes stantes ad ianuas "],[23661,"aperientes autem neminem intus invenimus "],[23662,"\u003cspan class=\"citation\"\u003eACTS 5.24\u003c/span\u003e ut audierunt autem hos sermones magistratus templi et principes sacerdotum ambigebant de illis quidnam fieret "],[23663,"\u003cspan class=\"citation\"\u003eACTS 5.25\u003c/span\u003e adveniens autem quidam nuntiavit eis quia "],[23664,"ecce viri quos posuistis in carcere sunt in templo stantes et docentes populum "],[23665,"\u003cspan class=\"citation\"\u003eACTS 5.26\u003c/span\u003e tunc abiit magistratus cum ministris et adduxit illos sine vi "]]