[["torot:20180919:supr:169893","то же сотонинь҆скꙑи҅мъ къꙁнемъ противьꙗ҅ѧ҅ сꙙ творѣа҅ше· ꙗ҅коже ѥ҅моу отъ о҅гн҄ѣ прибꙑваѭ̑штѫѭ̑ болѣꙁньѭ несь҆трь҆пимѫѭ̑ ꙁълоуо̑умоу помꙑслоу не наи҅ти на срьдь҆це· "],["torot:20180919:supr:164919","о҅на же прѣславноѥ то видѣвъши и вꙿ себѣ бꙑвши· видѣѣше бо рѫкѫ ст꙯аа҅го о҅тъ о҅гнꙗ о̑уже вьсѫ и҅ꙁгорѣвꙿшѫ· въсплакавꙿши горцѣ и҅ въꙁдъхнѫвꙿши припаде къ ногама ст꙯ааго· "],["torot:20180919:supr:164922","и҅ рѫкама свои҅ма биѭ̑шти сꙙ въ прьси вь҆пиꙗше· "],["torot:20180919:supr:164923","о̑у горе мь҆нѣ о҅каа҅нѣи· и҅ о҅тъмн҄енѣи҆· "],["torot:20180919:supr:164925","о̑у горе мь҆нѣ ꙗко сь҆нѣдь ѥ҅смъ о҅гнꙗ вѣчнааго· "],["torot:20180919:supr:164926","о̑у горе мнѣ ꙗ҅ко жиштели ѥ҅смъ диꙗ҆вол҄е· "],["torot:20180919:supr:164927","ст꙯ꙑи҅ же о̑ужасть҆нъ противѫ томоу бꙑвъ· рече к н҄еи҆· "],["torot:20180919:supr:164929","вьстани жено· "],["torot:20180919:supr:164930","и сь многоѭ̑ ноуждеѭ̑ въставивъ ѭ̑ о҅тъ ꙁемьѧ҆· и҅ прилежно молитвѫ сътворивъ· гл꙯а ѥ҅и "],["torot:20180919:supr:169861","повѣжꙿдъ ми что ти ѥ҅стъ· "],["torot:20180919:supr:164933","о҅на же нѣколи пришедꙿши вꙿ сꙙ· ꙗ҅коже бѣа҅ше дѣло· по вь҆семоу съкаꙁа ѥ҅моу· ꙗ҅вивъши ѥ҅моу лѫкавьнꙑи҅хъ самарѣнъ· наипаче же сотонино поо̑учени҅ѥ҆ на правьднааго и҅ въстаниѥ· "],["torot:20180919:supr:164938","и҅ а҅биѥ велми въꙁдъхнѫвъ рабъ божии҆· и҅ много съ славословиимъ и҅ съ слъꙁами· благодаривъ б꙯а о҅гласи ѭ̑· "],["torot:20180919:supr:170029","давъ же ѥ҆и҆ просворꙑ· и҅ посъла къ ст꙯оуо̑умоу а҅леѯандроу е҅пп꙯оу· "],["torot:20180919:supr:164943","дошъдъши же црь҆кви· вь҆са по слѣдованию̑ б꙯ви прѣжде· потомꙿ же и҅ прѣподобноуоумоу мѫжоу и҅сповѣда· ꙗ҅коже и҅ тъ много о҅гласивъ ѭ̑· и҅ о҅брѣтъ ѭ̑ прилежьно· о҅ ꙁълꙑи҅хъ ꙗ҅же сътвори каѭ̑штѫ сꙙ· дастъ ѥ҅и҆ бесъмрьть҆ꙗ бан҄ѫ· "],["torot:20180919:supr:164950","҅И потомъ женѫ о̑убо поусти вь жень҆скꙑи манастꙑрь· "],["torot:20180919:supr:164951","събъравъ же вь҆сꙙ б꙯олюбивꙑѧ люди и҅ х꙯олюбивꙑи клиросъ· и҅ꙁгъна иꙁꙿ града и҅ отъ странъ тѣхъ· вь҆сꙙ о҅брѣтъшꙙѧ сꙙ самаранꙑ· "],["torot:20180919:supr:164954","и҅ потомъ пришъдъ къ рабоу б꙯жию̑ и҅а҅кѡ̑воу· на мноꙁѣ ѥго а҅кꙑ о҅ц꙯ъ приснꙑи о̑укрѣпьꙗѧ҆ каꙁаа҅ше· "],["torot:20180919:supr:172541","на толико же прѣжденареченаа жена· о҅тъ покаань҆ꙗ къ х꙯соу сꙙ приведе· ꙗкоже чьсть҆нѣ ꙗ҅вивъши сꙙ е҅и҆· и дара на бѣсꙑ съподобити сꙙ· "],["torot:20180919:supr:164960","По врѣмени же дль҆ꙁѣ· дъшти нѣкоѥ҅го сь҆вѣтника· отъ нечиста бѣса мѫчима· вьпиꙗ҅ше ст꙯аа҅го приꙁꙑваѭ̑шти· "],["torot:20180919:supr:164964","приведꙿше же ѭ̑ къ б꙯жию̑ рабоу родител҄е ѥѧ· молꙗахѫ ѥ҅го помиловати ѭ̑· и҅ о҅тъгнати о҅тъ н҄еѧ нечистꙑи҆ бѣсъ· "],["torot:20180919:supr:164967","и҅ помоливъшоу сꙙ ст꙯оумоу и҅ рѫцѣ въꙁложь҆шѫ на н҄ѫ· а҅бь҆ѥ господьн҄ѫ благодать҆ѭ̑ бѣса прогꙿна· и҅ о҅троковицѫ и҅цѣли· "],["torot:20180919:supr:164970","благодаривъша же родителꙗ ѥ҅ѧ бога· и҅ тъгда пꙋстишꙙ ѥ҅моу три сьта ꙁлатицъ· ихꙿже не тъчьѭ̑ вьꙁꙙти не рачи правь҆днꙑи҆· нъ ни видѣти· рачи· "],["torot:20180919:supr:164975","гл꙯а и҅мъ о̑увѣштаваѧ· "],["torot:20180919:supr:164976","не даꙗ҅ти дара б꙯жиꙗ на коупл҄и· "],["torot:20180919:supr:164977","нъ гл꙯а имъ "],["torot:20180919:supr:169863","паче дадите ѧ ништиимꙿ· "],["torot:20180919:supr:164978","а҅ꙁъ бо сего не въꙁꙿмѫ· "],["torot:20180919:supr:169864","вь҆ поустꙑн҄и бо живꙑ сихъ не трѣбоуѭ̑· "],["torot:20180919:supr:164980","и҅ тако благодарьствꙙштꙙ ѧ҆ о҅тъпꙋсти въ своꙗ си· "],["torot:20180919:supr:164981","въ дроугꙑи же пакꙑ ю҅ноша нѣкъи о҅тъ бѣса насил҄енъ обѣма ногама раслабѣ· "],["torot:20180919:supr:164982","и҅ того въꙁьмъше свои ѥ҅моу принесошꙙ и҆ къ ст꙯оуо̑умꙋ· молꙙште ѥго молити ꙁа н҄ь· "],["torot:20180919:supr:164984","о҅нъ же три дни а҅лꙿкавъ и молитвѣ ѥднои прилежавъ· цѣла раслабь҆ѥнааго сътворивъ· и благословивꙑ и· повелѣ своима ногама въ домъ ѥго ити· "],["torot:20180919:supr:164988","мноꙁи же и҅ и҅ни прихождаа҅хѫ к н҄емоу· раꙁличьнꙑѧ҆· ѧ҅ꙁꙙ и҅мѫште· "],["torot:20180919:supr:164991","и҅ вси господьн҄ѫ благодатьѭ̑ и҅цѣлꙗѥми о҅тъхождаахѫ· "],["torot:20180919:supr:164992","видѣв же себе рабъ бж꙯ии ꙁѣло о҅тъ всѣхъ чтома· и ѥже о҅тъ чь҆сти събꙑваѭ̑штеѥ҅ сꙙ многꙑи҅мъ падениѥ· о҅тиде о҅тъ мѣста того· "],["torot:20180919:supr:164995","и҅ бѣжавъ и҅де ꙗ҅ко м꙯ поприштъ отъ града того· "],["torot:20180919:supr:169867","и҅ о҅брѣтъ пештерѫ великѫ вь брѣꙁѣ рѣчь҆нѣѣмъ камѣнѫ· л꙯· лѣтъ жи тоу· молитвами и҅ пѣснь҆ми вь҆сꙙ дь҆ни и҅ ношти прѣпроваждаѧ· "],["torot:20180919:supr:165000","пиштѫ же на многа врѣмена о҅тъ трѣвꙑ и҅мѣа҅ше· растѫштии҅хъ вь҆ рѣцѣ· "],["torot:20180919:supr:165002","потом же градь҆ць҆ малъ на брѣꙁѣ сьтворивъ· и҅ тъ вь рѣдъкꙑѧ часꙑ дь҆ни дѣлаѧ҆· о҅тъ того крьмл҄ѫ себѣ и҅мѣа҅ше· "],["torot:20180919:supr:165005","На толицѣ же житиѥ ѥ҅го славь҆но бꙑстъ· ꙗ҅коже по двѣма десꙙть҆ма и҅ трьмь҆ десꙙть҆мь чрь҆нꙿцемъ к н҄емоу приходити· и҅ клиросникомъ и҅ многꙑимъ о҅блашии҅мъ· на благословештень҆ѥ и на накаꙁань҆ѥ о҅ть҆ н҄его· "],["torot:20180919:supr:165009","нъ таковꙑи҆ и҅ толикꙑи҆· и҅же толика дара сь҆подобь҆ѥ҅нъи· въ скорѣ вь҆ꙁнесении҅мъ нѣкꙑи҅мъ и҅ли величаании҅мъ· ѧ҅тъ· въ сь҆грѣшень҆ѥ попоуштенъ бꙑстъ въпасти· и въ сь҆грѣшеньѥ вь҆сѣхъ горшеѥ· "],["torot:20180919:supr:165015","прѣскврь҆нънꙑи бо врагъ родоу члч꙯скоу· и҅же присно добрѣ живѫштии҅мъ о҅ боꙁѣ· своѥ҅ѭ̑ ꙁавистиѭ̑ бѣсꙙ сꙙ насил҄ѣѥ҅тъ· вь҆лѣꙁъ въ о҅троковицѫ богата нѣгоѥ҅го дь҆штерь҆· начꙙ вьпити и҅ ст꙯ааго мѫжа и҅менемь приꙁꙑвати· ꙗ҅коже приноужденомъ бꙑти родител҄емъ о҅троковицꙙ· о҅бъходити и҅ и҅скати вь҆сьжде чловѣка бж꙯иꙗ҆· не о҅ставꙙште ни манастꙑра ни мѣста поуста· "],["torot:20180919:supr:190594","а҅ко же не могошꙙ ѥ҅го о҅брѣсти· потомь҆ о̑увѣдѣшꙙ нѣкоѥ҅моу о҅тъшълꙿцоу бꙑти на мѣстѣ томь҆· "],["torot:20180919:supr:165025","и҅ приимъ оц꙯ь ѥ҅ѧ҆ о҅трокꙑ своѧ҆· и҅ приготови о҅троковицѫ сь҆ матерь҆ѭ̑ ѥ҅ѧ въ кръгꙑꙁѣ· "],["torot:20180919:supr:165027","и҅ приде на повѣданоѥ҆ ѥ҅моу мѣсто· и҅деже бѣа҅ше ст꙯ꙑи҆· "],["torot:20180919:supr:165029","и҅ видѣвꙑ и҆ паде на ногоу ѥ҅го глагол҄ꙙ· "],["torot:20180919:supr:165030","помилоуи моѭ̑ дь҆штерь· ꙗ҅ко лютѣ о҅ть҆ нечістааго бѣса мѫчима ѥ҅стъ· "],["torot:20180919:supr:165032","се бо два десꙙти ѥ҅стъ днии҆· нѣ въкоусила ни ꙗ҅та ни питиꙗ҆· "],["torot:20180919:supr:165034","нъ вьпьѭ̑шти трѣжетъ себе· и҅ и҅мꙙ твоѥ҆ приꙁꙑваатъ· "],["torot:20180919:supr:165036","ст꙯ꙑ же повелѣ ѥ҅моу о҅троковицѫ поставити прѣдъ собоѭ̑· "],["torot:20180919:supr:165037","и҅ въдавъ себе на молитвѫ· на толицѣ моли сꙙ· ꙗ҅коже и҅ мѣстоу вь҆стрꙙсти сꙙ на н҄емже стоꙗ҅ше· "],["torot:20180919:supr:165040","по съкончании҅ же молитвꙑ доунѫ на нечистꙑи доухъ "],["torot:20180919:supr:169900","и гл꙯а ѥ҅моу· "],["torot:20180919:supr:165041","въ и҅мꙙ г꙯а їу꙯ х꙯а и҅ꙁиди о҅тъ н҄еѧ҆· "],["torot:20180919:supr:165042","и҅ а҆бьѥ бѣсъ о҅тъ о҅гнꙗ женомъ и҅ꙁиде о҅тъ о҅троковицꙙ· "],["torot:20180919:supr:165043","та же на ꙁеми падꙿши на многꙑ часꙑ· беꙁ гласа лежаа҅ше· "],["torot:20180919:supr:165045","Помоливъ же сꙙ ст꙯ꙑи· и҅ їмъ ѭ̑ ꙁа рѫкѫ и҅ въставивъ· прѣдастъ ѭ̑ родител҄ема съдравѫ· "],["torot:20180919:supr:165048","видѣвъше чоудо прославишꙙ б꙯а· "],["torot:20180919:supr:165049","о̑убоꙗ҅въше же сꙙ ѥ҅да како нечистꙑи҆ дх꙯ъ о҅бративъ сꙙ вьлѣꙁетъ вь҆ н҄ѫ· молишꙙ ѥ҅го прѣбꙑти о҅троковици о̑у н҄его в꙯ дь҆ни· дон҄елиже до конь҆ца свободитъ сꙙ о҅тъ бѣса· "]]