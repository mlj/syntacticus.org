[["torot:20180323:usp-sbor:190427","и тѹ постриженѣ ѥи быти. и въ мьнишьскѹю одежю облеченѣ ѥи быти. и поживъши же ѥи въ добрѣ исповѣдании. лѣ҃т. многа. съ миръмь ѹсъпе ⁘⁓ "],["torot:20180323:usp-sbor:190447","\u003cspan class=\"citation\"\u003eUsp.sbor. 8\u003c/span\u003e се же житиѥ бл҃женааго оц҃а нашего ѳеѡдосиꙗ отъ ѹны вьрсты. до сде дондеже прииде въ пещерѹ. мт҃и же ѥго съповѣда ѥдиномѹ ѿ братиꙗ именьмь ѳеѡдорѹ. иже бѣ келарь при оц҃и нашемь ѳеодосии. "],["torot:20180323:usp-sbor:190503","азъ же ѿ него всꙗ си слышавъ ономѹ съповѣдающю ми. и въписахъ на памѧть всѣмъ почитающимъ ꙗ. "],["torot:20180323:usp-sbor:190453","обаче и на прочеѥ съказаниѥ отрока исправлениꙗ поидѹ. "],["torot:20180323:usp-sbor:190454","съврьшениѥ же гл҃ъ ми ѹкажеть сꙗ. бл҃гоисправлꙗющю б҃ѹ и словословѹ. "],["torot:20180323:usp-sbor:190456","сии ѹбо оц҃ь нашь ѳеѡдосии ст҃ыи. побѣдоносьць показа сꙗ въ пещерѣ на злыꙗ дх҃ы. "],["torot:20180323:usp-sbor:190458","по острижени же мт҃ре своѥꙗ и по ѿврьжении всꙗкоꙗ мирьскыꙗ печали. большими трѹды паче наченъ подвизати сѧ на рьвениѥ бж҃иѥ. "],["torot:20180323:usp-sbor:190460","и бѣ видѣти свѣтила три сѹща въ пещерѣ разгонѧща тьмѹ бѣсовьскѹю мл҃твою и алканиѥмь. "],["torot:20180323:usp-sbor:190461","мѣню же пр҃подобнааго антониꙗ. и блж҃нааго ѳеѡдосиꙗ. и великааго никона. "],["torot:20180323:usp-sbor:190464","си бѣша въ пещерѣ молꙗще б҃а "],["torot:20180323:usp-sbor:190504","и б҃ъ же бѣ съ ними. "],["torot:20180323:usp-sbor:190465","иде бо рече "],["torot:20180323:usp-sbor:190505",".в҃. или триѥ съвъкѹплени въ имꙗ моѥ тѹ ѥсмь посредѣ ихъ ⁘⁓ "],["torot:20180323:usp-sbor:190477","\u003cspan class=\"citation\"\u003eUsp.sbor. 9\u003c/span\u003e въ то же времꙗ. иже бѣ прьвыи ѹ кнꙗзѧ въ болꙗрѣхъ имьньмь. іѡ҃ан. "],["torot:20180323:usp-sbor:190507","и того с҃нъ часто прихожаше къ прп҃дбьнымъ наслажаꙗ сѧ медоточьныихъ тѣхъ словесъ. иже исхожаахѹ из ѹстъ оц҃ь тѣхъ "],["torot:20180323:usp-sbor:190506","и възлюби же ꙗ зѣло. и ꙗко въсхотѣти ѥмѹ жити съ ними. и вьсꙗ презьрѣти въ житии семь славѹ и ба҃тьство. ни въ что же положивъ. "],["torot:20180323:usp-sbor:190484","прикоснѹ бо сꙗ ѥмь слово гн҃е рекшеѥ. ꙗко "],["torot:20180323:usp-sbor:190508","ѹдобѣѥ ѥсть вельбѹдѹ сквозѣ иглинѣ ѹши проити нежели ба҃тѹ въ цр҃ствиѥ нб҃сноѥ вънити. "],["torot:20180323:usp-sbor:190486","тъгда же повѣда ѥдиномѹ антонию мысль свою гл҃ꙗ. "],["torot:20180323:usp-sbor:190487","хотѣлъ быхъ оч҃е аще богѹ годьно мнихъ быти и жити съ вами. "],["torot:20180323:usp-sbor:190488","гл҃а ѥмѹ старьць "],["torot:20180323:usp-sbor:190510","благо хотѣниѥ твоѥ чадо "],["torot:20180323:usp-sbor:190509","и помыслъ испълненъ бл҃годати. "],["torot:20180323:usp-sbor:190489","нъ блюди чадо да не богатьство и слава мира сего възврати тѧ въспѧть. "],["torot:20180323:usp-sbor:190490","господѹ рекъшю. "],["torot:20180323:usp-sbor:190491","никто же възложь рѹкы своѥꙗ на рало. и зрꙗ въспꙗть ѹправленъ ѥсть въ цр҃ствии нб҃снѣмь. "],["torot:20180323:usp-sbor:190493","тако и мнихъ възвращаꙗ сѧ къ мирѹ мыслию. и пекыи сꙗ о мирьскыхъ. не имать ѹправити сꙗ въ жизнь вѣчьнѹю. "],["torot:20180323:usp-sbor:190496","и на многа старьць бесѣдова къ отрокѹ. "],["torot:20180323:usp-sbor:190497","и ѡномѹ же ср҃дце боле острꙗше сꙗ на любъвь бж҃ию. "],["torot:20180323:usp-sbor:190498","и тъгда ѿиде въ домъ свои ⁘⁓ "],["torot:20180323:usp-sbor:190511","\u003cspan class=\"citation\"\u003eUsp.sbor. 10\u003c/span\u003e и въ дрѹгыи же дн҃ь одѣвъ сꙗ въ одежю свѣтьлѹ и славьнѹ и тако въсѣдъ на ко съ нимь отъходить отъ града сего въ инѹ область. "],["torot:20180323:usp-sbor:190512","тъгда гл҃а ѥмѹ жена ѥго "],["torot:20180323:usp-sbor:190558","послѹшаи г҃и и не гнѣваи сꙗ. "],["torot:20180323:usp-sbor:190513","ѧко тако же бысть и въ странѣ нашеи. отъбѣжавъшемъ нѣкоѥꙗ бѣды ради чрьньцемъ много зъла створи сꙗ въ земли тои ихъ ради. "],["torot:20180323:usp-sbor:190515","нъ блюди г҃и да не тако въ области твоѥи бѹдеть "],["torot:20180323:usp-sbor:190559","то же слышавъ кнꙗзь и ѹбоꙗвъ сꙗ гнѣва би҃ꙗ. ѿпѹсти великааго никона повелѣвъ ѥмѹ ити въ пещерѹ свою. "],["torot:20180323:usp-sbor:190517","по онѣхъ же посла рекыи да съ мольбою възвратꙗть сꙗ въспꙗть. иже едва по три дн҃и ѹвѣщани быша възвратити сꙗ въ свою пещерѹ. ꙗко се нѣкотории храбри ѿ брани. побѣдивъше сѹпостата своѥго врага "],["torot:20180323:usp-sbor:190581","и бѣша въинѹ молꙗще сꙗ дн҃ь и нощь къ г҃ѹ б҃ѹ. "],["torot:20180323:usp-sbor:190521","нъ ни тако не почиваше врагъ борꙗ сꙗ съ ними. "],["torot:20180323:usp-sbor:190522","тъгда бо ѹвѣдѣвъ болꙗринъ и. ѡанъ ꙗко никоѥго же имъ зъла не створи х҃олюбивыи кнꙗзь изѧславъ. и раждьгъ сꙗ на нꙗ гнѣвъмь сн҃а ради своѥго и поимъ отрокы многы и иде на с҃тоѥ стадо. иже и распѹдивъ ꙗ "],["torot:20180323:usp-sbor:190582","и въшедъ въ пещерѹ и имъ сн҃а своѥго бж҃ствьнааго варлаама. извлече и вънъ. "],["torot:20180323:usp-sbor:190527","таче съньмъ съ него ст҃ѹю мантию и въврьже ю въ дьбрь. "],["torot:20180323:usp-sbor:190528","тако же и шлѣмъ сп҃сениꙗ иже бѣ на главѣ ѥго съньмъ завьрже и. "],["torot:20180323:usp-sbor:190529","и тъгда же и облече въ одежю славьнѹ и свѣтьлѹ. ꙗкоже ѥ лѣпо болꙗромъ. "],["torot:20180323:usp-sbor:190531","онъ же съврьже ю долѹ не хотꙗ ни видѣти ѥꙗ. "],["torot:20180323:usp-sbor:190532","и тако створи многашьды. "],["torot:20180323:usp-sbor:190533","тоже повелѣ оц҃ь ѥго съ гнѣвъмь съвꙗзати ѥмѹ рѹцѣ и одѣти и въ преже реченѹю одежю "],["torot:20180323:usp-sbor:191687","ти тако ити ѥмѹ сквозѣ градъ въ домъ свои. "],["torot:20180323:usp-sbor:190534","онъ же иже по истинѣ теплыи дш҃ею на б҃жию любъвь варламъ. идыи пѹтьмь ѹзрѣ распалинѹ калнѹ сѹщю. "],["torot:20180323:usp-sbor:190584","и скоро въшьдъ въ ню и б҃жиѥю помощию съврьже одежю съ себе. "],["torot:20180323:usp-sbor:190537","и своима ногама попирашеть ю въ калѣ. попираꙗ съ тѣми и злыꙗ помыслы. и лѹкаваго врага. "],["torot:20180323:usp-sbor:190540","таче по сихъ пришедъшемъ имъ въ домъ. повелѣ оц҃ь ѥго сѣсти съ нимь на трѣпезѣ. "],["torot:20180323:usp-sbor:190542","ономѹ же сѣдъшю и ничьсо же въкѹси отъ брашьна. "],["torot:20180323:usp-sbor:190543","нъ пребывааше нича и долѹ зрꙗ. "],["torot:20180323:usp-sbor:190544","по ѿꙗдении же отъпѹсти и въ своꙗ храмы приставивъ отрокы блюсти да не отъидеть. "],["torot:20180323:usp-sbor:190545","повелѣ же и женѣ ѥго ѹтворити сꙗ въ ѹтварь всꙗкѹю на прельщениѥ отрока и слѹжити предъ нимь. "],["torot:20180323:usp-sbor:190546","рабъ же х҃въ варламъ въшедъ въ ѥдинѹ клѣть сѣдѣ въ ѹглѣ ѥꙗ. "],["torot:20180323:usp-sbor:190547","жена же ѥго ꙗкоже бѣ ѥи повелѣно хожаше предъ нимь и молꙗшети и сѣсти на одрѣ своѥмь. "],["torot:20180323:usp-sbor:190548","видѣвъ же онъ неистовьство жены и разѹмѣвъ ꙗко на прельщениѥ ѥмѹ ѹготова оц҃ь. молꙗше сꙗ въ таинѣ ср҃дца своѥго къ мл҃срдѹѹмѹ б҃ѹ. могѹщѹѹмѹ сп҃сти отъ прельсти тоꙗ. "],["torot:20180323:usp-sbor:190551","пребысть же на мѣстѣ томь сѣдꙗ три д҃ни не въстаꙗ ѿ него. "],["torot:20180323:usp-sbor:190552","ни брашьна же въкѹшаꙗ ни въ одежю облече сѧ. "],["torot:20180323:usp-sbor:190553","нъ въ ѥдинои свитѣ си пребывааше. "],["torot:20180323:usp-sbor:190554","пр҃пдбьныи же антонии и съ сѹщиими съ нимь и съ блж҃ныимь ѳеодосиѥмь. бѣша въ печали мнозѣ ѥго ради "],["torot:20180323:usp-sbor:190585","и молꙗхѹть сѧ б҃ѹ за нь. "],["torot:20180323:usp-sbor:190556","бъ҃ же ѹслыша мл҃твѹ ихъ "],["torot:20180323:usp-sbor:190587","възъваша бо рече правьдьни "],["torot:20180323:usp-sbor:190586","и г҃ь ѹслыша ꙗ "],["torot:20180323:usp-sbor:190588","и ѿ вьсѣхъ печалии ихъ избавить ꙗ. "],["torot:20180323:usp-sbor:190557","близь г҃ь съкрѹшеныихъ ср҃дцьмь "],["torot:20180323:usp-sbor:190589","и съмѣреныꙗ дх҃ъмь сп҃сеть ⁘⁓ "],["torot:20180323:usp-sbor:190561","\u003cspan class=\"citation\"\u003eUsp.sbor. 11\u003c/span\u003e видѣвъ ѹбо бл҃гыи б҃ъ тьрпѣниѥ и съмѣрениѥ ѿрока. обрати жестокоѥ ср҃дце оц҃а ѥго на милость къ сынѹ своѥмѹ. "]]