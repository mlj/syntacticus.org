[[30820,"\u003cspan class=\"citation\"\u003e2TIM 4.7\u003c/span\u003e τὸν καλὸν ἀγῶνα ἠγώνισμαι, "],[64158,"τὸν δρόμον τετέλεκα, "],[64159,"τὴν πίστιν τετήρηκα· "],[30821,"\u003cspan class=\"citation\"\u003e2TIM 4.8\u003c/span\u003e λοιπὸν ἀπόκειταί μοι ὁ τῆς δικαιοσύνης στέφανος, ὃν ἀποδώσει μοι ὁ κύριος ἐν ἐκείνῃ τῇ ἡμέρᾳ, ὁ δίκαιος κριτής, οὐ μόνον δὲ ἐμοὶ ἀλλὰ καὶ πᾶσι τοῖς ἠγαπηκόσι τὴν ἐπιφάνειαν αὐτοῦ. "],[30822,"\u003cspan class=\"citation\"\u003e2TIM 4.9\u003c/span\u003e Σπούδασον ἐλθεῖν πρός με ταχέως· "],[30823,"\u003cspan class=\"citation\"\u003e2TIM 4.10\u003c/span\u003e Δημᾶς γάρ με ἐγκατέλιπεν ἀγαπήσας τὸν νῦν αἰῶνα, καὶ ἐπορεύθη εἰς Θεσσαλονίκην, "],[64160,"Κρήσκης εἰς Γαλλίαν, "],[64161,"Τίτος εἰς Δαλματίαν· "],[30824,"\u003cspan class=\"citation\"\u003e2TIM 4.11\u003c/span\u003e Λουκᾶς ἐστιν μόνος μετ’ ἐμοῦ. "],[49998,"Μᾶρκον ἀναλαβὼν ἄγε μετὰ σεαυτοῦ, "],[49999,"ἔστιν γάρ μοι εὔχρηστος εἰς διακονίαν. "],[30826,"\u003cspan class=\"citation\"\u003e2TIM 4.12\u003c/span\u003e Τυχικὸν δὲ ἀπέστειλα εἰς Ἔφεσον. "],[30827,"\u003cspan class=\"citation\"\u003e2TIM 4.13\u003c/span\u003e τὸν φελόνην, ὃν ἀπέλιπον ἐν Τρῳάδι παρὰ Κάρπῳ, ἐρχόμενος φέρε, καὶ τὰ βιβλία, μάλιστα τὰς μεμβράνας. "],[30828,"\u003cspan class=\"citation\"\u003e2TIM 4.14\u003c/span\u003e Ἀλέξανδρος ὁ χαλκεὺς πολλά μοι κακὰ ἐνεδείξατο· "],[30829,"ἀποδώσει αὐτῷ ὁ κύριος κατὰ τὰ ἔργα αὐτοῦ· "],[50000,"\u003cspan class=\"citation\"\u003e2TIM 4.15\u003c/span\u003e ὃν καὶ σὺ φυλάσσου, "],[50001,"λίαν γὰρ ἀντέστη τοῖς ἡμετέροις λόγοις. "],[30831,"\u003cspan class=\"citation\"\u003e2TIM 4.16\u003c/span\u003e ἐν τῇ πρώτῃ μου ἀπολογίᾳ οὐδείς μοι παρεγένετο, ἀλλὰ πάντες με ἐγκατέλιπον· "],[30832,"μὴ αὐτοῖς λογισθείη· "],[30833,"\u003cspan class=\"citation\"\u003e2TIM 4.17\u003c/span\u003e ὁ δὲ κύριός μοι παρέστη καὶ ἐνεδυνάμωσέν με, ἵνα δι’ ἐμοῦ τὸ κήρυγμα πληροφορηθῇ καὶ ἀκούσωσιν πάντα τὰ ἔθνη, καὶ ἐρύσθην ἐκ στόματος λέοντος. "],[30834,"\u003cspan class=\"citation\"\u003e2TIM 4.18\u003c/span\u003e ῥύσεταί με ὁ κύριος ἀπὸ παντὸς ἔργου πονηροῦ καὶ σώσει εἰς τὴν βασιλείαν αὐτοῦ τὴν ἐπουράνιον, ᾧ ἡ δόξα εἰς τοὺς αἰῶνας τῶν αἰώνων· "],[30835,"ἀμήν. "],[30836,"\u003cspan class=\"citation\"\u003e2TIM 4.19\u003c/span\u003e Ἄσπασαι Πρίσκαν καὶ Ἀκύλαν καὶ τὸν Ὀνησιφόρου οἶκον. "],[30837,"\u003cspan class=\"citation\"\u003e2TIM 4.20\u003c/span\u003e Ἔραστος ἔμεινεν ἐν Κορίνθῳ, "],[64162,"Τρόφιμον δὲ ἀπέλιπον ἐν Μιλήτῳ ἀσθενοῦντα. "],[30838,"\u003cspan class=\"citation\"\u003e2TIM 4.21\u003c/span\u003e σπούδασον πρὸ χειμῶνος ἐλθεῖν. "],[30839,"ἀσπάζεταί σε Εὔβουλος καὶ Πούδης καὶ Λίνος καὶ Κλαυδία καὶ οἱ ἀδελφοὶ πάντες. "],[30840,"\u003cspan class=\"citation\"\u003e2TIM 4.22\u003c/span\u003e Ὁ κύριος μετὰ τοῦ πνεύματός σου. "],[30841,"ἡ χάρις μεθ’ ὑμῶν."],[30953,"\u003cspan class=\"citation\"\u003eTIT 1.1\u003c/span\u003e Παῦλος δοῦλος θεοῦ, ἀπόστολος δὲ Ἰησοῦ Χριστοῦ κατὰ πίστιν ἐκλεκτῶν θεοῦ καὶ ἐπίγνωσιν ἀληθείας τῆς κατ’ εὐσέβειαν \u003cspan class=\"citation\"\u003eTIT 1.2\u003c/span\u003e ἐπ’ ἐλπίδι ζωῆς αἰωνίου, ἣν ἐπηγγείλατο ὁ ἀψευδὴς θεὸς πρὸ χρόνων αἰωνίων, \u003cspan class=\"citation\"\u003eTIT 1.3\u003c/span\u003e ἐφανέρωσεν δὲ καιροῖς ἰδίοις τὸν λόγον αὐτοῦ ἐν κηρύγματι ὃ ἐπιστεύθην ἐγὼ κατ’ ἐπιταγὴν τοῦ σωτῆρος ἡμῶν θεοῦ, \u003cspan class=\"citation\"\u003eTIT 1.4\u003c/span\u003e Τίτῳ γνησίῳ τέκνῳ κατὰ κοινὴν πίστιν· "],[30954,"χάρις καὶ εἰρήνη ἀπὸ θεοῦ πατρὸς καὶ Χριστοῦ Ἰησοῦ τοῦ σωτῆρος ἡμῶν. "],[30955,"\u003cspan class=\"citation\"\u003eTIT 1.5\u003c/span\u003e Τούτου χάριν ἀπέλιπόν σε ἐν Κρήτῃ, ἵνα τὰ λείποντα ἐπιδιορθώσῃ καὶ καταστήσῃς κατὰ πόλιν πρεσβυτέρους, ὡς ἐγώ σοι διεταξάμην, \u003cspan class=\"citation\"\u003eTIT 1.6\u003c/span\u003e εἴ τίς ἐστιν ἀνέγκλητος, μιᾶς γυναικὸς ἀνήρ, τέκνα ἔχων πιστά, μὴ ἐν κατηγορίᾳ ἀσωτίας ἢ ἀνυπότακτα. "],[30956,"\u003cspan class=\"citation\"\u003eTIT 1.7\u003c/span\u003e δεῖ γὰρ τὸν ἐπίσκοπον ἀνέγκλητον εἶναι ὡς θεοῦ οἰκονόμον, μὴ αὐθάδη, μὴ ὀργίλον, μὴ πάροινον, μὴ πλήκτην, μὴ αἰσχροκερδῆ, \u003cspan class=\"citation\"\u003eTIT 1.8\u003c/span\u003e ἀλλὰ φιλόξενον, φιλάγαθον, σώφρονα, δίκαιον, ὅσιον, ἐγκρατῆ, \u003cspan class=\"citation\"\u003eTIT 1.9\u003c/span\u003e ἀντεχόμενον τοῦ κατὰ τὴν διδαχὴν πιστοῦ λόγου, ἵνα δυνατὸς ᾖ καὶ παρακαλεῖν ἐν τῇ διδασκαλίᾳ τῇ ὑγιαινούσῃ καὶ τοὺς ἀντιλέγοντας ἐλέγχειν. "],[30957,"\u003cspan class=\"citation\"\u003eTIT 1.10\u003c/span\u003e Εἰσὶν γὰρ πολλοὶ ἀνυπότακτοι, ματαιολόγοι καὶ φρεναπάται, μάλιστα οἱ ἐκ τῆς περιτομῆς, \u003cspan class=\"citation\"\u003eTIT 1.11\u003c/span\u003e οὓς δεῖ ἐπιστομίζειν, οἵτινες ὅλους οἴκους ἀνατρέπουσιν διδάσκοντες ἃ μὴ δεῖ αἰσχροῦ κέρδους χάριν. "],[30958,"\u003cspan class=\"citation\"\u003eTIT 1.12\u003c/span\u003e εἶπέν τις ἐξ αὐτῶν, ἴδιος αὐτῶν προφήτης, "],[64176,"Κρῆτες ἀεὶ ψεῦσται, κακὰ θηρία, γαστέρες ἀργαί. "],[30959,"\u003cspan class=\"citation\"\u003eTIT 1.13\u003c/span\u003e ἡ μαρτυρία αὕτη ἐστὶν ἀληθής. "],[30960,"δι’ ἣν αἰτίαν ἔλεγχε αὐτοὺς ἀποτόμως, ἵνα ὑγιαίνωσιν ἐν τῇ πίστει, \u003cspan class=\"citation\"\u003eTIT 1.14\u003c/span\u003e μὴ προσέχοντες Ἰουδαϊκοῖς μύθοις καὶ ἐντολαῖς ἀνθρώπων ἀποστρεφομένων τὴν ἀλήθειαν. "],[30961,"\u003cspan class=\"citation\"\u003eTIT 1.15\u003c/span\u003e πάντα καθαρὰ τοῖς καθαροῖς· "],[30962,"τοῖς δὲ μεμιαμμένοις καὶ ἀπίστοις οὐδὲν καθαρόν, ἀλλὰ μεμίανται αὐτῶν καὶ ὁ νοῦς καὶ ἡ συνείδησις. "],[30963,"\u003cspan class=\"citation\"\u003eTIT 1.16\u003c/span\u003e θεὸν ὁμολογοῦσιν εἰδέναι, "],[64177,"τοῖς δὲ ἔργοις ἀρνοῦνται, βδελυκτοὶ ὄντες καὶ ἀπειθεῖς καὶ πρὸς πᾶν ἔργον ἀγαθὸν ἀδόκιμοι."],[30964,"\u003cspan class=\"citation\"\u003eTIT 2.1\u003c/span\u003e Σὺ δὲ λάλει ἃ πρέπει τῇ ὑγιαινούσῃ διδασκαλίᾳ. "],[30965,"\u003cspan class=\"citation\"\u003eTIT 2.2\u003c/span\u003e πρεσβύτας νηφαλίους εἶναι, σεμνούς, σώφρονας, ὑγιαίνοντας τῇ πίστει, τῇ ἀγάπῃ, τῇ ὑπομονῇ. "],[30966,"\u003cspan class=\"citation\"\u003eTIT 2.3\u003c/span\u003e πρεσβύτιδας ὡσαύτως ἐν καταστήματι ἱεροπρεπεῖς, μὴ διαβόλους μὴ οἴνῳ πολλῷ δεδουλωμένας, καλοδιδασκάλους, \u003cspan class=\"citation\"\u003eTIT 2.4\u003c/span\u003e ἵνα σωφρονίζωσιν τὰς νέας φιλάνδρους εἶναι, φιλοτέκνους, \u003cspan class=\"citation\"\u003eTIT 2.5\u003c/span\u003e σώφρονας, ἁγνάς, οἰκουργούς ἀγαθάς, ὑποτασσομένας τοῖς ἰδίοις ἀνδράσιν, ἵνα μὴ ὁ λόγος τοῦ θεοῦ βλασφημῆται. "]]