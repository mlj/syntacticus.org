[[37494,"\u003cspan class=\"citation\"\u003eMARK 3.7\u003c/span\u003e jah Iesus aflaiþ miþ siponjam seinaim du marein, jah filu manageins us Galeilaia laistidedun afar imma, \u003cspan class=\"citation\"\u003eMARK 3.8\u003c/span\u003e jah us Iudaia jah us Iairusaulwmim jah us Idumaia jah hindana Iaurdanaus; "],[37495,"jah þai bi Twra jah Seidona, manageins filu, gahausjandans ƕan filu is tawida, qemun at imma. "],[37496,"\u003cspan class=\"citation\"\u003eMARK 3.9\u003c/span\u003e jah qaþ þaim siponjam seinaim ei skip habaiþ wesi at imma in þizos manageins, ei ni þraiheina ina. "],[50620,"\u003cspan class=\"citation\"\u003eMARK 3.10\u003c/span\u003e managans auk gahailida, swaswe drusun ana ina ei imma attaitokeina, jah swa managai swe habaidedun wundufnjos \u003cspan class=\"citation\"\u003eMARK 3.11\u003c/span\u003e jah ahmans unhrainjans, þaih þan ina gaseƕun, drusun du imma jah hropidedun qiþandans þatei "],[50621,"þu is sunus gudis. "],[37498,"\u003cspan class=\"citation\"\u003eMARK 3.12\u003c/span\u003e jah filu andbait ins ei ina ni gaswikunþidedeina. "],[37499,"\u003cspan class=\"citation\"\u003eMARK 3.13\u003c/span\u003e jah ustaig in fairguni jah athaihait þanzei wilda is, jah galiþun du imma. "],[37500,"\u003cspan class=\"citation\"\u003eMARK 3.14\u003c/span\u003e jah gawaurhta twalif du wisan miþ sis, jah ei insandidedi ins merjan \u003cspan class=\"citation\"\u003eMARK 3.15\u003c/span\u003e jah haban waldufni du hailjan sauhtins jah uswairpan unhulþons. "],[37501,"\u003cspan class=\"citation\"\u003eMARK 3.16\u003c/span\u003e jah gasatida Seimona namo Paitrus; "],[37502,"\u003cspan class=\"citation\"\u003eMARK 3.17\u003c/span\u003e jah Iakobau þamma Zaibaidaiaus jah Iohanne broþr Iakobaus jah gasatida im namna Bauanairgais, þatei ist: sunjus þeiƕons; "],[37504,"\u003cspan class=\"citation\"\u003eMARK 3.18\u003c/span\u003e jah Andraian jah Filippu jah Barþaulaumaiu jah Matþaiu jah Þoman jah Iakobu þana Alfaiaus jah Þaddaiu jah Seimona þana Kananeiten \u003cspan class=\"citation\"\u003eMARK 3.19\u003c/span\u003e jah Iudan Iskarioten, saei jah galewida ina. "],[37505,"\u003cspan class=\"citation\"\u003eMARK 3.20\u003c/span\u003e jah atiddjedun in gard, jah gaïddja sik aftra managei, swaswe ni mahtedun nih hlaif matjan. "],[37506,"\u003cspan class=\"citation\"\u003eMARK 3.21\u003c/span\u003e jah hausjandans fram imma bokarjos jah anþarai usiddjedun gahaban ina; "],[37507,"qeþun auk þatei usgaisiþs ist. "],[37508,"\u003cspan class=\"citation\"\u003eMARK 3.22\u003c/span\u003e jah bokarjos þai af Iairusaulwmai qimandans qeþun þatei Baiailzaibul habaiþ, jah þatei in þamma reikistin unhulþono uswairpiþ þaim unhulþom. "],[37509,"\u003cspan class=\"citation\"\u003eMARK 3.23\u003c/span\u003e jah athaitands ins in gajukom qaþ du im: "],[37510,"ƕaiwa mag Satanas Satanan uswairpan? "],[37511,"\u003cspan class=\"citation\"\u003eMARK 3.24\u003c/span\u003e jah jabai þiudangardi wiþra sik gadailjada, ni mag standan so þiudangardi jaina. "],[37512,"\u003cspan class=\"citation\"\u003eMARK 3.25\u003c/span\u003e jah jabai gards wiþra sik gadailjada, ni mag standan sa gards jains. "],[37513,"\u003cspan class=\"citation\"\u003eMARK 3.26\u003c/span\u003e jah jabai Satana usstoþ ana sik silban jah gadailiþs warþ, ni mag gastandan, ak andi habaiþ. "],[37514,"\u003cspan class=\"citation\"\u003eMARK 3.27\u003c/span\u003e ni manna mag kasa swinþis galeiþands in gard is wilwan, niba faurþis þana swinþan gabindiþ; "],[37515,"jah þan þana gard is diswilwai. "],[37516,"\u003cspan class=\"citation\"\u003eMARK 3.28\u003c/span\u003e amen, qiþa izwis, þatei allata afletada þata frawaurhte sunum manne, jah naiteinos swa managos swaswe wajamerjand; "],[37517,"\u003cspan class=\"citation\"\u003eMARK 3.29\u003c/span\u003e aþþan saei wajamereiþ ahman weihana ni habaiþ fralet aiw, ak skula ist aiweinaizos frawaurhtais. "],[37518,"\u003cspan class=\"citation\"\u003eMARK 3.30\u003c/span\u003e unte qeþun: "],[37519,"ahman unhrainjana habaiþ. "],[37520,"\u003cspan class=\"citation\"\u003eMARK 3.31\u003c/span\u003e jah qemun þan aiþei is jah broþrjus is jah uta standandona insandidedun du imma, haitandona ina. "],[37521,"\u003cspan class=\"citation\"\u003eMARK 3.32\u003c/span\u003e jah setun bi ina managei; "],[37522,"qeþun þan du imma: "],[37523,"sai, aiþei þeina jah broþrjus þeinai jah swistrjus þeinos uta sokjand þuk. "],[37524,"\u003cspan class=\"citation\"\u003eMARK 3.33\u003c/span\u003e jah andhof im qiþands: "],[37525,"ƕo ist so aiþei meina aiþþau þai broþrjus meinai? "],[37526,"\u003cspan class=\"citation\"\u003eMARK 3.34\u003c/span\u003e jah bisaiƕands bisunjane þans bi sik sitandans qaþ: "],[37527,"sai, aiþei meina jah þai broþrjus meinai. "],[37528,"\u003cspan class=\"citation\"\u003eMARK 3.35\u003c/span\u003e saei allis waurkeiþ wiljan gudis, sa jah broþar meins jah swistar jah aiþei ist."],[37529,"\u003cspan class=\"citation\"\u003eMARK 4.1\u003c/span\u003e Jah aftra dugann laisjan at marein, jah galesun sik du imma manageins filu, swaswe ina galeiþandan in skip gasitan in marein; "],[37530,"jah alla so managei wiþra marein ana staþa was. "],[37531,"\u003cspan class=\"citation\"\u003eMARK 4.2\u003c/span\u003e jah laisida ins in gajukom manag jah qaþ im in laiseinai seinai: "],[37532,"\u003cspan class=\"citation\"\u003eMARK 4.3\u003c/span\u003e hauseiþ! "],[37533,"sai, urrann sa saiands du saian fraiwa seinamma. "],[37534,"\u003cspan class=\"citation\"\u003eMARK 4.4\u003c/span\u003e jah warþ, miþþanei saiso, sum raihtis gadraus faur wig, jah qemun fuglos jah fretun þata. "],[37535,"\u003cspan class=\"citation\"\u003eMARK 4.5\u003c/span\u003e anþar-uþ-þan gadraus ana stainahamma, þarei ni habaida airþa managa, jah suns urrann, in þizei ni habaida diupaizos airþos; "]]