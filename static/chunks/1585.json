[[31032,"\u003cspan class=\"citation\"\u003ePHILEM 1.13\u003c/span\u003e ὃν ἐγὼ ἐβουλόμην πρὸς ἐμαυτὸν κατέχειν, ἵνα ὑπὲρ σοῦ μοι διακονῇ ἐν τοῖς δεσμοῖς τοῦ εὐαγγελίου, "],[64182," \u003cspan class=\"citation\"\u003ePHILEM 1.14\u003c/span\u003e χωρὶς δὲ τῆς σῆς γνώμης οὐδὲν ἠθέλησα ποιῆσαι, ἵνα μὴ ὡς κατὰ ἀνάγκην τὸ ἀγαθόν σου ᾖ ἀλλὰ κατὰ ἑκούσιον. "],[31033,"\u003cspan class=\"citation\"\u003ePHILEM 1.15\u003c/span\u003e τάχα γὰρ διὰ τοῦτο ἐχωρίσθη πρὸς ὥραν ἵνα αἰώνιον αὐτὸν ἀπέχῃς, \u003cspan class=\"citation\"\u003ePHILEM 1.16\u003c/span\u003e οὐκ ἔτι ὡς δοῦλον ἀλλὰ ὑπὲρ δοῦλον, ἀδελφὸν ἀγαπητόν, μάλιστα ἐμοί, πόσῳ δὲ μᾶλλον σοὶ καὶ ἐν σαρκὶ καὶ ἐν κυρίῳ. "],[31034,"\u003cspan class=\"citation\"\u003ePHILEM 1.17\u003c/span\u003e εἰ οὖν με ἔχεις κοινωνόν, προσλαβοῦ αὐτὸν ὡς ἐμέ. "],[31035,"\u003cspan class=\"citation\"\u003ePHILEM 1.18\u003c/span\u003e εἰ δέ τι ἠδίκησέν σε ἢ ὀφείλει, τοῦτο ἐμοὶ ἐλλόγα· "],[31036,"\u003cspan class=\"citation\"\u003ePHILEM 1.19\u003c/span\u003e ἐγὼ Παῦλος ἔγραψα τῇ ἐμῇ χειρί, "],[64183,"ἐγὼ ἀποτίσω· "],[31037,"ἵνα μὴ λέγω σοι ὅτι καὶ σεαυτόν μοι προσοφείλεις. "],[31038,"\u003cspan class=\"citation\"\u003ePHILEM 1.20\u003c/span\u003e ναί, ἀδελφέ, ἐγώ σου ὀναίμην ἐν κυρίῳ· "],[31039,"ἀνάπαυσόν μου τὰ σπλάγχνα ἐν Χριστῷ. "],[31040,"\u003cspan class=\"citation\"\u003ePHILEM 1.21\u003c/span\u003e Πεποιθὼς τῇ ὑπακοῇ σου ἔγραψά σοι, εἰδὼς ὅτι καὶ ὑπὲρ ἃ λέγω ποιήσεις. "],[31041,"\u003cspan class=\"citation\"\u003ePHILEM 1.22\u003c/span\u003e ἅμα δὲ καὶ ἑτοίμαζέ μοι ξενίαν· "],[31042,"ἐλπίζω γὰρ ὅτι διὰ τῶν προσευχῶν ὑμῶν χαρισθήσομαι ὑμῖν. "],[31043,"\u003cspan class=\"citation\"\u003ePHILEM 1.23\u003c/span\u003e Ἀσπάζεταί σε Ἐπαφρᾶς ὁ συναιχμάλωτός μου ἐν Χριστῷ Ἰησοῦ, \u003cspan class=\"citation\"\u003ePHILEM 1.24\u003c/span\u003e Μάρκος, Ἀρίσταρχος, Δημᾶς, Λουκᾶς, οἱ συνεργοί μου. "],[31044,"\u003cspan class=\"citation\"\u003ePHILEM 1.25\u003c/span\u003e Ἡ χάρις τοῦ κυρίου Ἰησοῦ Χριστοῦ μετὰ τοῦ πνεύματος ὑμῶν."],[31074,"\u003cspan class=\"citation\"\u003eHEB 1.1\u003c/span\u003e Πολυμερῶς καὶ πολυτρόπως πάλαι ὁ θεὸς λαλήσας τοῖς πατράσιν ἐν τοῖς προφήταις ἐπ’ ἐσχάτου τῶν ἡμερῶν τούτων ἐλάλησεν ἡμῖν ἐν υἱῷ, \u003cspan class=\"citation\"\u003eHEB 1.2\u003c/span\u003e ὃν ἔθηκεν κληρονόμον πάντων, δι’ οὗ καὶ ἐποίησεν τοὺς αἰῶνας· "],[31075,"\u003cspan class=\"citation\"\u003eHEB 1.3\u003c/span\u003e ὃς ὢν ἀπαύγασμα τῆς δόξης καὶ χαρακτὴρ τῆς ὑποστάσεως αὐτοῦ, φέρων τε τὰ πάντα τῷ ῥήματι τῆς δυνάμεως αὐτοῦ, καθαρισμὸν τῶν ἁμαρτιῶν ποιησάμενος ἐκάθισεν ἐν δεξιᾷ τῆς μεγαλωσύνης ἐν ὑψηλοῖς, \u003cspan class=\"citation\"\u003eHEB 1.4\u003c/span\u003e τοσούτῳ κρείττων γενόμενος τῶν ἀγγέλων ὅσῳ διαφορώτερον παρ’ αὐτοὺς κεκληρονόμηκεν ὄνομα. "],[50034,"\u003cspan class=\"citation\"\u003eHEB 1.5\u003c/span\u003e τίνι γὰρ εἶπέν ποτε τῶν ἀγγέλων, "],[50035,"υἱός μου εἶ σύ, "],[50036,"ἐγὼ σήμερον γεγέννηκά σε; "],[50037,"καὶ πάλιν, "],[50038,"ἐγὼ ἔσομαι αὐτῷ εἰς πατέρα, καὶ αὐτὸς ἔσται μοι εἰς υἱόν; "],[50039,"\u003cspan class=\"citation\"\u003eHEB 1.6\u003c/span\u003e ὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην, λέγει, "],[50040,"καὶ προσκυνησάτωσαν αὐτῷ πάντες ἄγγελοι θεοῦ. "],[50041,"\u003cspan class=\"citation\"\u003eHEB 1.7\u003c/span\u003e καὶ πρὸς μὲν τοὺς ἀγγέλους λέγει, "],[50042,"ὁ ποιῶν τοὺς ἀγγέλους αὐτοῦ πνεύματα, καὶ τοὺς λειτουργοὺς αὐτοῦ πυρὸς φλόγα· "],[50043,"\u003cspan class=\"citation\"\u003eHEB 1.8\u003c/span\u003e πρὸς δὲ τὸν υἱόν, "],[50044,"ὁ θρόνος σου, ὁ θεός, εἰς τὸν αἰῶνα τοῦ αἰῶνος, καὶ ἡ ῥάβδος τῆς εὐθύτητος ῥάβδος τῆς βασιλείας σου. "],[31081,"\u003cspan class=\"citation\"\u003eHEB 1.9\u003c/span\u003e ἠγάπησας δικαιοσύνην καὶ ἐμίσησας ἀδικίαν· "],[31082,"διὰ τοῦτο ἔχρισέν σε ὁ θεός, ὁ θεός σου, ἔλαιον ἀγαλλιάσεως παρὰ τοὺς μετόχους σου· "],[31083,"\u003cspan class=\"citation\"\u003eHEB 1.10\u003c/span\u003e καί, σὺ κατ’ ἀρχάς, κύριε, τὴν γῆν ἐθεμελίωσας, καὶ ἔργα τῶν χειρῶν σού εἰσιν οἱ οὐρανοί· "],[31084,"\u003cspan class=\"citation\"\u003eHEB 1.11\u003c/span\u003e αὐτοὶ ἀπολοῦνται, σὺ δὲ διαμένεις· "],[50045,"καὶ πάντες ὡς ἱμάτιον παλαιωθήσονται, \u003cspan class=\"citation\"\u003eHEB 1.12\u003c/span\u003e καὶ ὡσεὶ περιβόλαιον ἀλλάξεις αὐτούς, καὶ ἀλλαγήσονται, "],[50046,"σὺ δὲ ὁ αὐτὸς εἶ καὶ τὰ ἔτη σου οὐκ ἐκλείψουσιν. "],[50047,"\u003cspan class=\"citation\"\u003eHEB 1.13\u003c/span\u003e πρὸς τίνα δὲ τῶν ἀγγέλων εἴρηκέν ποτε, "],[50048,"κάθου ἐκ δεξιῶν μου ἕως ἂν θῶ τοὺς ἐχθρούς σου ὑποπόδιον τῶν ποδῶν σου; "],[31087,"\u003cspan class=\"citation\"\u003eHEB 1.14\u003c/span\u003e οὐχὶ πάντες εἰσὶν λειτουργικὰ πνεύματα εἰς διακονίαν ἀποστελλόμενα διὰ τοὺς μέλλοντας κληρονομεῖν σωτηρίαν;"],[31088,"\u003cspan class=\"citation\"\u003eHEB 2.1\u003c/span\u003e Διὰ τοῦτο δεῖ περισσοτέρως προσέχειν ἡμᾶς τοῖς ἀκουσθεῖσιν, μήποτε παραρυῶμεν. "],[31089,"\u003cspan class=\"citation\"\u003eHEB 2.2\u003c/span\u003e εἰ γὰρ ὁ δι’ ἀγγέλων λαληθεὶς λόγος ἐγένετο βέβαιος, καὶ πᾶσα παράβασις καὶ παρακοὴ ἔλαβεν ἔνδικον μισθαποδοσίαν, \u003cspan class=\"citation\"\u003eHEB 2.3\u003c/span\u003e πῶς ἡμεῖς ἐκφευξόμεθα τηλικαύτης ἀμελήσαντες σωτηρίας; "],[31090,"ἥτις, ἀρχὴν λαβοῦσα λαλεῖσθαι διὰ τοῦ κυρίου, ὑπὸ τῶν ἀκουσάντων εἰς ἡμᾶς ἐβεβαιώθη, \u003cspan class=\"citation\"\u003eHEB 2.4\u003c/span\u003e συνεπιμαρτυροῦντος τοῦ θεοῦ σημείοις τε καὶ τέρασιν καὶ ποικίλαις δυνάμεσιν καὶ πνεύματος ἁγίου μερισμοῖς κατὰ τὴν αὐτοῦ θέλησιν. "],[31091,"\u003cspan class=\"citation\"\u003eHEB 2.5\u003c/span\u003e Οὐ γὰρ ἀγγέλοις ὑπέταξεν τὴν οἰκουμένην τὴν μέλλουσαν, περὶ ἧς λαλοῦμεν. "],[50049,"\u003cspan class=\"citation\"\u003eHEB 2.6\u003c/span\u003e διεμαρτύρατο δέ πού τις λέγων, "],[50050,"τί ἐστιν ἄνθρωπος ὅτι μιμνῄσκῃ αὐτοῦ, ἢ υἱὸς ἀνθρώπου ὅτι ἐπισκέπτῃ αὐτόν; "],[31093,"\u003cspan class=\"citation\"\u003eHEB 2.7\u003c/span\u003e ἠλάττωσας αὐτὸν βραχύ τι παρ’ ἀγγέλους, "],[134573,"δόξῃ καὶ τιμῇ ἐστεφάνωσας αὐτόν, "],[134574,"\u003cspan class=\"citation\"\u003eHEB 2.8\u003c/span\u003e πάντα ὑπέταξας ὑποκάτω τῶν ποδῶν αὐτοῦ. "],[31094,"ἐν τῷ γὰρ ὑποτάξαι αὐτῷ τὰ πάντα οὐδὲν ἀφῆκεν αὐτῷ ἀνυπότακτον. "],[31095,"νῦν δὲ οὔπω ὁρῶμεν αὐτῷ τὰ πάντα ὑποτεταγμένα· "],[31096,"\u003cspan class=\"citation\"\u003eHEB 2.9\u003c/span\u003e τὸν δὲ βραχύ τι παρ’ ἀγγέλους ἠλαττωμένον βλέπομεν Ἰησοῦν διὰ τὸ πάθημα τοῦ θανάτου δόξῃ καὶ τιμῇ ἐστεφανωμένον, ὅπως χάριτι θεοῦ ὑπὲρ παντὸς γεύσηται θανάτου. "]]