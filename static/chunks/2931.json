[["torot:20180323:usp-sbor:159800","и принесе сꙗ жьртва чиста господеви и бл҃говоньна "],["torot:20180323:usp-sbor:160249","и възиде въ нб҃сныꙗ обители къ г҃у· "],["torot:20180323:usp-sbor:159801","и узьрѣ желаемааго си брата "],["torot:20180323:usp-sbor:160250","[и] въсприꙗста вѣньца нб҃сныꙗ ѥгоже и въжелѣста· "],["torot:20180323:usp-sbor:159802","и въздрадоваста сꙗ радостию великою неиздреченьною· юже и улучиста· "],["torot:20180323:usp-sbor:159804","оканьнии же они ѹбоицѣ възвративъше сꙗ к посълавъшюѹмѹ ꙗ· "],["torot:20180323:usp-sbor:159805","ѧкоже рече Дв҃дъ· "],["torot:20180323:usp-sbor:159806","възвратꙗть сꙗ грѣшьници въ адъ и вьси забывающии б҃а· "],["torot:20180323:usp-sbor:159807","и пакы· "],["torot:20180323:usp-sbor:159808","орѹжиѥ звлекоша грѣшьници напрꙗгоша лукъ свои· заклати правыꙗ сьрдьцьмь "],["torot:20180323:usp-sbor:160252","и оружиѥ ихъ вънидеть въ ср҃дца [их]· "],["torot:20180323:usp-sbor:159810","и луци ихъ съкрушать сѧ· "],["torot:20180323:usp-sbor:166652","ꙗко грѣшьници погыбънуть· "],["torot:20180323:usp-sbor:159812","и ꙗко съказаша Ст҃опълку ꙗко сътворихомъ повеленоѥ тобою· и си слышавъ възнесе сꙗ срьдьцьмь и събысть сꙗ реченоѥ псалмопѣвьцемь Дв҃дъмь· "],["torot:20180323:usp-sbor:159814","чьто сꙗ хвалиши сильныи о зълобѣ· "],["torot:20180323:usp-sbor:159815","безаконие вь сь дн҃ь неправьдѹ умысли ꙗзыкъ твои· "],["torot:20180323:usp-sbor:159816","възлюбилъ ѥси зълобу паче бл҃гостынѣ неправьду неже глаголаати правьду· "],["torot:20180323:usp-sbor:159817","възлюбилъ ѥси вьсꙗ гл҃ы потопьныꙗ и ꙗзыкъ льстьвъ· "],["torot:20180323:usp-sbor:159818","сего ради раздрушить тѧ богъ до коньца· "],["torot:20180323:usp-sbor:159819","въстьргнеть тѧ и преселить тꙗ отъ села твоѥго· и корень твои отъ землꙗ живущихъ· "],["torot:20180323:usp-sbor:159821","убиѥну же Глѣбови и повьржену на пустѣ мѣстѣ межю дъвѣма колодама· "],["torot:20180323:usp-sbor:159822","и господь не оставлꙗѧи своихъ рабъ ꙗкоже рече Дв҃дъ· хранить г҃ь вьсꙗ кости ихъ "],["torot:20180323:usp-sbor:166655","и ни ѥдина отъ нихъ съкрушить сꙗ· "],["torot:20180323:usp-sbor:159824","и сему убо ст҃ууму лежащю дълго времꙗ· не остави въ невѣдѣнии и небрежении отинудь пребыти· не врежену· нъ показа "],["torot:20180323:usp-sbor:160255","овогда бо видѣша стълпъ огньнъ· овогда свѣщѣ горущѣ и пакы пѣниꙗ анг҃льскаꙗ слышааху· мимоходꙗщии же путьмь гостиѥ ини же ловы дѣюще и пасуще· "],["torot:20180323:usp-sbor:159830","си же видꙗще и слышаще не бысть памꙗти ни ѥдиному же о възискании телесе ст҃ааго· дондеже Ꙗрославъ не тьрпѧ сего зълааго убииства движе сꙗ на братоубиица оного оканьньнааго Ст҃оплъка· "],["torot:20180323:usp-sbor:159832","и брани мъногы съ нимь съставивъ· и вьсегда пособиѥмь б҃жиѥмь и поспѣшениѥмь ст҃ою побѣдивъ· ѥлико брани състави оканьныи посрамленъ и побѣженъ възвращааше сꙗ· "],["torot:20180323:usp-sbor:159835","прочеѥ же сь трьклꙗтꙑи прииде съ множьствъмь печенѣгъ "],["torot:20180323:usp-sbor:160257","и ꙗрославъ съвъкѹпивъ воѧ· изиде противѹ ѥмѹ на льто "],["torot:20180323:usp-sbor:160258","и ста на мѣстѣ идеже бѣ ѹбиѥнъ ст҃ꙑи борисъ· "],["torot:20180323:usp-sbor:159837","и въздѣвъ рѹцѣ на небо и рече: "],["torot:20180323:usp-sbor:159838","се кръвь брата моѥго въпиѥть къ тебе вл҃дко· ꙗкоже и авелевава преже "],["torot:20180323:usp-sbor:160259","и тꙑ мьсти ѥго ꙗкоже и на ономь положи стонаниѥ и трꙗсенїѥ на братоѹбиици каинѣ· "],["torot:20180323:usp-sbor:159840","еи молю тꙗ г҃и да въсприимѹть противѹ томѹ· "],["torot:20180323:usp-sbor:159841","[и помоли сꙗ и рек: "],["torot:20180323:usp-sbor:159842","О брата моꙗ· "],["torot:20180323:usp-sbor:160260","аще и тѣлъмь ошьла ѥста нъ бл҃годатию жива ѥста и госповеди предъстоита· и молитвою помозѣта ми· "],["torot:20180323:usp-sbor:159844","и си рекъ и поидоша противѹ собѣ "],["torot:20180323:usp-sbor:160262","и покрꙑша поле льтьскоѥ множьствъмь вои "],["torot:20180323:usp-sbor:160261","и състѹпиша сꙗ въсходꙗщю сл҃нцю· "],["torot:20180323:usp-sbor:159845","и бысть сѣча зла отинѹдь "],["torot:20180323:usp-sbor:160263","и състѹпаша сꙗ тришьдꙑ· "],["torot:20180323:usp-sbor:159846","и биша сꙗ чересъ дн҃ь вьсь "],["torot:20180323:usp-sbor:160264","и ѹже къ вечерѹ одолѣ ꙗрославъ· "],["torot:20180323:usp-sbor:159847","а сь оканьнꙑи ст҃опълкъ побѣже "],["torot:20180323:usp-sbor:160265","и нападе на нь бѣсъ· "],["torot:20180323:usp-sbor:159848","и раслабѣша кости его· ꙗко не мощи ни на кони съдѣти "],["torot:20180323:usp-sbor:160266","и несꙗхѹть ѥго на носилѣхъ· "],["torot:20180323:usp-sbor:159850","и прибѣгоша берестию съ нимъ "],["torot:20180323:usp-sbor:160267","онъ же рече: "],["torot:20180323:usp-sbor:159851","Побѣгнѣте "],["torot:20180323:usp-sbor:160268","осе женѹть по насъ· "],["torot:20180323:usp-sbor:159852","и посꙑлахѹть противѹ "],["torot:20180323:usp-sbor:160269","и не бѣ ни гонꙗщааго ни женѹщааго въ слѣдъ ѥго· "],["torot:20180323:usp-sbor:159853","и лежа въ немощи въсхопивъ сꙗ глаголааше· "],["torot:20180323:usp-sbor:159854","побѣгнѣмꙑ ѥще "],["torot:20180323:usp-sbor:160271","женѹть "],["torot:20180323:usp-sbor:160270","охъ мнѣ· "],["torot:20180323:usp-sbor:159855","и не можааше тьрпѣти на ѥдиномь мѣстѣ· "],["torot:20180323:usp-sbor:159856","пробѣже лꙗдьскѹ землю гонимъ гнѣвъмь бж҃иѥмь· "],["torot:20180323:usp-sbor:159857","и прибѣже въ пѹстꙑню межю чехꙑ и лꙗхꙑ· "],["torot:20180323:usp-sbor:159858","и тѹ испроврьже животъ свои зълѣ· "],["torot:20180323:usp-sbor:159859","и приꙗть възмьздиѥ отъ г҃а· ꙗкоже показа сꙗ посъланаꙗ на нь пагѹбьнаꙗ рана· и по съмьрти мѹкѹ вѣчьнѹю "],["torot:20180323:usp-sbor:160272","и тако обою животѹ лихованъ бысть· "],["torot:20180323:usp-sbor:159862","и сьде не тъкъмо кнѧжениꙗ нъ и живота гонезе· "],["torot:20180323:usp-sbor:159863","и тамо не тъкъмо цр҃ствиꙗ нб҃снааго и ѥже съ ангелꙑ житиꙗ погрѣши· нъ и муцѣ и огню предасть сꙗ· "],["torot:20180323:usp-sbor:159865","и есть могꙑла ѥго и до сего дн҃е "],["torot:20180323:usp-sbor:160273","и исходить отъ неѣ смрадъ зълꙑи на показаниѥ чл҃вкомъ· "],["torot:20180323:usp-sbor:159866","да аще кто си сътворить слꙑша таковаꙗ· си же прииметь и вꙗщьша сихъ· "],["torot:20180323:usp-sbor:159868","ꙗкоже каинъ не вѣдыи мьсти приꙗти и ѥдинѹ приꙗ· "],["torot:20180323:usp-sbor:160274","а ламехъ зане вѣдѣвъ на каинѣ тѣмь же седмьдесꙗтицею мьсти сꙗ ѥмѹ· "],["torot:20180323:usp-sbor:159870","така ти сѹть отъмьстиꙗ зълыимъ дѣлателемъ· "],["torot:20180323:usp-sbor:159871","ꙗкоже бо иѹлиꙗнъ ц҃срь иже мъногы кръви ст҃ыихъ мчнкъ пролиꙗвъ горькѹю и нечл҃вчьнѹю съмьрть приꙗ· не вѣдомо отъ кого [прободенъ] бысть копиѥмь въ ср҃дце въдрѹженъ· тако и сь бѣгаꙗ не вѣдыи сꙗ отъ кого зълострастьнѹ съмьрть приꙗ· "],["torot:20180323:usp-sbor:159874","и ѡттолѣ крамола преста въ рѹсьскѣ земли· "],["torot:20180323:usp-sbor:159875","а ꙗрославъ преꙗ вьсю волость рѹсьскую· и начатъ въпрашати о тьльсьхъ ст҃ою· како или кде положена ѥста· "],["torot:20180323:usp-sbor:159878","и о ст҃ѣмь борисѣ повѣдаша ѥмѹ ꙗко вышегородѣ положенъ ѥсть· "],["torot:20180323:usp-sbor:159879","а о ст҃ѣмь глѣбѣ не вьси съвѣдꙗаху ꙗко смолиньскѣ убиѥнъ ѥсть· "],["torot:20180323:usp-sbor:159880","и тъгда съказаша ѥму ꙗже слышаша ѡт приходꙗщиихъ отътѹдѹ· како видѣша свѣтъ и свѣщѣ въ пѹстѣ мѣстѣ· "],["torot:20180323:usp-sbor:159882","и то слышавъ посъла смолиньскѹ на възисканиѥ презвутеры рекыи· ꙗко "],["torot:20180323:usp-sbor:160275","то ѥсть братъ мои· "],["torot:20180323:usp-sbor:159884","и обретоша и идеже бѣша вїдѣли· "],["torot:20180323:usp-sbor:159885","и шьдъше съ крьсты и съ свѣщами мънозѣми и съ ка[н]дилы· и съ чьстию многою и въложьше въ корабль· и пришедъше положиша и вышегородѣ· идеже лежить и тѣло преблаженааго бориса· "],["torot:20180323:usp-sbor:159889","и раскопавъше землю и тако же положиша и недоѹмѣюще ꙗкоже бѣ лепо пречьстьнѣ· "],["torot:20180323:usp-sbor:159890","се же пречюдьно бысть и дивьно и памѧти достоино· како и колико лѣтъ лежавъ тѣло ст҃го то же не врежено пребысть· ни отъ коѥгоже плътоꙗдьца ни бѣаше почьрнѣло· ꙗко же обычаи имѹть телеса мьртвыхъ· нъ свѣтьло и красьно· и цѣло и бл҃гѹ воню имѹщю· "],["torot:20180323:usp-sbor:159896","тако богѹ съхранивъшю своѥго своѥго страстотьрпьца тѣло· "],["torot:20180323:usp-sbor:160276","и не вѣдꙗхѹ мнози тѹ лежащю ст҃ою страстотьрпьцю телесѹ· "],["torot:20180323:usp-sbor:159898","нъ ꙗкоже рече г҃ь "],["torot:20180323:usp-sbor:160277","не можеть градъ ѹкрыти сꙗ врьхѹ горы стоꙗ· ни свѣщѣ въжьгъше спѹдъмь покрывають· нъ на свѣтилѣ поставлꙗють· да свѣтить тьмьныꙗ· "]]