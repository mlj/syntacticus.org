[["proiel:20170214:greek-nt:49917","\u003cspan class=\"citation\"\u003eCOL 2.20\u003c/span\u003e εἰ ἀπεθάνετε σὺν Χριστῷ ἀπὸ τῶν στοιχείων τοῦ κόσμου, τί ὡς ζῶντες ἐν κόσμῳ δογματίζεσθε, "],["proiel:20170214:greek-nt:49918","\u003cspan class=\"citation\"\u003eCOL 2.21\u003c/span\u003e μὴ ἅψῃ μηδὲ γεύσῃ μηδὲ θίγῃς, "],["proiel:20170214:greek-nt:64198"," \u003cspan class=\"citation\"\u003eCOL 2.22\u003c/span\u003e ἅ ἐστιν πάντα εἰς φθορὰν τῇ ἀποχρήσει, κατὰ τὰ ἐντάλματα καὶ διδασκαλίας τῶν ἀνθρώπων; "],["proiel:20170214:greek-nt:30109","\u003cspan class=\"citation\"\u003eCOL 2.23\u003c/span\u003e ἅτινά ἐστιν λόγον μὲν ἔχοντα σοφίας ἐν ἐθελοθρησκίᾳ καὶ ταπεινοφροσύνῃ καὶ ἀφειδίᾳ σώματος, οὐκ ἐν τιμῇ τινι πρὸς πλησμονὴν τῆς σαρκός."],["proiel:20170214:greek-nt:30110","\u003cspan class=\"citation\"\u003eCOL 3.1\u003c/span\u003e Εἰ οὖν συνηγέρθητε τῷ Χριστῷ, τὰ ἄνω ζητεῖτε, οὗ ὁ Χριστός ἐστιν ἐν δεξιᾷ τοῦ θεοῦ καθήμενος· "],["proiel:20170214:greek-nt:30111","\u003cspan class=\"citation\"\u003eCOL 3.2\u003c/span\u003e τὰ ἄνω φρονεῖτε, μὴ τὰ ἐπὶ τῆς γῆς· "],["proiel:20170214:greek-nt:30112","\u003cspan class=\"citation\"\u003eCOL 3.3\u003c/span\u003e ἀπεθάνετε γάρ, καὶ ἡ ζωὴ ὑμῶν κέκρυπται σὺν τῷ Χριστῷ ἐν τῷ θεῷ. "],["proiel:20170214:greek-nt:30113","\u003cspan class=\"citation\"\u003eCOL 3.4\u003c/span\u003e ὅταν ὁ Χριστὸς φανερωθῇ, ἡ ζωὴ ὑμῶν, τότε καὶ ὑμεῖς σὺν αὐτῷ φανερωθήσεσθε ἐν δόξῃ. "],["proiel:20170214:greek-nt:30114","\u003cspan class=\"citation\"\u003eCOL 3.5\u003c/span\u003e Νεκρώσατε οὖν τὰ μέλη τὰ ἐπὶ τῆς γῆς, πορνείαν, ἀκαθαρσίαν, πάθος, ἐπιθυμίαν κακήν, καὶ τὴν πλεονεξίαν ἥτις ἐστὶν εἰδωλολατρεία, \u003cspan class=\"citation\"\u003eCOL 3.6\u003c/span\u003e δι’ ἃ ἔρχεται ἡ ὀργὴ τοῦ θεοῦ. "],["proiel:20170214:greek-nt:30115","\u003cspan class=\"citation\"\u003eCOL 3.7\u003c/span\u003e ἐν οἷς καὶ ὑμεῖς περιεπατήσατέ ποτε ὅτε ἐζῆτε ἐν τούτοις· "],["proiel:20170214:greek-nt:30116","\u003cspan class=\"citation\"\u003eCOL 3.8\u003c/span\u003e νυνὶ δὲ ἀπόθεσθε καὶ ὑμεῖς τὰ πάντα, ὀργήν, θυμόν, κακίαν, βλασφημίαν, αἰσχρολογίαν ἐκ τοῦ στόματος ὑμῶν· "],["proiel:20170214:greek-nt:30117","\u003cspan class=\"citation\"\u003eCOL 3.9\u003c/span\u003e μὴ ψεύδεσθε εἰς ἀλλήλους, ἀπεκδυσάμενοι τὸν παλαιὸν ἄνθρωπον σὺν ταῖς πράξεσιν αὐτοῦ, \u003cspan class=\"citation\"\u003eCOL 3.10\u003c/span\u003e καὶ ἐνδυσάμενοι τὸν νέον τὸν ἀνακαινούμενον εἰς ἐπίγνωσιν κατ’ εἰκόνα τοῦ κτίσαντος αὐτόν, \u003cspan class=\"citation\"\u003eCOL 3.11\u003c/span\u003e ὅπου οὐκ ἔνι Ἕλλην καὶ Ἰουδαῖος, περιτομὴ καὶ ἀκροβυστία, βάρβαρος, Σκύθης, δοῦλος, ἐλεύθερος, ἀλλὰ τὰ πάντα καὶ ἐν πᾶσιν Χριστός. "],["proiel:20170214:greek-nt:30118","\u003cspan class=\"citation\"\u003eCOL 3.12\u003c/span\u003e Ἐνδύσασθε οὖν ὡς ἐκλεκτοὶ τοῦ θεοῦ, ἅγιοι καὶ ἠγαπημένοι, σπλάγχνα οἰκτιρμοῦ, χρηστότητα, ταπεινοφροσύνην, πραΰτητα, μακροθυμίαν, \u003cspan class=\"citation\"\u003eCOL 3.13\u003c/span\u003e ἀνεχόμενοι ἀλλήλων καὶ χαριζόμενοι ἑαυτοῖς ἐάν τις πρός τινα ἔχῃ μομφήν· "],["proiel:20170214:greek-nt:30119","καθὼς καὶ ὁ Χριστὸς ἐχαρίσατο ὑμῖν οὕτως καὶ ὑμεῖς· "],["proiel:20170214:greek-nt:30120","\u003cspan class=\"citation\"\u003eCOL 3.14\u003c/span\u003e ἐπὶ πᾶσιν δὲ τούτοις τὴν ἀγάπην, ὅ ἐστιν σύνδεσμος τῆς τελειότητος. "],["proiel:20170214:greek-nt:30121","\u003cspan class=\"citation\"\u003eCOL 3.15\u003c/span\u003e καὶ ἡ εἰρήνη τοῦ Χριστοῦ βραβευέτω ἐν ταῖς καρδίαις ὑμῶν, εἰς ἣν καὶ ἐκλήθητε ἐν ἑνὶ σώματι· "],["proiel:20170214:greek-nt:30122","καὶ εὐχάριστοι γίνεσθε. "],["proiel:20170214:greek-nt:49919","\u003cspan class=\"citation\"\u003eCOL 3.16\u003c/span\u003e ὁ λόγος τοῦ Χριστοῦ ἐνοικείτω ἐν ὑμῖν πλουσίως, "],["proiel:20170214:greek-nt:49920","ἐν πάσῃ σοφίᾳ διδάσκοντες καὶ νουθετοῦντες ἑαυτοὺς ψαλμοῖς, ὕμνοις, ᾠδαῖς πνευματικαῖς,  "],["proiel:20170214:greek-nt:64199","ἐν τῇ χάριτι ᾄδοντες ἐν ταῖς καρδίαις ὑμῶν τῷ θεῷ· "],["proiel:20170214:greek-nt:30124","\u003cspan class=\"citation\"\u003eCOL 3.17\u003c/span\u003e καὶ πᾶν ὅ τι ἂν ποιῆτε ἐν λόγῳ ἢ ἐν ἔργῳ, πάντα ἐν ὀνόματι κυρίου Ἰησοῦ, εὐχαριστοῦντες τῷ θεῷ πατρὶ δι’ αὐτοῦ. "],["proiel:20170214:greek-nt:30125","\u003cspan class=\"citation\"\u003eCOL 3.18\u003c/span\u003e Αἱ γυναῖκες, ὑποτάσσεσθε τοῖς ἀνδράσιν, ὡς ἀνῆκεν ἐν κυρίῳ. "],["proiel:20170214:greek-nt:30126","\u003cspan class=\"citation\"\u003eCOL 3.19\u003c/span\u003e οἱ ἄνδρες, ἀγαπᾶτε τὰς γυναῖκας καὶ μὴ πικραίνεσθε πρὸς αὐτάς. "],["proiel:20170214:greek-nt:49921","\u003cspan class=\"citation\"\u003eCOL 3.20\u003c/span\u003e τὰ τέκνα, ὑπακούετε τοῖς γονεῦσιν κατὰ πάντα, "],["proiel:20170214:greek-nt:49922","τοῦτο γὰρ εὐάρεστόν ἐστιν ἐν κυρίῳ. "],["proiel:20170214:greek-nt:30128","\u003cspan class=\"citation\"\u003eCOL 3.21\u003c/span\u003e οἱ πατέρες, μὴ ἐρεθίζετε τὰ τέκνα ὑμῶν, ἵνα μὴ ἀθυμῶσιν. "],["proiel:20170214:greek-nt:30129","\u003cspan class=\"citation\"\u003eCOL 3.22\u003c/span\u003e οἱ δοῦλοι, ὑπακούετε κατὰ πάντα τοῖς κατὰ σάρκα κυρίοις, μὴ ἐν ὀφθαλμοδουλίαις ὡς ἀνθρωπάρεσκοι, ἀλλ’ ἐν ἁπλότητι καρδίας, φοβούμενοι τὸν κύριον. "],["proiel:20170214:greek-nt:30130","\u003cspan class=\"citation\"\u003eCOL 3.23\u003c/span\u003e ὃ ἐὰν ποιῆτε, ἐκ ψυχῆς ἐργάζεσθε, ὡς τῷ κυρίῳ καὶ οὐκ ἀνθρώποις, \u003cspan class=\"citation\"\u003eCOL 3.24\u003c/span\u003e εἰδότες ὅτι ἀπὸ κυρίου ἀπολήμψεσθε τὴν ἀνταπόδοσιν τῆς κληρονομίας. "],["proiel:20170214:greek-nt:30131","τῷ κυρίῳ Χριστῷ δουλεύετε· "],["proiel:20170214:greek-nt:30132","\u003cspan class=\"citation\"\u003eCOL 3.25\u003c/span\u003e ὁ γὰρ ἀδικῶν κομιεῖται ὃ ἠδίκησεν, καὶ οὐκ ἔστιν προσωπολημψία."],["proiel:20170214:greek-nt:30133","\u003cspan class=\"citation\"\u003eCOL 4.1\u003c/span\u003e οἱ κύριοι, τὸ δίκαιον καὶ τὴν ἰσότητα τοῖς δούλοις παρέχεσθε, εἰδότες ὅτι καὶ ὑμεῖς ἔχετε κύριον ἐν οὐρανῷ. "],["proiel:20170214:greek-nt:30134","\u003cspan class=\"citation\"\u003eCOL 4.2\u003c/span\u003e Τῇ προσευχῇ προσκαρτερεῖτε, γρηγοροῦντες ἐν αὐτῇ ἐν εὐχαριστίᾳ, \u003cspan class=\"citation\"\u003eCOL 4.3\u003c/span\u003e προσευχόμενοι ἅμα καὶ περὶ ἡμῶν, ἵνα ὁ θεὸς ἀνοίξῃ ἡμῖν θύραν τοῦ λόγου, λαλῆσαι τὸ μυστήριον τοῦ Χριστοῦ, δι’ ὃ καὶ δέδεμαι, \u003cspan class=\"citation\"\u003eCOL 4.4\u003c/span\u003e ἵνα φανερώσω αὐτὸ ὡς δεῖ με λαλῆσαι. "],["proiel:20170214:greek-nt:30135","\u003cspan class=\"citation\"\u003eCOL 4.5\u003c/span\u003e Ἐν σοφίᾳ περιπατεῖτε πρὸς τοὺς ἔξω, τὸν καιρὸν ἐξαγοραζόμενοι. "],["proiel:20170214:greek-nt:30136","\u003cspan class=\"citation\"\u003eCOL 4.6\u003c/span\u003e ὁ λόγος ὑμῶν πάντοτε ἐν χάριτι, ἅλατι ἠρτυμένος, εἰδέναι πῶς δεῖ ὑμᾶς ἑνὶ ἑκάστῳ ἀποκρίνεσθαι. "],["proiel:20170214:greek-nt:30137","\u003cspan class=\"citation\"\u003eCOL 4.7\u003c/span\u003e Τὰ κατ’ ἐμὲ πάντα γνωρίσει ὑμῖν Τυχικὸς ὁ ἀγαπητὸς ἀδελφὸς καὶ πιστὸς διάκονος καὶ σύνδουλος ἐν κυρίῳ, \u003cspan class=\"citation\"\u003eCOL 4.8\u003c/span\u003e ὃν ἔπεμψα πρὸς ὑμᾶς εἰς αὐτὸ τοῦτο, ἵνα γνῶτε τὰ περὶ ἡμῶν καὶ παρακαλέσῃ τὰς καρδίας ὑμῶν, \u003cspan class=\"citation\"\u003eCOL 4.9\u003c/span\u003e σὺν Ὀνησίμῳ τῷ πιστῷ καὶ ἀγαπητῷ ἀδελφῷ, ὅς ἐστιν ἐξ ὑμῶν· "],["proiel:20170214:greek-nt:30138","πάντα ὑμῖν γνωρίσουσιν τὰ ὧδε. "]]