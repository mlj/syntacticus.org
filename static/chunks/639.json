[[159522,"ἅγιοι ἔσεσθε, διότι ἐγὼ ἅγιος. "],[32124,"\u003cspan class=\"citation\"\u003e1PET 1.17\u003c/span\u003e καὶ εἰ πατέρα ἐπικαλεῖσθε τὸν ἀπροσωπολήμπτως κρίνοντα κατὰ τὸ ἑκάστου ἔργον, ἐν φόβῳ τὸν τῆς παροικίας ὑμῶν χρόνον ἀναστράφητε, \u003cspan class=\"citation\"\u003e1PET 1.18\u003c/span\u003e εἰδότες ὅτι οὐ φθαρτοῖς, ἀργυρίῳ ἢ χρυσίῳ ἐλυτρώθητε ἐκ τῆς ματαίας ὑμῶν ἀναστροφῆς πατροπαραδότου, \u003cspan class=\"citation\"\u003e1PET 1.19\u003c/span\u003e ἀλλὰ τιμίῳ αἵματι ὡς ἀμνοῦ ἀμώμου καὶ ἀσπίλου Χριστοῦ, \u003cspan class=\"citation\"\u003e1PET 1.20\u003c/span\u003e προεγνωσμένου μὲν πρὸ καταβολῆς κόσμου, φανερωθέντος δὲ ἐπ’ ἐσχάτου τῶν χρόνων δι’ ὑμᾶς \u003cspan class=\"citation\"\u003e1PET 1.21\u003c/span\u003e τοὺς δι’ αὐτοῦ πιστοὺς εἰς θεὸν τὸν ἐγείραντα αὐτὸν ἐκ νεκρῶν καὶ δόξαν αὐτῷ δόντα, ὥστε τὴν πίστιν ὑμῶν καὶ ἐλπίδα εἶναι εἰς θεόν. "],[32125,"\u003cspan class=\"citation\"\u003e1PET 1.22\u003c/span\u003e Τὰς ψυχὰς ὑμῶν ἡγνικότες ἐν τῇ ὑπακοῇ τῆς ἀληθείας εἰς φιλαδελφίαν ἀνυπόκριτον, ἐκ καρδίας ἀλλήλους ἀγαπήσατε ἐκτενῶς, \u003cspan class=\"citation\"\u003e1PET 1.23\u003c/span\u003e ἀναγεγεννημένοι οὐκ ἐκ σπορᾶς φθαρτῆς ἀλλὰ ἀφθάρτου, διὰ λόγου ζῶντος θεοῦ καὶ μένοντος· "],[32126,"\u003cspan class=\"citation\"\u003e1PET 1.24\u003c/span\u003e διότι πᾶσα σὰρξ ὡς χόρτος, καὶ πᾶσα δόξα αὐτῆς ὡς ἄνθος χόρτου· "],[32127,"ἐξηράνθη ὁ χόρτος, καὶ τὸ ἄνθος ἐξέπεσεν· "],[32128,"\u003cspan class=\"citation\"\u003e1PET 1.25\u003c/span\u003e τὸ δὲ ῥῆμα κυρίου μένει εἰς τὸν αἰῶνα. "],[32129,"τοῦτο δέ ἐστιν τὸ ῥῆμα τὸ εὐαγγελισθὲν εἰς ὑμᾶς."],[32130,"\u003cspan class=\"citation\"\u003e1PET 2.1\u003c/span\u003e Ἀποθέμενοι οὖν πᾶσαν κακίαν καὶ πάντα δόλον καὶ ὑποκρίσεις καὶ φθόνους καὶ πάσας καταλαλιάς, \u003cspan class=\"citation\"\u003e1PET 2.2\u003c/span\u003e ὡς ἀρτιγέννητα βρέφη τὸ λογικὸν ἄδολον γάλα ἐπιποθήσατε, ἵνα ἐν αὐτῷ αὐξηθῆτε εἰς σωτηρίαν, \u003cspan class=\"citation\"\u003e1PET 2.3\u003c/span\u003e εἰ ἐγεύσασθε ὅτι χρηστὸς ὁ κύριος. "],[32131,"\u003cspan class=\"citation\"\u003e1PET 2.4\u003c/span\u003e πρὸς ὃν προσερχόμενοι, λίθον ζῶντα, ὑπὸ ἀνθρώπων μὲν ἀποδεδοκιμασμένον παρὰ δὲ θεῷ ἐκλεκτὸν ἔντιμον, \u003cspan class=\"citation\"\u003e1PET 2.5\u003c/span\u003e καὶ αὐτοὶ ὡς λίθοι ζῶντες οἰκοδομεῖσθε οἶκος πνευματικὸς εἰς ἱεράτευμα ἅγιον, ἀνενέγκαι πνευματικὰς θυσίας εὐπροσδέκτους θεῷ διὰ Ἰησοῦ Χριστοῦ. "],[32132,"\u003cspan class=\"citation\"\u003e1PET 2.6\u003c/span\u003e διότι περιέχει ἐν γραφῇ, "],[159526,"ἰδοὺ τίθημι ἐν Σιὼν λίθον ἀκρογωνιαῖον ἐκλεκτὸν ἔντιμον, καὶ ὁ πιστεύων ἐπ’ αὐτῷ οὐ μὴ καταισχυνθῇ. "],[32133,"\u003cspan class=\"citation\"\u003e1PET 2.7\u003c/span\u003e ὑμῖν οὖν ἡ τιμὴ τοῖς πιστεύουσιν· "],[32134,"ἀπιστοῦσιν δὲ λίθον ὃν ἀπεδοκίμασαν οἱ οἰκοδομοῦντες οὗτος ἐγενήθη εἰς κεφαλὴν γωνίας καὶ λίθος προσκόμματος καὶ πέτρα σκανδάλου, \u003cspan class=\"citation\"\u003e1PET 2.8\u003c/span\u003e οἳ προσκόπτουσιν τῷ λόγῳ ἀπειθοῦντες, εἰς ὃ καὶ ἐτέθησαν. "],[32135,"\u003cspan class=\"citation\"\u003e1PET 2.9\u003c/span\u003e ὑμεῖς δὲ γένος ἐκλεκτόν, βασίλειον ἱεράτευμα, ἔθνος ἅγιον, λαὸς εἰς περιποίησιν, ὅπως τὰς ἀρετὰς ἐξαγγείλητε τοῦ ἐκ σκότους ὑμᾶς καλέσαντος εἰς τὸ θαυμαστὸν αὐτοῦ φῶς· "],[32136,"\u003cspan class=\"citation\"\u003e1PET 2.10\u003c/span\u003e οἵ ποτε οὐ λαὸς "],[159528,"νῦν δὲ λαὸς θεοῦ, "],[159529,"οἱ οὐκ ἠλεημένοι "],[159530,"νῦν δὲ ἐλεηθέντες. "],[32137,"\u003cspan class=\"citation\"\u003e1PET 2.11\u003c/span\u003e Ἀγαπητοί, παρακαλῶ ὡς παροίκους καὶ παρεπιδήμους ἀπέχεσθαι τῶν σαρκικῶν ἐπιθυμιῶν, αἵτινες στρατεύονται κατὰ τῆς ψυχῆς, \u003cspan class=\"citation\"\u003e1PET 2.12\u003c/span\u003e τὴν ἀναστροφὴν ὑμῶν ἐν τοῖς ἔθνεσιν ἔχοντες καλήν, ἵνα ἐν ᾧ καταλαλοῦσιν ὑμῶν ὡς κακοποιῶν, ἐκ τῶν καλῶν ἔργων ἐποπτεύοντες δοξάσωσιν τὸν θεὸν ἐν ἡμέρᾳ ἐπισκοπῆς. "],[32138,"\u003cspan class=\"citation\"\u003e1PET 2.13\u003c/span\u003e Ὑποτάγητε πάσῃ ἀνθρωπίνῃ κτίσει διὰ τὸν κύριον, εἴτε βασιλεῖ ὡς ὑπερέχοντι, \u003cspan class=\"citation\"\u003e1PET 2.14\u003c/span\u003e εἴτε ἡγεμόσιν ὡς δι’ αὐτοῦ πεμπομένοις εἰς ἐκδίκησιν κακοποιῶν, ἔπαινον δὲ ἀγαθοποιῶν· "],[32139,"\u003cspan class=\"citation\"\u003e1PET 2.15\u003c/span\u003e ὅτι οὕτως ἐστὶν τὸ θέλημα τοῦ θεοῦ, ἀγαθοποιοῦντας φιμοῦν τὴν τῶν ἀφρόνων ἀνθρώπων ἀγνωσίαν· "],[159561,"\u003cspan class=\"citation\"\u003e1PET 2.16\u003c/span\u003e ὡς ἐλεύθεροι, καὶ μὴ ὡς ἐπικάλυμμα ἔχοντες τῆς κακίας τὴν ἐλευθερίαν, ἀλλ’ ὡς θεοῦ δοῦλοι. "],[32141,"\u003cspan class=\"citation\"\u003e1PET 2.17\u003c/span\u003e πάντας τιμήσατε, "],[159531,"τὴν ἀδελφότητα ἀγαπᾶτε, "],[159532,"τὸν θεὸν φοβεῖσθε, "],[159533,"τὸν βασιλέα τιμᾶτε. "],[32142,"\u003cspan class=\"citation\"\u003e1PET 2.18\u003c/span\u003e Οἱ οἰκέται ὑποτασσόμενοι ἐν παντὶ φόβῳ τοῖς δεσπόταις, οὐ μόνον τοῖς ἀγαθοῖς καὶ ἐπιεικέσιν ἀλλὰ καὶ τοῖς σκολιοῖς. "],[32143,"\u003cspan class=\"citation\"\u003e1PET 2.19\u003c/span\u003e τοῦτο γὰρ χάρις εἰ διὰ συνείδησιν θεοῦ ὑποφέρει τις λύπας πάσχων ἀδίκως. "],[32144,"\u003cspan class=\"citation\"\u003e1PET 2.20\u003c/span\u003e ποῖον γὰρ κλέος εἰ ἁμαρτάνοντες καὶ κολαφιζόμενοι ὑπομενεῖτε; "],[32145,"ἀλλ’ εἰ ἀγαθοποιοῦντες καὶ πάσχοντες ὑπομενεῖτε, τοῦτο χάρις παρὰ θεῷ. "],[32146,"\u003cspan class=\"citation\"\u003e1PET 2.21\u003c/span\u003e εἰς τοῦτο γὰρ ἐκλήθητε, ὅτι καὶ Χριστὸς ἔπαθεν ὑπὲρ ὑμῶν, ὑμῖν ὑπολιμπάνων ὑπογραμμὸν ἵνα ἐπακολουθήσητε τοῖς ἴχνεσιν αὐτοῦ· "],[159536,"\u003cspan class=\"citation\"\u003e1PET 2.22\u003c/span\u003e ὃς ἁμαρτίαν οὐκ ἐποίησεν οὐδὲ εὑρέθη δόλος ἐν τῷ στόματι αὐτοῦ· "],[32148,"\u003cspan class=\"citation\"\u003e1PET 2.23\u003c/span\u003e ὃς λοιδορούμενος οὐκ ἀντελοιδόρει, "],[159537,"πάσχων οὐκ ἠπείλει, "],[159538,"παρεδίδου δὲ τῷ κρίνοντι δικαίως· "],[32149,"\u003cspan class=\"citation\"\u003e1PET 2.24\u003c/span\u003e ὃς τὰς ἁμαρτίας ἡμῶν αὐτὸς ἀνήνεγκεν ἐν τῷ σώματι αὐτοῦ ἐπὶ τὸ ξύλον, ἵνα ταῖς ἁμαρτίαις ἀπογενόμενοι τῇ δικαιοσύνῃ ζήσωμεν· "],[32150,"οὗ τῷ μώλωπι ἰάθητε. "],[32151,"\u003cspan class=\"citation\"\u003e1PET 2.25\u003c/span\u003e ἦτε γὰρ ὡς πρόβατα πλανώμενοι, ἀλλ’ ἐπεστράφητε νῦν ἐπὶ τὸν ποιμένα καὶ ἐπίσκοπον τῶν ψυχῶν ὑμῶν."]]