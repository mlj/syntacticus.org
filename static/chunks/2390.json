[["torot:20170213:supr:135708","скрьбь же и҅ печаль҆ не хоудѫ и҅мѣа҅хѫ граждане· "],["torot:20170213:supr:135709","Тъгда цѣсарь҆ о̑уа҅лъ· и҅ тъ събъравъ воѧ своѧ· готовь҆ꙗ҅ше сꙙ и҅ꙁити на сѫпостатꙑ· "],["torot:20170213:supr:135712","и҅ бꙑстъ и҅сходꙙштꙋ ѥ҅моу на пол҄е· глꙙдатъ вои свои҅хъ· "],["torot:20170213:supr:137860","раꙁгорѣвъ сꙙ ст꙯ꙑимъ доухомъ· акꙑ и҅нъ дании҅лъ о҅ соусанѣ· свꙙтꙑи о҅ть҆цъ наш· и҅сак҄ии҆· пристѫпи къ ꙁълочь҆стъноуо̑умоу глагол҄ꙙ· "],["torot:20170213:supr:135719","цѣсароу о҅тврь҆ꙁи цръкви правовѣрънꙑхъ· и҅ о̑управитъ ти господь пѫть҆ твои прѣдь тобоѭ̑· "],["torot:20170213:supr:135721","о҅нъ же видѣвꙑ и҆ въ такомъ ништи о҅браꙁѣ· и҆ въ прътиштихъ старца· прѣо҅бидѣ и҆· и҅ не о҅тъвѣшта ѥ҅моу ни ѥ҅дного словесе· "],["torot:20170213:supr:135725","не бо бѣ тъгда тоу ни слѣда чрънориꙁъчьска· "],["torot:20170213:supr:135726","таче пакꙑ на о̑утриꙗ· и҅сходꙙштоу ѥ҅моу· ста прѣдь҆ н҄имъ и҅ рече· "],["torot:20170213:supr:135729","цасароу· о҅тврь҆ꙁи цръкви правовѣрънꙑи҅хъ· и҅ о҅долѣѥ҅ши врагомъ твоимъ· и҅ въꙁвратиши сꙙ съ миромъ· "],["torot:20170213:supr:136284","Цѣсарь҆ же словеси силѫ почоувъ· ѥ҅же рече ст꙯ꙑи҆ ꙗ҅ко о҅братиши сꙙ съ миромъ· съвѣтовааше съ сьвѣтникꙑ свои҅ми· да о҅тврьꙁѫть црь҆къви· "],["torot:20170213:supr:135737","препоситъ же и҅ прочии҆· и҅же бѣа҅хѫ о҅тъ а҅рие҅вꙑ ꙁълꙑѧ вѣрꙑ· паче съвратишꙙ цѣсарѣ· "],["torot:20170213:supr:135740","и҅ нарѫгавъше сꙙ ѥ҅моу и҅ о̑усмиꙗ҅въше сꙙ словесемъ ѥ҅го· шибаа҅хѫ и҅ хръꙁанꙑ· "],["torot:20170213:supr:135742","Послоушавъ же и҅хъ цѣсарь· прѣо҅бидѣвъ и҆ пои҅де· "],["torot:20170213:supr:135746","по дъвою̑ же дь҆нию̑ о̑учинивъ цѣсарь воѧ своѧ· и҅схождаа҅ше на рать· "],["torot:20170213:supr:135748","Блаженꙑи҅ же прѣставъ и҆ на пѫти прістѫпи къ н҄емоу· "],["torot:20170213:supr:135749","и҅ и҅мъ ꙁа о̑уꙁдѫ кон҄ѣ ѥ҅го ставь҆ꙗше и҆· глагол҄ꙙ "],["torot:20170213:supr:136285","о҅тврь҆ꙁи цръкви правовѣрънꙑи҅хъ· "],["torot:20170213:supr:135751","о҅нъ же по о҅бꙑчаю̑ своѥ҅моу непрѣклоненъ прѣбꙑстъ· "],["torot:20170213:supr:135752","сѫштии҅ же блиꙁъ цѣсара· биꙗ҅хѫ и да о҅тъстѫпитъ· "],["torot:20170213:supr:136286","и҅ не можаа҅хѫ о҅тътръгнѫти ѥ҅го· "],["torot:20170213:supr:135756","и҅ сътекошꙙ сꙙ мноꙁи· "],["torot:20170213:supr:135757","и҅ раꙁличь҆но къждо биꙗ҅хѫ и· "],["torot:20170213:supr:135760","и҅ ѥ҅два нѣкого себѣ богꙋ попоустивъшоу· въꙁмогошꙙ о҅тътръгнѫти рѫцѣ ѥ҅го о҅тъ о̑уꙁдꙑ кон҄ьнꙑѧ цѣсарꙙ· "],["torot:20170213:supr:135771","съмотривъ о̑убо цѣсарь҆ мѣсто то· и҅ о̑увѣдѣвъ ꙗ҅ко сѣть҆ съмрь҆тъна ѥ҅стъ· повелѣ вь҆врѣшти и҅ тоу· "],["torot:20170213:supr:135774","и҅ иде пѫть҆мъ свои҅мъ· "],["torot:20170213:supr:135775","въвръженоу же бꙑвъшꙋ добью̑моу и҅сповѣдꙿникоу хс꙯овоу и҅сак҄ио̑у· въ съмрь҆тънѫѭ̑ пѫчинѫ· прѣбꙑстъ цѣлъ· не прии҅мъ никакогоже ꙁъла· "],["torot:20170213:supr:135779","а҅биѥ҅ бо силоѭ̑ господа нашего їс꙯ хс꙯а· пришъдъша дъва а҅гг҄ела и҅ꙁдраста и и҅с тинꙑ тоѧ· "],["torot:20170213:supr:135781","и҅ и҅ꙁведъша и постависта на пѫти· "],["torot:20170213:supr:135782","и҅ рекоста ѥ҅моу· "],["torot:20170213:supr:135783","миръ тебѣ "],["torot:20170213:supr:136414","крѣпи сꙙ и҅ въꙁмѫжаи҆· "],["torot:20170213:supr:135784","и҅ се рекꙿша о҅тидоста о҅тъ н҄его· "],["torot:20170213:supr:135785","вь҆ себѣ же бꙑвъ прѣклонивъ колѣнѣ благодарь҆стві бога· творꙙштаа҅го промꙑслꙑ многꙑ· о҅ рабѣхъ свои҅хъ· "],["torot:20170213:supr:135788","въставъ же о҅тъ молитвꙑ· и҅ текъ и҅нѣмь пѫтьмь прѣдъвари цѣсара· "],["torot:20170213:supr:135790","и҅ пакꙑ и҅мъ ꙁа о̑уꙁдѫ конꙗ цѣсара· рече къ цѣсароу дръꙁость҆ѭ̑· "],["torot:20170213:supr:135792","тꙑ о̑убо ѡ̑ цѣсароу· о̑уморити мꙙ хотѣа҅ше въвръгъ мꙙ въ тинѫ· "],["torot:20170213:supr:135794","нъ господь҆ ї꙯ х꙯с хоулимꙑи҆ тобоѭ̑ о҅живи мꙙ и҅ꙁведъ мꙙ и҅ꙁъ сѣти твоѥ҅ѧ· на о҅бличениѥ҅ непокорънааго твоѥ҅го о̑ума· "],["torot:20170213:supr:135796","да и҅ нꙑн҄ꙗ поо̑уштаѭ̑ тꙙ "],["torot:20170213:supr:136417","послоушаи мене· "],["torot:20170213:supr:135797","и҅ о҅тврьꙁи цръкви правовѣрънꙑи҅хъ· "],["torot:20170213:supr:135798","и҅ о҅тъдаждъ ѧ· "],["torot:20170213:supr:135799","и҅ о҅долѣѥ҅ши рати на н҄ѫже и҅деши· "],["torot:20170213:supr:135800","и҅ въꙁвратиши сꙙ мирь҆нѣ· "],["torot:20170213:supr:135802","Цѣсарь же видѣвъ блаженааго и свѣть҆ль҆ство лица ѥ҅го· и҅ словесънѫѭ̑ дръꙁость· а҅кꙑ ꙁабꙑвъ сꙙ· не може о҅ть҆вѣштати ѥ҅мꙋ словесе· "],["torot:20170213:supr:135806","таче по малѣ часѣ глагола цѣсаръ къ блаженоуо̑умоу· "],["torot:20170213:supr:135814","добро ти бѣ о̑убо цѣсароу послоушавъшоу мене· о҅тврѣсти и҅ о҅тъдати цръкви правовѣрънꙑи҅хъ· и҅ шъдъшоу въꙁвратити сꙙ мирьнѣ· "],["torot:20170213:supr:135817","нъ ѥ҅лма не послоуша мене ни прѣклони сꙙ· то а҅ште тꙑ шъдъ на рать и҅ живъ о҅братиши сꙙ· то да вѣси ꙗ҅ко нѣстъ господꙿ глаголалъ нꙑнꙗ мь҆ноѭ̑· "],["torot:20170213:supr:135820","и҅деши бо на рать҆ "],["torot:20170213:supr:136427","и҅ сьнидеши сꙙ· "],["torot:20170213:supr:135821","и҅ не въꙁможеши стати противѫ врагомъ свои҅мъ· "],["torot:20170213:supr:135822","и҅ побѣгнеши о҅тъ лица ихъ· "],["torot:20170213:supr:135823","и҅ поженѫтъ тꙙ "],["torot:20170213:supr:136428","и҅ въбѣгнеши въ храминѫ· "],["torot:20170213:supr:135824","и҅ тоу живъ о҅гн҄емъ съгориши· "],["torot:20170213:supr:135825","и҅ тъгда о̑увѣси въ часъ бѣдꙑ твоѥ҅ѧ· ꙗ҅ко е҅стъ богъ на небесехъ и҅же тобоѭ̑ хоулимꙑи҆· "],["torot:20170213:supr:135827","Си слꙑшавъ цѣсарь҆ о̑уа҅лъ· приꙁъва дꙿва болꙗрина· "],["torot:20170213:supr:136429","и҅мꙙ ѥ҅дꙿномоу саторникъ· а҅ дроугоуо̑умоу о̑уи҅кторꙿ· "],["torot:20170213:supr:136430","прѣдастъ и҅ма прѣподобь҆нааго глагол҄ꙙ· "],["torot:20170213:supr:135832","ꙁатворита и вь҆ темници съ вь҆сѣкоѭ̑ скръбь҆ѭ̑· и҅ веригꙑ наложита на вꙑѭ̑ ѥ҅моу· доньдеже о҅брашть҆ сꙙ о̑уморѫ и҆· по соуѥ҅ть҆нѣѣмъ ѥ҅го проречении҆· "],["torot:20170213:supr:135836","Тъгда блаженꙑи и҅сак҄ии҆ о҅склабивъ сꙙ малꙑ· рече цѣсару· "],["torot:20170213:supr:135838","ю̑же ти глаголахъ· "],["torot:20170213:supr:135839","а҅ште тꙑ въꙁвратиши сꙙ живъ· то нѣстъ господь҆ глаголаль҆ мъноѭ̑· "],["torot:20170213:supr:135841","и҅де же цѣсарь пѫтьмь҆ свои҅мꙿ· "],["torot:20170213:supr:135842","прѣждереченаа҅ же славь҆наꙗ мѫжа· пои҅мъша блаженааго и҅сак҄иа· ведоста и҅ ꙁатвориста и҆· ꙗ҅коже повелѣно и҅ма бꙑстъ цѣсаремъ· "],["torot:20170213:supr:135846","въшъдъ же свꙙтꙑи вь҆ ть҆мꙿницѫ· не прѣстаа҅ше ношть҆ и҅ дь҆нь съ слъꙁами молꙙ бога· приꙁь҆рѣти на стадо своѥ· и҅ въскорѣ посълати ѥ҅моу помоштъ· "],["torot:20170213:supr:135850","дошьдъшоу же цѣсароу ѥ҅дного града блиꙁъ доунава· съглꙙдавъ воѧ своѧ и҅ съвѣштавъ сꙙ сь҆ н҄ими· нарече дьнь вь н҄ьже сь҆нидетъ сꙙ сь ратьникꙑ· "],["torot:20170213:supr:135853","съшедъшꙋ же сꙙ ѥ҅моу не може стати противѫ ратникомъ· нъ плешти въдавъ побѣже о҅тъ лица и҅хъ· "],["torot:20170213:supr:135856","и҅ бѣжꙙ дои҅де села· "],["torot:20170213:supr:135857","и҅ о҅брѣтъ плѣвьницѫ о҅твръстѫ· въскочи вь҆ н҄ѫ и҅ съ препоситомъ· и҅же раꙁвраштааше доушѫ ѥ҅го· "],["torot:20170213:supr:135860","женѫштии҅ же погани видѣвъше ꙗ҅ко въ плѣвь҆ницѫ въскочи бѣжꙙ· въꙁъмъше о҅гн҄ь ꙁапалишꙙ плѣвь҆ницѫ· "],["torot:20170213:supr:135863","и҅ тъ мѫчимъ тоу прѣдастъ доушѫ· по проречению̑ раба божиꙗ и҅сак҄иꙗ· "],["torot:20170213:supr:135865","о҅ставъшии҅ же вои придошꙙ вь҆ срѣмъ градъ· "],["torot:20170213:supr:135877","множаи҅шии҅ же и҅хъ въ доунавѣ бѣжꙙште и҅стопнѫшꙙ· "],["torot:20170213:supr:135878","и҅ тако гратиа҅нъ и҅ ѳеѡ̑досии҆ цѣсара въꙁꙙста побѣдѫ· "],["torot:20170213:supr:135879","и҅ по о҅долѣнии томь· гратиꙗ҅нъ цѣсаръ и҅де въ римъ· а҅ ѳеѡ̑досии҆ въ къснꙙтин҄ь градъ· "],["torot:20170213:supr:135882","дошъдъ же солоуна града въ ѧ҅ꙁѫ въпаде и҅ раꙁболѣ сꙙ· "],["torot:20170213:supr:135883","приꙁъвавъ же е҅пискꙋпа солоунъска града и҅менемь а҅холиа· пꙑтааше кѫѭ̑ вѣрѫ дръжитъ· "]]