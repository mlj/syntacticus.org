[["torot:20170213:lav:127947","бѣ бо оу него сн҃въ .в҃і. вышеславъ. \u003cspan class=\"citation\"\u003eLav. 121.7\u003c/span\u003e изѧславъ. ярославъ. с҃тополкъ всеволодъ. \u003cspan class=\"citation\"\u003eLav. 121.8\u003c/span\u003e с҃тославъ. мьстиславъ. борисъ. глѣбъ. станиславъ. \u003cspan class=\"citation\"\u003eLav. 121.9\u003c/span\u003e позвиздъ. судиславъ. "],["torot:20170213:lav:127949","и посади вышеслава \u003cspan class=\"citation\"\u003eLav. 121.10\u003c/span\u003e в новѣгородѣ. а изѧслава полотьскѣ. а \u003cspan class=\"citation\"\u003eLav. 121.11\u003c/span\u003e с҃тополка туровѣ. а ярослава ростовѣ. "],["torot:20170213:lav:127953","\u003cspan class=\"citation\"\u003eLav. 121.12\u003c/span\u003e оумершю же старѣишему. вышеславу новѣгородѣ. \u003cspan class=\"citation\"\u003eLav. 121.13\u003c/span\u003e посадиша ярослава новѣгородѣ. а бориса \u003cspan class=\"citation\"\u003eLav. 121.14\u003c/span\u003e ростовѣ. а глѣба муромѣ. с҃тослава \u003cspan class=\"citation\"\u003eLav. 121.15\u003c/span\u003e деревѣхъ. всеволода володимери. мьстива \u003cspan class=\"citation\"\u003eLav. 121.16\u003c/span\u003e тмуторокани. "],["torot:20170213:lav:127961","и реч володимеръ. "],["torot:20170213:lav:127962","се не добро еже \u003cspan class=\"citation\"\u003eLav. 121.17\u003c/span\u003e малъ городъ ѡколо киева. "],["torot:20170213:lav:127963","и нача ставити городы \u003cspan class=\"citation\"\u003eLav. 121.18\u003c/span\u003e по деснѣ. и по востри. и по трубешеви. \u003cspan class=\"citation\"\u003eLav. 121.19\u003c/span\u003e и по сулѣ. и по стугнѣ. "],["torot:20170213:lav:127968","и поча нарубати \u003cspan class=\"citation\"\u003eLav. 121.20\u003c/span\u003e мужѣ лучьшиѣ. ѿ словень и ѿ кривичь. и \u003cspan class=\"citation\"\u003eLav. 121.21\u003c/span\u003e ѿ чюди. и ѿ вѧтичь. "],["torot:20170213:lav:127972","и ѿ сихъ насели \u003cspan class=\"citation\"\u003eLav. 121.22\u003c/span\u003e грады. "],["torot:20170213:lav:127973","бѣ бо рать ѿ печенгъ. "],["torot:20170213:lav:127974","и бѣ воюясѧ \u003cspan class=\"citation\"\u003eLav. 121.23\u003c/span\u003e с ними. и ѡдалая имъ·:· "],["torot:20170213:lav:127976","\u003cspan class=\"citation\"\u003eLav. 121.24\u003c/span\u003e Въ лѣт ҂ѕ҃.у҃.ҁ҃. Посемь же володимеръ \u003cspan class=\"citation\"\u003eLav. 121.25\u003c/span\u003e живѧше. въ законѣ хсьяньстѣ. "],["torot:20170213:lav:127978","помысли создати \u003cspan class=\"citation\"\u003eLav. 121.26\u003c/span\u003e цр҃квь прес҃тыя б҃ца. "],["torot:20170213:lav:127979","пославъ приведе \u003cspan class=\"citation\"\u003eLav. 121.27\u003c/span\u003e я мастеры ѿ грекъ. "],["torot:20170213:lav:127980","и наченшю же здати \u003cspan class=\"citation\"\u003eLav. 121.28\u003c/span\u003e и яко сконча зижа. оукраси ю иконами. "],["torot:20170213:lav:127982","и \u003cspan class=\"citation\"\u003eLav. 121.29\u003c/span\u003e поручи ю настасу корсѧнину. "],["torot:20170213:lav:127983","и попы корсуньскыя. \u003cspan class=\"citation\"\u003eLav. 122.1\u003c/span\u003e и пристави служити в неи. вдавъ \u003cspan class=\"citation\"\u003eLav. 122.2\u003c/span\u003e ту все еже бѣ взѧлъ в корсуни. иконы. и \u003cspan class=\"citation\"\u003eLav. 122.3\u003c/span\u003e съсуды и кртсы·:· "],["torot:20170213:lav:127987","\u003cspan class=\"citation\"\u003eLav. 122.4\u003c/span\u003e Въ лѣт .҂ѕ҃.ѳ҃. Володимеръ заложи градъ \u003cspan class=\"citation\"\u003eLav. 122.5\u003c/span\u003e бѣлъгородъ. "],["torot:20170213:lav:127988","и наруби въ не ѿ инѣхъ городовъ. "],["torot:20170213:lav:127989","\u003cspan class=\"citation\"\u003eLav. 122.6\u003c/span\u003e и много людии сведе во нь. "],["torot:20170213:lav:127990","бѣ бо любѧ \u003cspan class=\"citation\"\u003eLav. 122.7\u003c/span\u003e градъ сь. "],["torot:20170213:lav:127991","\u003cspan class=\"citation\"\u003eLav. 122.8\u003c/span\u003e Въ лѣт .҂ѕ҃.ф҃. Иде на хорваты. "],["torot:20170213:lav:127992","\u003cspan class=\"citation\"\u003eLav. 122.9\u003c/span\u003e пришедшю бо ѥму с воины хорватьскыя. \u003cspan class=\"citation\"\u003eLav. 122.10\u003c/span\u003e и се печенѣзи придоша. по ѡнои сторонѣ \u003cspan class=\"citation\"\u003eLav. 122.11\u003c/span\u003e ѿ сулы. "],["torot:20170213:lav:127995","володимеръ же поиде противу имъ "],["torot:20170213:lav:152980","и \u003cspan class=\"citation\"\u003eLav. 122.12\u003c/span\u003e срете и на трубеши ни бродѣ. кде нынѣ \u003cspan class=\"citation\"\u003eLav. 122.13\u003c/span\u003e переяславль. "],["torot:20170213:lav:127997","и ста володимеръ на сеи сторонѣ. "],["torot:20170213:lav:127998","\u003cspan class=\"citation\"\u003eLav. 122.14\u003c/span\u003e а печенѣзи на ѡнои. "],["torot:20170213:lav:127999","и не смѧху си на ѡну \u003cspan class=\"citation\"\u003eLav. 122.15\u003c/span\u003e страну. "],["torot:20170213:lav:128000","ни ѡни на сю страну. "],["torot:20170213:lav:128001","и приѣха кнѧзь \u003cspan class=\"citation\"\u003eLav. 122.16\u003c/span\u003e печенѣжьскыи к рѣкѣ. во-ва володимера и \u003cspan class=\"citation\"\u003eLav. 122.17\u003c/span\u003e реч ѥму. "],["torot:20170213:lav:128003","выпусти ты свои мужь а я свои да сѧ \u003cspan class=\"citation\"\u003eLav. 122.18\u003c/span\u003e борета. "],["torot:20170213:lav:128004","да аще твои мужь оударить моимь. \u003cspan class=\"citation\"\u003eLav. 122.19\u003c/span\u003e да не воюемъ за три лѣта. "],["torot:20170213:lav:128006","аще ли нашь мужь \u003cspan class=\"citation\"\u003eLav. 122.20\u003c/span\u003e оударить. да воюѥмъ за три лѣта. "],["torot:20170213:lav:128008","и разидостасѧ \u003cspan class=\"citation\"\u003eLav. 122.21\u003c/span\u003e разно. "],["torot:20170213:lav:128009","володимеръ же приде въ товары. "],["torot:20170213:lav:128010","\u003cspan class=\"citation\"\u003eLav. 122.22\u003c/span\u003e посла бирїчи по товаромъ гл҃ѧ. "],["torot:20170213:lav:128011","нѣту лї \u003cspan class=\"citation\"\u003eLav. 122.23\u003c/span\u003e такого мужа. иже бы сѧ ялъ с печенѣжиномь. "],["torot:20170213:lav:152984","\u003cspan class=\"citation\"\u003eLav. 122.24\u003c/span\u003e и не ѡбрѣтесѧ никдѣже. "],["torot:20170213:lav:128014","заутра приѣхаша \u003cspan class=\"citation\"\u003eLav. 122.25\u003c/span\u003e печенѣзи. "],["torot:20170213:lav:128015","и свои мужь приведоша. "],["torot:20170213:lav:128016","и \u003cspan class=\"citation\"\u003eLav. 122.26\u003c/span\u003e в наших не быс "],["torot:20170213:lav:152986","и поча тужити володимеръ \u003cspan class=\"citation\"\u003eLav. 122.27\u003c/span\u003e слѧ по всѣм воемъ. "],["torot:20170213:lav:128017","и прїде ѥдинъ старъ мужь \u003cspan class=\"citation\"\u003eLav. 122.28\u003c/span\u003e ко кнѧзю. "],["torot:20170213:lav:128018","и реч ѥму "],["torot:20170213:lav:152988","кнѧже. есть оу мене ѥдинъ \u003cspan class=\"citation\"\u003eLav. 122.29\u003c/span\u003e с҃нъ меншеи дома. "],["torot:20170213:lav:128020","а с четырми ѥсмь вышелъ. "],["torot:20170213:lav:128021","\u003cspan class=\"citation\"\u003eLav. 123.1\u003c/span\u003e а ѡнъ дома. "],["torot:20170213:lav:128022","ѿ дѣтьства бо ѥго нѣс кто имъ \u003cspan class=\"citation\"\u003eLav. 123.2\u003c/span\u003e оударилъ. "],["torot:20170213:lav:128023","единою бо ми и сварѧщю. и \u003cspan class=\"citation\"\u003eLav. 123.3\u003c/span\u003e ѡному мьнущю оусние. разгнѣвавъсѧ на мѧ преторже \u003cspan class=\"citation\"\u003eLav. 123.4\u003c/span\u003e череви рукама. "],["torot:20170213:lav:128026","кнѧзь же се слышавъ \u003cspan class=\"citation\"\u003eLav. 123.5\u003c/span\u003e радъ быс. "],["torot:20170213:lav:128027","посла по нь "],["torot:20170213:lav:152992","и приведоша и ко \u003cspan class=\"citation\"\u003eLav. 123.6\u003c/span\u003e кнѧзю "],["torot:20170213:lav:152991","и кнѧзь. повѣда ѥму всѧ. "],["torot:20170213:lav:128029","се же реч "],["torot:20170213:lav:152994","\u003cspan class=\"citation\"\u003eLav. 123.7\u003c/span\u003e кнѧже не вѣдѣ могу ли сѧ "],["torot:20170213:lav:152993","и да искусить \u003cspan class=\"citation\"\u003eLav. 123.8\u003c/span\u003e мѧ. "],["torot:20170213:lav:128030","нѣту ли быка быка велика и силна. "],["torot:20170213:lav:128031","и \u003cspan class=\"citation\"\u003eLav. 123.9\u003c/span\u003e налѣзоша быкъ великъ и силенъ. "],["torot:20170213:lav:128032","и повелѣ раздраждити \u003cspan class=\"citation\"\u003eLav. 123.10\u003c/span\u003e быка. "]]