[["proiel:20170214:gothic-nt:37901","\u003cspan class=\"citation\"\u003eMARK 9.37\u003c/span\u003e saei ain þize swaleikaize barne andnimiþ ana namin meinamma, mik andnimiþ; "],["proiel:20170214:gothic-nt:37902","jah saƕazuh saei mik andnimiþ, ni mik andnimiþ, ak þana sandjandan mik. "],["proiel:20170214:gothic-nt:37903","\u003cspan class=\"citation\"\u003eMARK 9.38\u003c/span\u003e andhof þan imma Iohannes qiþands: "],["proiel:20170214:gothic-nt:37904","laisari! "],["proiel:20170214:gothic-nt:37905","seƕum sumana in þeinamma namin usdreibandan unhulþons, saei ni laisteiþ unsis, jah waridedum imma, unte ni laisteiþ unsis. "],["proiel:20170214:gothic-nt:37906","\u003cspan class=\"citation\"\u003eMARK 9.39\u003c/span\u003e iþ is qaþ: "],["proiel:20170214:gothic-nt:37907","ni warjiþ imma; "],["proiel:20170214:gothic-nt:37908","ni mannahun auk ist saei taujiþ maht in namin meinamma jah magi sprauto ubilwaurdjan mis; "],["proiel:20170214:gothic-nt:37909","\u003cspan class=\"citation\"\u003eMARK 9.40\u003c/span\u003e unte saei nist wiþra izwis, faur izwis ist. "],["proiel:20170214:gothic-nt:37910","\u003cspan class=\"citation\"\u003eMARK 9.41\u003c/span\u003e saei auk allis gadragkjai izwis stikla watins in namin meinamma, unte Xristaus sijuþ, amen qiþa izwis ei ni fraqisteiþ mizdon seinai. "],["proiel:20170214:gothic-nt:37911","\u003cspan class=\"citation\"\u003eMARK 9.42\u003c/span\u003e jah saƕazuh saei gamarzjai ainana þize leitilane þize galaubjandane du mis, goþ ist imma mais ei galagjaidau asiluqairnus ana halsaggan is jah frawaurpans wesi in marein. "],["proiel:20170214:gothic-nt:37912","\u003cspan class=\"citation\"\u003eMARK 9.43\u003c/span\u003e jah jabai marzjai þuk handus þeina, afmait þo; "],["proiel:20170214:gothic-nt:37913","goþ þus ist hamfamma in libain galeiþan, þau twos handuns habandin galeiþan in gaiainnan, in fon þata unƕapnando, \u003cspan class=\"citation\"\u003eMARK 9.44\u003c/span\u003e þarei maþa ize ni gaswiltiþ jah fon ni afƕapniþ. "],["proiel:20170214:gothic-nt:37914","\u003cspan class=\"citation\"\u003eMARK 9.45\u003c/span\u003e jah jabai fotus þeins marzjai þuk, afmait ina; "],["proiel:20170214:gothic-nt:37915","goþ þus ist galeiþan in libain haltamma, þau twans fotuns habandin gawairpan in gaiainnan, in fon þata unƕapnando, \u003cspan class=\"citation\"\u003eMARK 9.46\u003c/span\u003e þarei maþa ize ni gaswiltiþ jah fon ni afƕapniþ. "],["proiel:20170214:gothic-nt:37916","\u003cspan class=\"citation\"\u003eMARK 9.47\u003c/span\u003e jah jabai augo þein marzjai þuk, uswairp imma; "],["proiel:20170214:gothic-nt:37917","goþ þus ist haihamma galeiþan in þiudangardja gudis, þau twa augona habandin atwairpan in gaiainnan funins, \u003cspan class=\"citation\"\u003eMARK 9.48\u003c/span\u003e þarei maþa ize ni gadauþniþ jah fon ni afƕapniþ. "],["proiel:20170214:gothic-nt:37918","\u003cspan class=\"citation\"\u003eMARK 9.49\u003c/span\u003e ƕazuh auk funin saltada jah ƕarjatoh hunsle salta saltada. "],["proiel:20170214:gothic-nt:37919","\u003cspan class=\"citation\"\u003eMARK 9.50\u003c/span\u003e goþ salt; "],["proiel:20170214:gothic-nt:37920","iþ jabai salt unsaltan wairþiþ, ƕe supuda? "],["proiel:20170214:gothic-nt:37921","habaiþ in izwis salt jah gawairþeigai sijaiþ miþ izwis misso."],["proiel:20170214:gothic-nt:37922","\u003cspan class=\"citation\"\u003eMARK 10.1\u003c/span\u003e Jah jainþro usstandands qam in markom Iudaias hindar Iaurdanau; "],["proiel:20170214:gothic-nt:37923","jah gaqemun sik aftra manageins du imma, jah, swe biuhts was, aftra laisida ins. "],["proiel:20170214:gothic-nt:37924","\u003cspan class=\"citation\"\u003eMARK 10.2\u003c/span\u003e jah duatgaggandans Fareisaieis frehun ina, skuldu sijai mann qen afsatjan, fraisandans ina. "],["proiel:20170214:gothic-nt:37925","\u003cspan class=\"citation\"\u003eMARK 10.3\u003c/span\u003e iþ is andhafjands qaþ: "],["proiel:20170214:gothic-nt:37926","ƕa izwis anabauþ Moses? "],["proiel:20170214:gothic-nt:37927","\u003cspan class=\"citation\"\u003eMARK 10.4\u003c/span\u003e iþ eis qeþun: "],["proiel:20170214:gothic-nt:37928","Moses uslaubida unsis bokos afsateinais meljan jah afletan. "],["proiel:20170214:gothic-nt:37929","\u003cspan class=\"citation\"\u003eMARK 10.5\u003c/span\u003e jah andhafjands Iesus qaþ du im: "],["proiel:20170214:gothic-nt:37930","wiþra harduhairtein izwara gamelida izwis þo anabusn. "],["proiel:20170214:gothic-nt:37931","\u003cspan class=\"citation\"\u003eMARK 10.6\u003c/span\u003e iþ af anastodeinai gaskaftais gumein jah qinein gatawida guþ. "],["proiel:20170214:gothic-nt:37932","\u003cspan class=\"citation\"\u003eMARK 10.7\u003c/span\u003e inuh þis bileiþai manna attin seinamma jah aiþein seinai, \u003cspan class=\"citation\"\u003eMARK 10.8\u003c/span\u003e jah sijaina þo twa du leika samin, swaswe þanaseiþs ni sind twa, ak leik ain. "],["proiel:20170214:gothic-nt:37933","\u003cspan class=\"citation\"\u003eMARK 10.9\u003c/span\u003e þatei nu guþ gawaþ, manna þamma ni skaidai. "],["proiel:20170214:gothic-nt:37934","\u003cspan class=\"citation\"\u003eMARK 10.10\u003c/span\u003e jah in garda aftra siponjos is bi þata samo frehun ina. "],["proiel:20170214:gothic-nt:37935","\u003cspan class=\"citation\"\u003eMARK 10.11\u003c/span\u003e jah qaþ du im: "],["proiel:20170214:gothic-nt:37936","saƕazuh saei afletiþ qen seina jah liugaiþ anþara, horinoþ du þizai. "],["proiel:20170214:gothic-nt:37937","\u003cspan class=\"citation\"\u003eMARK 10.12\u003c/span\u003e jah jabai qino afletiþ aban seinana jah liugada anþaramma, horinoþ. "],["proiel:20170214:gothic-nt:37938","\u003cspan class=\"citation\"\u003eMARK 10.13\u003c/span\u003e þanuh atberun du imma barna, ei attaitoki im: "],["proiel:20170214:gothic-nt:37939","iþ þai siponjos is sokun þaim bairandam du. "],["proiel:20170214:gothic-nt:37940","\u003cspan class=\"citation\"\u003eMARK 10.14\u003c/span\u003e gasaiƕands þan Iesus unwerida jah qaþ du im: "],["proiel:20170214:gothic-nt:37941","letiþ þo barna gaggan du mis jah ni warjiþ þo, unte þize swaleikaize ist þiudangardi gudis. "],["proiel:20170214:gothic-nt:37942","\u003cspan class=\"citation\"\u003eMARK 10.15\u003c/span\u003e amen, qiþa izwis: "],["proiel:20170214:gothic-nt:37943","saei ni andnimiþ þiudangardja gudis swe barn, ni þauh qimiþ in izai. "],["proiel:20170214:gothic-nt:37944","\u003cspan class=\"citation\"\u003eMARK 10.16\u003c/span\u003e jah gaþlaihands im, lagjands handuns ana þo þiuþida im. "],["proiel:20170214:gothic-nt:37945","\u003cspan class=\"citation\"\u003eMARK 10.17\u003c/span\u003e jah usgaggandin imma in wig, duatrinnands ains jah knussjands baþ ina qiþands: "],["proiel:20170214:gothic-nt:37946","laisari þiuþeiga, ƕa taujau ei libainais aiweinons arbja wairþau? "],["proiel:20170214:gothic-nt:37947","\u003cspan class=\"citation\"\u003eMARK 10.18\u003c/span\u003e iþ is qaþ du imma: "],["proiel:20170214:gothic-nt:37948","ƕa mik qiþis þiuþeigana? "],["proiel:20170214:gothic-nt:37949","ni ƕashun þiuþeigs, alja ains guþ. "],["proiel:20170214:gothic-nt:37950","\u003cspan class=\"citation\"\u003eMARK 10.19\u003c/span\u003e þos anabusnins kant: "],["proiel:20170214:gothic-nt:37951","ni horinos; "],["proiel:20170214:gothic-nt:37952","ni maurþrjais; "]]