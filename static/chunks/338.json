[[37901,"\u003cspan class=\"citation\"\u003eMARK 9.37\u003c/span\u003e saei ain þize swaleikaize barne andnimiþ ana namin meinamma, mik andnimiþ; "],[37902,"jah saƕazuh saei mik andnimiþ, ni mik andnimiþ, ak þana sandjandan mik. "],[37903,"\u003cspan class=\"citation\"\u003eMARK 9.38\u003c/span\u003e andhof þan imma Iohannes qiþands: "],[37904,"laisari! "],[37905,"seƕum sumana in þeinamma namin usdreibandan unhulþons, saei ni laisteiþ unsis, jah waridedum imma, unte ni laisteiþ unsis. "],[37906,"\u003cspan class=\"citation\"\u003eMARK 9.39\u003c/span\u003e iþ is qaþ: "],[37907,"ni warjiþ imma; "],[37908,"ni mannahun auk ist saei taujiþ maht in namin meinamma jah magi sprauto ubilwaurdjan mis; "],[37909,"\u003cspan class=\"citation\"\u003eMARK 9.40\u003c/span\u003e unte saei nist wiþra izwis, faur izwis ist. "],[37910,"\u003cspan class=\"citation\"\u003eMARK 9.41\u003c/span\u003e saei auk allis gadragkjai izwis stikla watins in namin meinamma, unte Xristaus sijuþ, amen qiþa izwis ei ni fraqisteiþ mizdon seinai. "],[37911,"\u003cspan class=\"citation\"\u003eMARK 9.42\u003c/span\u003e jah saƕazuh saei gamarzjai ainana þize leitilane þize galaubjandane du mis, goþ ist imma mais ei galagjaidau asiluqairnus ana halsaggan is jah frawaurpans wesi in marein. "],[37912,"\u003cspan class=\"citation\"\u003eMARK 9.43\u003c/span\u003e jah jabai marzjai þuk handus þeina, afmait þo; "],[37913,"goþ þus ist hamfamma in libain galeiþan, þau twos handuns habandin galeiþan in gaiainnan, in fon þata unƕapnando, \u003cspan class=\"citation\"\u003eMARK 9.44\u003c/span\u003e þarei maþa ize ni gaswiltiþ jah fon ni afƕapniþ. "],[37914,"\u003cspan class=\"citation\"\u003eMARK 9.45\u003c/span\u003e jah jabai fotus þeins marzjai þuk, afmait ina; "],[37915,"goþ þus ist galeiþan in libain haltamma, þau twans fotuns habandin gawairpan in gaiainnan, in fon þata unƕapnando, \u003cspan class=\"citation\"\u003eMARK 9.46\u003c/span\u003e þarei maþa ize ni gaswiltiþ jah fon ni afƕapniþ. "],[37916,"\u003cspan class=\"citation\"\u003eMARK 9.47\u003c/span\u003e jah jabai augo þein marzjai þuk, uswairp imma; "],[37917,"goþ þus ist haihamma galeiþan in þiudangardja gudis, þau twa augona habandin atwairpan in gaiainnan funins, \u003cspan class=\"citation\"\u003eMARK 9.48\u003c/span\u003e þarei maþa ize ni gadauþniþ jah fon ni afƕapniþ. "],[37918,"\u003cspan class=\"citation\"\u003eMARK 9.49\u003c/span\u003e ƕazuh auk funin saltada jah ƕarjatoh hunsle salta saltada. "],[37919,"\u003cspan class=\"citation\"\u003eMARK 9.50\u003c/span\u003e goþ salt; "],[37920,"iþ jabai salt unsaltan wairþiþ, ƕe supuda? "],[37921,"habaiþ in izwis salt jah gawairþeigai sijaiþ miþ izwis misso."],[37922,"\u003cspan class=\"citation\"\u003eMARK 10.1\u003c/span\u003e Jah jainþro usstandands qam in markom Iudaias hindar Iaurdanau; "],[37923,"jah gaqemun sik aftra manageins du imma, jah, swe biuhts was, aftra laisida ins. "],[37924,"\u003cspan class=\"citation\"\u003eMARK 10.2\u003c/span\u003e jah duatgaggandans Fareisaieis frehun ina, skuldu sijai mann qen afsatjan, fraisandans ina. "],[37925,"\u003cspan class=\"citation\"\u003eMARK 10.3\u003c/span\u003e iþ is andhafjands qaþ: "],[37926,"ƕa izwis anabauþ Moses? "],[37927,"\u003cspan class=\"citation\"\u003eMARK 10.4\u003c/span\u003e iþ eis qeþun: "],[37928,"Moses uslaubida unsis bokos afsateinais meljan jah afletan. "],[37929,"\u003cspan class=\"citation\"\u003eMARK 10.5\u003c/span\u003e jah andhafjands Iesus qaþ du im: "],[37930,"wiþra harduhairtein izwara gamelida izwis þo anabusn. "],[37931,"\u003cspan class=\"citation\"\u003eMARK 10.6\u003c/span\u003e iþ af anastodeinai gaskaftais gumein jah qinein gatawida guþ. "],[37932,"\u003cspan class=\"citation\"\u003eMARK 10.7\u003c/span\u003e inuh þis bileiþai manna attin seinamma jah aiþein seinai, \u003cspan class=\"citation\"\u003eMARK 10.8\u003c/span\u003e jah sijaina þo twa du leika samin, swaswe þanaseiþs ni sind twa, ak leik ain. "],[37933,"\u003cspan class=\"citation\"\u003eMARK 10.9\u003c/span\u003e þatei nu guþ gawaþ, manna þamma ni skaidai. "],[37934,"\u003cspan class=\"citation\"\u003eMARK 10.10\u003c/span\u003e jah in garda aftra siponjos is bi þata samo frehun ina. "],[37935,"\u003cspan class=\"citation\"\u003eMARK 10.11\u003c/span\u003e jah qaþ du im: "],[37936,"saƕazuh saei afletiþ qen seina jah liugaiþ anþara, horinoþ du þizai. "],[37937,"\u003cspan class=\"citation\"\u003eMARK 10.12\u003c/span\u003e jah jabai qino afletiþ aban seinana jah liugada anþaramma, horinoþ. "],[37938,"\u003cspan class=\"citation\"\u003eMARK 10.13\u003c/span\u003e þanuh atberun du imma barna, ei attaitoki im: "],[37939,"iþ þai siponjos is sokun þaim bairandam du. "],[37940,"\u003cspan class=\"citation\"\u003eMARK 10.14\u003c/span\u003e gasaiƕands þan Iesus unwerida jah qaþ du im: "],[37941,"letiþ þo barna gaggan du mis jah ni warjiþ þo, unte þize swaleikaize ist þiudangardi gudis. "],[37942,"\u003cspan class=\"citation\"\u003eMARK 10.15\u003c/span\u003e amen, qiþa izwis: "],[37943,"saei ni andnimiþ þiudangardja gudis swe barn, ni þauh qimiþ in izai. "],[37944,"\u003cspan class=\"citation\"\u003eMARK 10.16\u003c/span\u003e jah gaþlaihands im, lagjands handuns ana þo þiuþida im. "],[37945,"\u003cspan class=\"citation\"\u003eMARK 10.17\u003c/span\u003e jah usgaggandin imma in wig, duatrinnands ains jah knussjands baþ ina qiþands: "],[37946,"laisari þiuþeiga, ƕa taujau ei libainais aiweinons arbja wairþau? "],[37947,"\u003cspan class=\"citation\"\u003eMARK 10.18\u003c/span\u003e iþ is qaþ du imma: "],[37948,"ƕa mik qiþis þiuþeigana? "],[37949,"ni ƕashun þiuþeigs, alja ains guþ. "],[37950,"\u003cspan class=\"citation\"\u003eMARK 10.19\u003c/span\u003e þos anabusnins kant: "],[37951,"ni horinos; "],[37952,"ni maurþrjais; "]]