[[141103,"μετὰ δὲ τοῦτο ἐδάκρυσε. "],[71819,"“\u003cspan class=\"citation\"\u003eHdt. 7.46.1\u003c/span\u003e ὦ βασιλεῦ, ὡς πολλὸν ἀλλήλων κεχωρισμένα ἐργάσαο νῦν τε καὶ ὀλίγῳ πρότερον: "],[71820,"μακαρίσας γὰρ σεωυτὸν δακρύεις. ” "],[71821,"\u003cspan class=\"citation\"\u003eHdt. 7.46.2\u003c/span\u003e ὁ δὲ εἶπε "],[141105,"“ἐσῆλθε γάρ με λογισάμενον κατοικτεῖραι ὡς βραχὺς εἴη ὁ πᾶς ἀνθρώπινος βίος, εἰ τούτων γε ἐόντων τοσούτων οὐδεὶς ἐς ἑκατοστὸν ἔτος περιέσται. ” "],[71822,"ὁ δὲ ἀμείβετο λέγων "],[141106,"“ἕτερα τούτου παρὰ τὴν ζόην πεπόνθαμεν οἰκτρότερα. "],[71823,"\u003cspan class=\"citation\"\u003eHdt. 7.46.3\u003c/span\u003e ἐν γὰρ οὕτω βραχέι βίῳ οὐδεὶς οὕτω ἄνθρωπος ἐὼν εὐδαίμων πέφυκε οὔτε τούτων οὔτε τῶν ἄλλων, τῷ οὐ παραστήσεται πολλάκις καὶ οὐκὶ ἅπαξ τεθνάναι βούλεσθαι μᾶλλον ἢ ζώειν. "],[71824,"αἵ τε γὰρ συμφοραὶ προσπίπτουσαι καὶ αἱ νοῦσοι συνταράσσουσαι καὶ βραχὺν ἐόντα μακρὸν δοκέειν εἶναι ποιεῦσι τὸν βίον. "],[71825,"\u003cspan class=\"citation\"\u003eHdt. 7.46.4\u003c/span\u003e οὕτω ὁ μὲν θάνατος μοχθηρῆς ἐούσης τῆς ζόης καταφυγὴ αἱρετωτάτη τῷ ἀνθρώπῳ γέγονε, "],[141107,"ὁ δὲ θεὸς γλυκὺν γεύσας τὸν αἰῶνα φθονερὸς ἐν αὐτῷ εὑρίσκεται ἐών. ” "],[71826,"\u003cspan class=\"citation\"\u003eHdt. 7.47.1\u003c/span\u003e Ξέρξης δὲ ἀμείβετο λέγων "],[141108,"“Ἀρτάβανε, βιοτῆς μέν νυν ἀνθρωπηίης πέρι, ἐούσης τοιαύτης οἵην περ σὺ διαιρέαι εἶναι, παυσώμεθα, μηδὲ κακῶν μεμνώμεθα χρηστὰ ἔχοντες πρήγματα ἐν χερσί, "],[141109,"φράσον δέ μοι τόδε: "],[71827,"εἴ τοι ἡ ὄψις τοῦ ἐνυπνίου μὴ ἐναργὴς οὕτω ἐφάνη, εἶχες ἂν τὴν ἀρχαίην γνώμην, οὐκ ἐῶν με στρατεύεσθαι ἐπὶ τὴν Ἑλλάδα, ἢ μετέστης ἄν; "],[71828,"φέρε "],[141110,"τοῦτό μοι ἀτρεκέως εἰπέ. ” "],[71829,"\u003cspan class=\"citation\"\u003eHdt. 7.47.2\u003c/span\u003e ὁ δὲ ἀμείβετο λέγων "],[141111,"“ὦ βασιλεῦ, ὄψις μὲν ἡ ἐπιφανεῖσα τοῦ ὀνείρου ὡς βουλόμεθα ἀμφότεροι τελευτήσειε, "],[141112,"ἐγὼ δ’ ἔτι καὶ ἐς τόδε δείματος εἰμὶ ὑπόπλεος οὐδ’ ἐντὸς ἐμεωυτοῦ, ἄλλα τε πολλὰ ἐπιλεγόμενος καὶ δὴ καὶ ὁρῶν τοι δύο τὰ μέγιστα πάντων ἐόντα πολεμιώτατα. ” "],[71830,"\u003cspan class=\"citation\"\u003eHdt. 7.48.1\u003c/span\u003e Ξέρξης δὲ πρὸς ταῦτα ἀμείβετο τοῖσιδε. "],[71831,"“δαιμόνιε ἀνδρῶν, κοῖα ταῦτα λέγεις εἶναι δύο μοι πολεμιώτατα; "],[71832,"κότερά τοι ὁ πεζὸς μεμπτὸς κατὰ πλῆθος ἐστὶ καὶ τὸ Ἑλληνικὸν στράτευμα φαίνεται πολλαπλήσιον ἔσεσθαι τοῦ ἡμετέρου, ἢ τὸ ναυτικὸν τὸ ἡμέτερον λείψεσθαι τοῦ ἐκείνων, ἢ καὶ συναμφότερα ταῦτα; "],[71833,"εἰ γάρ τοι ταύτῃ φαίνεται ἐνδεέστερα εἶναι τὰ ἡμέτερα πρήγματα, στρατοῦ ἂν ἄλλου τις τὴν ταχίστην ἄγερσιν ποιέοιτο. ” "],[71834,"\u003cspan class=\"citation\"\u003eHdt. 7.49.1\u003c/span\u003e ὃ δ’ ἀμείβετο λέγων "],[141192,"“ὦ βασιλεῦ, οὔτε στρατὸν τοῦτον, ὅστις γε σύνεσιν ἔχει, μέμφοιτ’ ἂν οὔτε τῶν νεῶν τὸ πλῆθος: "],[71835,"ἢν δὲ πλεῦνας συλλέξῃς, τὰ δύο τοι τὰ λέγω πολλῷ ἔτι πολεμιώτερα γίνεται. "],[71836,"τὰ δὲ δύο ταῦτα ἐστὶ γῆ τε καὶ θάλασσα. "],[71837,"\u003cspan class=\"citation\"\u003eHdt. 7.49.2\u003c/span\u003e οὔτε γὰρ τῆς θαλάσσης ἐστὶ λιμὴν τοσοῦτος οὐδαμόθι, ὡς ἐγὼ εἰκάζω, ὅστις ἐγειρομένου χειμῶνος δεξάμενός σευ τοῦτο τὸ ναυτικὸν φερέγγυος ἔσται διασῶσαι τὰς νέας. "],[71838,"καίτοι οὐκὶ ἕνα αὐτὸν δεῖ εἶναι τὸν λιμένα, ἀλλὰ παρὰ πᾶσαν τὴν ἤπειρον παρ’ ἣν δὴ κομίζεαι. "],[71840,"\u003cspan class=\"citation\"\u003eHdt. 7.49.3\u003c/span\u003e καὶ δὴ τῶν δύο τοι τοῦ ἑτέρου εἰρημένου τὸ ἕτερον ἔρχομαι ἐρέων. "],[71841,"\u003cspan class=\"citation\"\u003eHdt. 7.49.4\u003c/span\u003e γῆ δὲ πολεμίη τῇδέ τοι κατίσταται: "],[71842,"εἰ θέλει τοι μηδὲν ἀντίξοον καταστῆναι, τοσούτῳ τοι γίνεται πολεμιωτέρη ὅσῳ ἂν προβαίνῃς ἑκαστέρω, τὸ πρόσω αἰεὶ κλεπτόμενος: "],[71843,"εὐπρηξίης δὲ οὐκ ἔστι ἀνθρώποισι οὐδεμία πληθώρη. "],[71844,"\u003cspan class=\"citation\"\u003eHdt. 7.49.5\u003c/span\u003e καὶ δή τοι, ὡς οὐδενὸς ἐναντιευμένου, λέγω τὴν χώρην πλεῦνα ἐν πλέονι χρόνῳ γινομένην λιμὸν τέξεσθαι. "],[71845,"ἀνὴρ δὲ οὕτω ἂν εἴη ἄριστος, εἰ βουλευόμενος μὲν ἀρρωδέοι, πᾶν ἐπιλεγόμενος πείσεσθαι χρῆμα, ἐν δὲ τῷ ἔργῳ θρασὺς εἴη. ” "],[71846,"\u003cspan class=\"citation\"\u003eHdt. 7.50.1\u003c/span\u003e ἀμείβεται Ξέρξης τοῖσιδε. "],[71847,"“Ἀρτάβανε, οἰκότως μὲν σύ γε τούτων ἕκαστα διαιρέαι: "],[71848,"ἀτὰρ μήτε πάντα φοβέο μήτε πᾶν ὁμοίως ἐπιλέγεο. "],[71849,"εἰ γὰρ δὴ βούλοιο ἐπὶ τῷ αἰεὶ ἐπεσφερομένῳ πρήγματι τὸ πᾶν ὁμοίως ἐπιλέγεσθαι, ποιήσειας ἂν οὐδαμὰ οὐδέν: "],[71850,"κρέσσον δὲ πάντα θαρσέοντα ἥμισυ τῶν δεινῶν πάσχειν μᾶλλον ἢ πᾶν χρῆμα προδειμαίνοντα μηδαμὰ μηδὲν παθεῖν. "],[71851,"\u003cspan class=\"citation\"\u003eHdt. 7.50.2\u003c/span\u003e εἰ δὲ ἐρίζων πρὸς πᾶν τὸ λεγόμενον μὴ τὸ βέβαιον ἀποδέξεις, σφάλλεσθαι ὀφείλεις ἐν αὐτοῖσι ὁμοίως καὶ ὁ ὑπεναντία τούτοισι λέξας. "],[71852,"τοῦτο μέν νυν ἐπ’ ἴσης ἔχει: "],[71853,"εἰδέναι δὲ ἄνθρωπον ἐόντα κῶς χρὴ τὸ βέβαιον; "],[71854,"δοκέω μὲν οὐδαμῶς. "],[71855,"τοῖσι τοίνυν βουλομένοισι ποιέειν ὡς τὸ ἐπίπαν φιλέει γίνεσθαι τὰ κέρδεα, "],[141274,"τοῖσι δὲ ἐπιλεγομένοισί τε πάντα καὶ ὀκνέουσι οὐ μάλα ἐθέλει. "],[71856,"\u003cspan class=\"citation\"\u003eHdt. 7.50.3\u003c/span\u003e ὁρᾷς τὰ Περσέων πρήγματα ἐς ὃ δυνάμιος προκεχώρηκε. "],[71857,"εἰ τοίνυν ἐκεῖνοι οἱ πρὸ ἐμεῦ γενόμενοι βασιλέες γνώμῃσι ἐχρέωντο ὁμοίῃσι καὶ σύ, ἢ μὴ χρεώμενοι γνώμῃσι τοιαύτῃσι ἄλλους συμβούλους εἶχον τοιούτους, οὐκ ἄν κοτε εἶδες αὐτὰ ἐς τοῦτο προελθόντα: "],[71858,"νῦν δὲ κινδύνους ἀναρριπτέοντες ἐς τοῦτο σφέα προηγάγοντο. "],[71859,"μεγάλα γὰρ πρήγματα μεγάλοισι κινδύνοισι ἐθέλει καταιρέεσθαι. "],[71860,"\u003cspan class=\"citation\"\u003eHdt. 7.50.4\u003c/span\u003e ἡμεῖς τοίνυν ὁμοιεύμενοι ἐκείνοισι ὥρην τε τοῦ ἔτεος καλλίστην πορευόμεθα, καὶ καταστρεψάμενοι πᾶσαν τὴν Εὐρώπην νοστήσομεν ὀπίσω, οὔτε λιμῷ ἐντυχόντες οὐδαμόθι οὔτε ἄλλο ἄχαρι οὐδὲν παθόντες. "],[71861,"τοῦτο μὲν γὰρ αὐτοὶ πολλὴν φορβὴν φερόμενοι πορευόμεθα, "],[152299,"τοῦτο δέ, τῶν ἄν κου ἐπιβέωμεν γῆν καὶ ἔθνος, τούτων τὸν σῖτον ἕξομεν: "],[71862,"ἐπ’ ἀροτῆρας δὲ καὶ οὐ νομάδας στρατευόμεθα ἄνδρας. ” "],[71863,"\u003cspan class=\"citation\"\u003eHdt. 7.51.1\u003c/span\u003e λέγει Ἀρτάβανος μετὰ ταῦτα "],[152343,"“ὦ βασιλεῦ, ἐπείτε ἀρρωδέειν οὐδὲν ἐᾷς πρῆγμα, σὺ δέ μευ συμβουλίην ἔνδεξαι: "]]