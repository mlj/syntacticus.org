[["proiel:20170214:gothic-nt:43783","\u003cspan class=\"citation\"\u003eJOHN 12.14\u003c/span\u003e bigat þan Iesus asilu, jah gasat ana ina, swaswe ist gameliþ: "],["proiel:20170214:gothic-nt:52228","\u003cspan class=\"citation\"\u003eJOHN 12.15\u003c/span\u003e ni ogs þus, "],["proiel:20170214:gothic-nt:52229","dauhtar Sion, sai, þiudans þeins qimiþ sitands ana fulin asilaus. "],["proiel:20170214:gothic-nt:43785","\u003cspan class=\"citation\"\u003eJOHN 12.16\u003c/span\u003e þat-uþ-þan ni kunþedun siponjos is frumist; "],["proiel:20170214:gothic-nt:43786","ak biþe gasweraiþs was Iesus, þanuh gamundedun þatei þata was du þamma gameliþ, jah þata gatawidedun imma. "],["proiel:20170214:gothic-nt:43787","\u003cspan class=\"citation\"\u003eJOHN 12.17\u003c/span\u003e weitwodida þan so managei, sei was miþ imma, þan Lazaru wopida us hlaiwa jah urraisida ina us dauþaim. "],["proiel:20170214:gothic-nt:43788","\u003cspan class=\"citation\"\u003eJOHN 12.18\u003c/span\u003e duþþe iddjedun gamotjan imma managei, unte hausidedun ei gatawidedi þo taikn. "],["proiel:20170214:gothic-nt:43789","\u003cspan class=\"citation\"\u003eJOHN 12.19\u003c/span\u003e þanuh þai Fareisaieis qeþun du sis misso: "],["proiel:20170214:gothic-nt:43790","saiƕiþ þatei ni boteiþ waiht; "],["proiel:20170214:gothic-nt:43791","sai, so manaseds afar imma galaiþ. "],["proiel:20170214:gothic-nt:43792","\u003cspan class=\"citation\"\u003eJOHN 12.20\u003c/span\u003e wesun-uþ-þan sumai þiudo þize urrinnandane, ei inwiteina in þizai dulþai. "],["proiel:20170214:gothic-nt:43793","\u003cspan class=\"citation\"\u003eJOHN 12.21\u003c/span\u003e þai atiddjedun du Filippau, þamma fram Beþsaeida Galeilaie, jah bedun ina qiþandans: "],["proiel:20170214:gothic-nt:43794","frauja, wileima Iesu gasaiƕan. "],["proiel:20170214:gothic-nt:43795","\u003cspan class=\"citation\"\u003eJOHN 12.22\u003c/span\u003e gaggiþ Filippus jah qiþiþ du Andraiin, jah aftra Andraias jah Filippus qeþun du Iesua. "],["proiel:20170214:gothic-nt:43796","\u003cspan class=\"citation\"\u003eJOHN 12.23\u003c/span\u003e iþ Iesus andhof im qiþands: "],["proiel:20170214:gothic-nt:43797","qam ƕeila ei sweraidau sunus mans. "],["proiel:20170214:gothic-nt:43798","\u003cspan class=\"citation\"\u003eJOHN 12.24\u003c/span\u003e amen amen qiþa izwis: "],["proiel:20170214:gothic-nt:43799","nibai kaurno ƕaiteis gadriusando in airþa gaswiltiþ, silbo ainata aflifniþ: "],["proiel:20170214:gothic-nt:43800","iþ jabai gaswiltiþ, manag akran bairiþ. "],["proiel:20170214:gothic-nt:43801","\u003cspan class=\"citation\"\u003eJOHN 12.25\u003c/span\u003e saei frijoþ saiwala seina, fraqisteiþ izai, jah saei fiaiþ saiwala seina in þamma fairƕau, in libainai aiweinon bairgiþ izai. "],["proiel:20170214:gothic-nt:43802","\u003cspan class=\"citation\"\u003eJOHN 12.26\u003c/span\u003e jabai mis ƕas andbahtjai, mik laistjai: "],["proiel:20170214:gothic-nt:43803","jah þarei im ik, þaruh sa andbahts meins wisan habaiþ; "],["proiel:20170214:gothic-nt:43804","jah jabai ƕas mis andbahtiþ, sweraiþ ina atta. "],["proiel:20170214:gothic-nt:43805","\u003cspan class=\"citation\"\u003eJOHN 12.27\u003c/span\u003e nu saiwala meina gadrobnoda, jah ƕa qiþau? "],["proiel:20170214:gothic-nt:43806","atta, nasei mik us þizai ƕeilai. "],["proiel:20170214:gothic-nt:43807","akei duþþe qam in þizai ƕeilai. "],["proiel:20170214:gothic-nt:43808","\u003cspan class=\"citation\"\u003eJOHN 12.28\u003c/span\u003e atta, hauhei namo þeinata! "],["proiel:20170214:gothic-nt:43809","qam þan stibna us himina: "],["proiel:20170214:gothic-nt:43810","jah hauhida jah aftra hauhja. "],["proiel:20170214:gothic-nt:43811","\u003cspan class=\"citation\"\u003eJOHN 12.29\u003c/span\u003e managei þan sei stoþ gahausjandei, qeþun þeiƕon wairþan; "],["proiel:20170214:gothic-nt:43812","sumaih qeþun: "],["proiel:20170214:gothic-nt:43813","aggilus du imma rodida. "],["proiel:20170214:gothic-nt:43814","\u003cspan class=\"citation\"\u003eJOHN 12.30\u003c/span\u003e andhof Iesus jah qaþ: "],["proiel:20170214:gothic-nt:43815","ni in meina so stibna warþ, ak in izwara. "],["proiel:20170214:gothic-nt:52230","\u003cspan class=\"citation\"\u003eJOHN 12.31\u003c/span\u003e nu staua ist þizai manasedai, "],["proiel:20170214:gothic-nt:52231","nu sa reiks þis fairƕaus uswairpada ut. "],["proiel:20170214:gothic-nt:43817","\u003cspan class=\"citation\"\u003eJOHN 12.32\u003c/span\u003e jah ik jabai ushauhjada af airþai, alla atþinsa du mis. "],["proiel:20170214:gothic-nt:43818","\u003cspan class=\"citation\"\u003eJOHN 12.33\u003c/span\u003e þat-uþ-þan qaþ bandwjands ƕileikamma dauþau skulda gadauþnan. "],["proiel:20170214:gothic-nt:43819","\u003cspan class=\"citation\"\u003eJOHN 12.34\u003c/span\u003e andhof imma so managei: "],["proiel:20170214:gothic-nt:43820","weis hausidedum ana witoda þatei Xristus sijai du aiwa; "],["proiel:20170214:gothic-nt:43821","jah ƕaiwa þu qiþis þatei skulds ist ushauhjan sa sunus mans? "],["proiel:20170214:gothic-nt:43822","ƕas ist sa sunus mans? "],["proiel:20170214:gothic-nt:43823","\u003cspan class=\"citation\"\u003eJOHN 12.35\u003c/span\u003e qaþ þan du im Iesus: "],["proiel:20170214:gothic-nt:43824","nauh leitil mel liuhaþ in izwis ist. "],["proiel:20170214:gothic-nt:43825","gaggiþ þande liuhaþ habaiþ, ei riqiz izwis ni gafahai; "],["proiel:20170214:gothic-nt:43826","jah saei gaggiþ in riqiza, ni wait ƕaþ gaggiþ. "],["proiel:20170214:gothic-nt:43827","\u003cspan class=\"citation\"\u003eJOHN 12.36\u003c/span\u003e þande liuhaþ habaiþ, galaubeiþ du liuhada, ei sunjus liuhadis wairþaiþ. "],["proiel:20170214:gothic-nt:43828","þata rodida Iesus, jah galaiþ jah gafalh sik faura im. "],["proiel:20170214:gothic-nt:43829","\u003cspan class=\"citation\"\u003eJOHN 12.37\u003c/span\u003e swa filu imma taikne gataujandin in andwairþja ize, ni galaubidedun imma, \u003cspan class=\"citation\"\u003eJOHN 12.38\u003c/span\u003e ei þata waurd Esaeiins praufetaus usfullnodedi þatei qaþ: "],["proiel:20170214:gothic-nt:43830","frauja, ƕas galaubida hauseinai unsarai? "],["proiel:20170214:gothic-nt:43831","jah arms fraujins ƕamma andhuliþs warþ? "],["proiel:20170214:gothic-nt:43832","\u003cspan class=\"citation\"\u003eJOHN 12.39\u003c/span\u003e duþþe ni mahtedun galaubjan; unte aftra qaþ Esaeias: "],["proiel:20170214:gothic-nt:43834","\u003cspan class=\"citation\"\u003eJOHN 12.40\u003c/span\u003e gablindida ize augona jah gadaubida ize hairtona, ei ni gaumidedeina augam jah froþeina hairtin jah gawandidedeina jah ganasidedjau ins. "],["proiel:20170214:gothic-nt:43835","\u003cspan class=\"citation\"\u003eJOHN 12.41\u003c/span\u003e þata qaþ Esaeias, þan saƕ wulþu is jah rodida bi ina. "],["proiel:20170214:gothic-nt:43836","\u003cspan class=\"citation\"\u003eJOHN 12.42\u003c/span\u003e þanuh þan sweþauh jah us þaim reikam managai galaubidedun du imma, akei faura Fareisaium ni andhaihaitun, ei us swnagogei ni uswaurpanai waurþeina. "],["proiel:20170214:gothic-nt:43837","\u003cspan class=\"citation\"\u003eJOHN 12.43\u003c/span\u003e frijodedun auk mais hauhein manniska þau hauhein gudis. "],["proiel:20170214:gothic-nt:43838","\u003cspan class=\"citation\"\u003eJOHN 12.44\u003c/span\u003e iþ Iesus hropida jah qaþ: "],["proiel:20170214:gothic-nt:43839","saei galaubeiþ du mis ni galaubeiþ du mis, ak du þamma sandjandin mik. "],["proiel:20170214:gothic-nt:43840","\u003cspan class=\"citation\"\u003eJOHN 12.45\u003c/span\u003e jah saei saiƕiþ mik, saiƕiþ þana sandjandan mik. "],["proiel:20170214:gothic-nt:43841","\u003cspan class=\"citation\"\u003eJOHN 12.46\u003c/span\u003e ik liuhad in þamma fairƕau qam, ei ƕazuh saei galaubjai du mis, in riqiza ni wisai. "]]