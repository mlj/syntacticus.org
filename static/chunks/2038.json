[[159735,"Locis umidis\u2028semina citius quam siccis degenerant: quare subinde succurrat electio.\u2028"],[159737,"Ferrarii, lignarii, doliorum cuparumque factores necessario habendi sunt, ne a\u2028labore solemni rusticos causa desiderandae urbis auertat. "],[159738,"Locis frigidis a\u2028meridie uineta ponantur, "],[207343,"calidis a septentrione, "],[207344,"temperatis ab oriente uel, si\u2028necesse sit, occidente. "],[159739,"\u003cspan class=\"citation\"\u003ePal. Agr. 1.6.3\u003c/span\u003e Operarum ratio unum modum tenere non potest in\u2028tanta diuersitate terrarum: "],[159740,"et ideo soli et prouinciae consuetudo facile\u2028ostendet, qui numerus unamquamque rem faciat, siue in surculis, siue in omni\u2028genere satorum. "],[159741,"Quae florent, constat non esse tangenda. "],[159742,"Bene eligi serenda non\u2028possunt, nisi hoc officium prius eligens adsumat. "],[159743,"In rebus agrestibus maxime\u2028officia iuuenum congruunt, imperia seniorum. "],[159744,"\u003cspan class=\"citation\"\u003ePal. Agr. 1.6.4\u003c/span\u003e In uitibus putandis tria\u2028consideranda sunt, fructuum spes, successura materies, locus, qui seruet ac\u2028reuocet. "],[159745,"Vitem si maturius putes, plura sarmenta, "],[207346,"si serius, fructus plurimos\u2028consequeris. "],[159746,"De locis deterrimis sicut arbores, ita uites conuenit ad meliora\u2028transferre. "],[159747,"Post bonam uindemiam strictius, "],[207347,"post exiguam largius puta. "],[159748,"In omni\u2028opere inserendi, putandi ac recidendi, duris et acutis utere ferramentis. "],[159749,"In\u2028uite uel arbore, quae facienda sunt, perage ante apertionem floris et gemmae.\u2028"],[159750,"In uineis aratro praetermissa fossor emendet. "],[159751,"Locis calidis, siccis, apricis,\u2028pampinandum non est, cum magis uitis optet operiri. "],[159752,"Et ubi uineas Vulturnus\u2028exurit aut flatus aliquis regionis inimicus, uitem tegamus straminibus uel\u2028aliunde quaesitis. "],[159753,"\u003cspan class=\"citation\"\u003ePal. Agr. 1.6.5\u003c/span\u003e Ramus laetus, uiridis et sterilis in media olea\u2028abscidendus est, uelut totius arboris inimicus. "],[159754,"Sterilitas et pestilentia aequo\u2028modo fugiendae sunt, uel si secum utraeque non fuerint. "],[159755,"In pastinato solo inter\u2028nouellas uites omnino nihil est conserendum. "],[159756,"Graeci iubent exceptis caulibus,\u2028tertio anno, quae libebit, iniungere. "],[159757,"Omnia legumina Graecis auctoribus seri\u2028iubentur in sicca terra: "],[159758,"faba tantummodo in umida debet spargi. "],[159759,"\u003cspan class=\"citation\"\u003ePal. Agr. 1.6.6\u003c/span\u003e Domino uel\u2028colono confinia possidenti, qui fundum uel agrum suum locat, damnis suis ac\u2028litibus studet. "],[159760,"In agro periclitantur interiora, nisi colantur extrema. "],[159761,"Omne\u2028triticum solo uliginoso post tertiam sationem in genus siliginis commutatur.\u2028"],[159762,"Tria mala aeque nocent, sterilitas, morbus, uicinus. "],[159763,"\u003cspan class=\"citation\"\u003ePal. Agr. 1.6.7\u003c/span\u003e Qui terram sterilem\u2028uineis occupat, et laboribus suis et sumptibus est inimicus. "],[159764,"Campi largius\u2028uinum, "],[207349,"colles nobilius ferunt. "],[159765,"Aquilo uites sibi obiectas fecundat, "],[224660,"auster\u2028nobilitat. "],[159766,"Ita in arbitrio est, plus habeamus an melius. "],[159767,"Necessitas feriis\u2028caret. "],[159768,"Quamuis temperatis agris serendum sit, tamen si siccitas longa est,\u2028semina occata tutius in agris, quam in horreis seruabuntur. "],[159769,"Viae malitia aeque\u2028et uoluptatis et utilitatis aduersa est. "],[159770,"\u003cspan class=\"citation\"\u003ePal. Agr. 1.6.8\u003c/span\u003e Qui agrum colit, grauem tributis\u2028creditorem patitur, cui sine spe absolutionis obstrictus est. "],[159771,"Qui arando crudum\u2028solum inter sulcos relinquit, suis fructibus derogat, "],[207350,"terrae ubertatem infamat.\u2028"],[159772,"Fecundior est culta exiguitas quam magnitudo neglecta. "],[159773,"\u003cspan class=\"citation\"\u003ePal. Agr. 1.6.9\u003c/span\u003e Nigras uites omnino\u2028repudies nisi in prouinciis et eius generis, quo acinaticium fieri consueuit.\u2028"],[159774,"Longius adminiculum uitis incrementa producit. "],[159775,"Teneram et uiridem uitem ferri\u2028acie ne recidas. "],[159776,"Omnis incisura sarmenti auertatur a gemma, ne eam stilla, quae\u2028fluere consueuit, extinguat. "],[159777,"Pro macie uel soliditate uitium nutrienda sarmenta\u2028putator iniungat. "],[159779,"Aer\u2028oleas tepidus iuuat et uentis mediocribus sine ui et horrore perflabilis. "],[159780,"\u2028\u003cspan class=\"citation\"\u003ePal. Agr. 1.6.10\u003c/span\u003e Vitis, quae ad iugum colitur, per aetates ad hoc perducenda est, ut locis\u2028molestioribus quattuor pedibus a terra, placidioribus uero septem summitas eius\u2028insurgat. "],[159781,"Hortus, qui caelo clementi subiacet et fontano umore percurritur,\u2028prope est, ut liber sit et nullam serendi disciplinam requirat. "],[159782,"Subligatio\u2028acerbis uuis facienda est, quando excutiendi aut rumpendi acini nulla formido\u2028est. "],[159783,"\u003cspan class=\"citation\"\u003ePal. Agr. 1.6.11\u003c/span\u003e Ligatura in uitibus locum debet mutare, ne unum semper adsiduitas\u2028conterat uinculorum. "],[159784,"Fossorem si apertus uitis oculus uiderit, caecabitur spes\u2028magna uindemiae: "],[159785,"et ideo, dum est clausa, fodietur. "],[159786,"Terrae altitudinem cum\u2028fecunditate, si ad frumenta, duobus pedibus explora, "],[224670,"quattuor uero, si ad\u2028arbusta uel uites. "],[159787,"Vitis nouella, ut facile incrementum dilecta consequitur,\u2028ita interitum celerem, si neglegatur, incurrit. "],[159788,"\u003cspan class=\"citation\"\u003ePal. Agr. 1.6.12\u003c/span\u003e Modum tene aestimatis\u2028facultatibus tuis in adsumptione culturae, ne superatis uiribus excedente\u2028mensura turpiter deseras, quod arroganter adsumis. "],[159789,"Semina plus quam annicula\u2028esse non debent, ne uetustate corrupta non prodeant. "],[159790,"Frumentum collis quidem\u2028grano robustius, sed mensurae minus refundet. "],[159791,"Omnia, quae seruntur, crescente\u2028luna et diebus tepidis sunt serenda. "],[159792,"Nam tepor euocat, "],[207351,"frigus includit. "],[159793,"\u003cspan class=\"citation\"\u003ePal. Agr. 1.6.13\u003c/span\u003e Si\u2028tibi ager est siluis inutilibus tectus, ita eum diuide, ut loca pinguia puras\u2028reddas nouales, loca sterilia siluis tecta esse patiaris, quia illa naturali\u2028ubertate respondent, haec beneficio laetantur incendii. "]]