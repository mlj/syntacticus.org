[["torot:20180919:smol-pol-lit:199559","мы юрьи свѧтъславич҃. кн҃зь великии смоленьскии даємъ ведомо. "],["torot:20180919:smol-pol-lit:199561","кто коли сю грамоту видить а любо слышить. с володиславомъ бь҃єю млс҃тью. с королемъ полскимъ. литовьскимъ и рус҃скимъ иныхъ земль ѡсподаремъ. так҃ єсмь оу докончаньи. оу правдѣ. и оу хрс҃тнмъ целованьи как҃ же єсмь нѧл сѧ и докончалъ съ братомъ съ єго со кн҃змъ с великимъ скиригкаиломъ. "],["torot:20180919:smol-pol-lit:199568","приєхати ми было оу литву. "],["torot:20180919:smol-pol-lit:199569","и то єсмь исправилъ. "],["torot:20180919:smol-pol-lit:199570","приєхаль єсмь оу литву. "],["torot:20180919:smol-pol-lit:199571","и запсалъ єсмь с королемъ. што ми с нимъ за ѡдинъ быти "],["torot:20180919:smol-pol-lit:199826","не ѡстати ми королѧ. никоторымъ веремѧнемъ. а никоторымь дѣломь. "],["torot:20180919:smol-pol-lit:199575","ни оу лисе а ни оу добрѣ не ѿверечи ми сѧ королѧ. "],["torot:20180919:smol-pol-lit:199576","далъ єсмь єму правду и до своєго живота. не изменити ми тоє правды. "],["torot:20180919:smol-pol-lit:199578","а помагати ми королю бес хитрости. "],["torot:20180919:smol-pol-lit:199579","где коли єму надобѣ. поити ми самому. "],["torot:20180919:smol-pol-lit:199581","ажь пакъ некоторая мѧ дѣла заидуть. или немочь. ино ми послати брата своєго бес хитрости. "],["torot:20180919:smol-pol-lit:199584","а с кимь король миренъ. и братъ єго кнѧзь великии скиригкаило. и с тымь и ѧзъ миренъ. "],["torot:20180919:smol-pol-lit:199587","а и с кимь король не миренъ. и братъ єго кнѧзь великии скиригкаило. и с тымь и ѧзъ не миренъ. хотѧ бы с ыною братьєю своєю не миренъ. "],["torot:20180919:smol-pol-lit:199591","и с тыми миру не держати ми. "],["torot:20180919:smol-pol-lit:199592","и со ѡндреємъ полоцкимъ и с полочаны миру не держати ми. а ни сылати сѧ. "],["torot:20180919:smol-pol-lit:199594","а што были єсмы повоєвали и поимали. а то єсмь нѧлъ сѧ ѿворотити. и ѿдати. "],["torot:20180919:smol-pol-lit:199597","на томъ на всемъ далъ єсмь правду. "],["torot:20180919:smol-pol-lit:199598","хрс҃тъ єсмь целовалъ за всю свою братью и за всю свою землю и за вси свои люди "],["torot:20180919:smol-pol-lit:199827","а то єсмь оучинилъ и записалъ своєю доброю волею. што ми то сдержати крѣпко и до своєго живота. а не изменити. "],["torot:20180919:smol-pol-lit:199888","и своими кнѧзми и своими боѧры. "],["torot:20180919:smol-pol-lit:199602","кн҃зь федоръ романовичь. кнѧз҃ михаило иванович҃ вѧземьскии. семенъ непролѣи гаврилович҃. юрьи голова прокофеи їванович҃. глѣбъ васильєвичь. ѡндрѣи микулиничь. борисъ меркурьєвич҃. ѡндрѣи мирославич҃ хрс҃тъ. целовали. "],["torot:20180919:smol-pol-lit:199610","на то ж҃ сюю грамоту дали єсмы. и своими печатьми завесили. оу городѣ у вилни. оу нед҃лю по оуздвиженьи чсн҃го хрс҃та. мс҃ца семтѧбрѧ. оу .з҃і. дн҃ь. подъ леты бь҃яго нарож҃нья. лѣтъ. тысѧча. и триста. ѡсмьдесѧтъ шестаго. "]]