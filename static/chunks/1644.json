[["proiel:20180408:hdt:81389"," αὐτοὶ μέντοι ἐκ Κρήτης φασὶ εἶναι. "],["proiel:20180408:hdt:81390"," νόμοισι δὲ χρέωνται κεχωρισμένοισι πολλὸν τῶν τε ἄλλων ἀνθρώπων καὶ Καρῶν. "],["proiel:20180408:hdt:65593","τοῖσι γὰρ κάλλιστον ἐστὶ κατ’ ἡλικίην τε καὶ φιλότητα εἰλαδὸν συγγίνεσθαι ἐς πόσιν, καὶ ἀνδράσι καὶ γυναιξὶ καὶ παισί. "],["proiel:20180408:hdt:65595","\u003cspan class=\"citation\"\u003eHdt. 1.173.1\u003c/span\u003e καὶ οὗτοι μὲν τρόποισι τοιούτοισι χρέωνται, "],["proiel:20180408:hdt:65597","\u003cspan class=\"citation\"\u003eHdt. 1.173.2\u003c/span\u003e τὴν γὰρ νῦν Λύκιοι νέμονται, αὕτη τὸ παλαιὸν ἦν Μιλυάς, "],["proiel:20180408:hdt:81404"," οἱ δὲ Μιλύαι τότε Σόλυμοι ἐκαλέοντο. "],["proiel:20180408:hdt:65598","\u003cspan class=\"citation\"\u003eHdt. 1.173.3\u003c/span\u003e ἕως μὲν δὴ αὐτῶν Σαρπηδὼν ἦρχε, οἳ δὲ ἐκαλέοντο τό πέρ τε ἠνείκαντο οὔνομα καὶ νυν ἔτι καλέονται ὑπὸ τῶν περιοίκων οἱ Λύκιοι Τερμίλαι: "],["proiel:20180408:hdt:65599","ὡς δὲ ἐξ Ἀθηνέων Λύκος ὁ Πανδίονος, ἐξελασθεὶς καὶ οὗτος ὑπὸ τοῦ ἀδελφεοῦ Αἰγέος, ἀπίκετο ἐς τοὺς Τερμίλας παρὰ Σαρπηδόνα, οὕτω δὴ κατὰ τοῦ Λύκου τὴν ἐπωνυμίην Λύκιοι ἀνὰ χρόνον ἐκλήθησαν. "],["proiel:20180408:hdt:65600","\u003cspan class=\"citation\"\u003eHdt. 1.173.4\u003c/span\u003e νόμοισι δὲ τὰ μὲν Κρητικοῖσι τὰ δὲ Καρικοῖσι χρέωνται.  "],["proiel:20180408:hdt:65601","ἓν δὲ τόδε ἴδιον νενομίκασι καὶ οὐδαμοῖσι ἄλλοισι συμφέρονται ἀνθρώπων: "],["proiel:20180408:hdt:65602","καλέουσι ἀπὸ τῶν μητέρων ἑωυτοὺς καὶ οὐκὶ ἀπὸ τῶν πατέρων: "],["proiel:20180408:hdt:65603","\u003cspan class=\"citation\"\u003eHdt. 1.173.5\u003c/span\u003e εἰρομένου δὲ ἑτέρου τὸν πλησίον τίς εἴη, καταλέξει ἑωυτὸν μητρόθεν καὶ τῆς μητρὸς ἀνανεμέεται τὰς μητέρας. "],["proiel:20180408:hdt:65605","ἢν δὲ ἀνὴρ ἀστὸς καὶ ὁ πρῶτος αὐτῶν γυναῖκα ξείνην ἢ παλλακὴν ἔχῃ, ἄτιμα τὰ τέκνα γίνεται. "],["proiel:20180408:hdt:65606","\u003cspan class=\"citation\"\u003eHdt. 1.174.1\u003c/span\u003e οἱ μέν νυν Κᾶρες οὐδὲν λαμπρὸν ἔργον ἀποδεξάμενοι ἐδουλώθησαν ὑπὸ Ἁρπάγου, οὔτε αὐτοὶ οἱ Κᾶρες ἀποδεξάμενοι οὐδέν, οὔτε ὅσοι Ἑλλήνων ταύτην τὴν χώρην οἰκέουσι: "],["proiel:20180408:hdt:65607","\u003cspan class=\"citation\"\u003eHdt. 1.174.2\u003c/span\u003e οἰκέουσι δὲ καὶ ἄλλοι καὶ Λακεδαιμονίων ἄποικοι Κνίδιοι. "],["proiel:20180408:hdt:65610","\u003cspan class=\"citation\"\u003eHdt. 1.174.3\u003c/span\u003e ἐντὸς δὲ πᾶσά σφι ἐγίνετο: "],["proiel:20180408:hdt:65611","τῇ γὰρ ἡ Κνιδίη χώρη ἐς τὴν ἤπειρον τελευτᾷ, ταύτῃ ὁ ἰσθμός ἐστι τὸν ὤρυσσον. "],["proiel:20180408:hdt:65612","\u003cspan class=\"citation\"\u003eHdt. 1.174.4\u003c/span\u003e καὶ δὴ πολλῇ, χειρὶ ἐργαζομένων τῶν Κνιδίων, μᾶλλον γάρ τι καὶ θειότερον ἐφαίνοντο τιτρώσκεσθαι οἱ ἐργαζόμενοι τοῦ οἰκότος τά τε ἄλλα τοῦ σώματος καὶ μάλιστα τὰ περὶ τοὺς ὀφθαλμοὺς θραυομένης τῆς πέτρης, "],["proiel:20180408:hdt:81419"," ἔπεμπον ἐς Δελφοὺς θεοπρόπους ἐπειρησομένους τὸ ἀντίξοον. "],["proiel:20180408:hdt:65613","\u003cspan class=\"citation\"\u003eHdt. 1.174.5\u003c/span\u003e ἡ δὲ Πυθίη σφι, ὡς αὐτοὶ Κνίδιοι λέγουσι, χρᾷ ἐν τριμέτρῳ τόνῳ τάδε. "],["proiel:20180408:hdt:65614","Ἰσθμὸν δὲ μὴ πυργοῦτε μηδ’ ὀρύσσετε: "],["proiel:20180408:hdt:65615","Ζεὺς γάρ κ’ ἔθηκε νῆσον, εἴ κ’ ἐβούλετο. "],["proiel:20180408:hdt:65616","\u003cspan class=\"citation\"\u003eHdt. 1.174.6\u003c/span\u003e Κνίδιοι μὲν ταῦτα τῆς Πυθίης χρησάσης τοῦ τε ὀρύγματος ἐπαύσαντο καὶ Ἁρπάγῳ ἐπιόντι σὺν τῷ στρατῷ ἀμαχητὶ σφέας αὐτοὺς παρέδοσαν. "],["proiel:20180408:hdt:65617","\u003cspan class=\"citation\"\u003eHdt. 1.175.1\u003c/span\u003e ἦσαν δὲ Πηδασέες οἰκέοντες ὑπὲρ Ἁλικαρνησσοῦ μεσόγαιαν: "],["proiel:20180408:hdt:65618","τοῖσι ὅκως τι μέλλοι ἀνεπιτήδεον ἔσεσθαι, αὐτοῖσί τε καὶ τοῖσι περιοίκοισι, ἡ ἱρείη τῆς Ἀθηναίης πώγωνα μέγαν ἴσχε. "],["proiel:20180408:hdt:65619","τρὶς σφι τοῦτο ἐγένετο. "],["proiel:20180408:hdt:65620","οὗτοι τῶν περὶ Καρίην ἀνδρῶν μοῦνοί τε ἀντέσχον χρόνον Ἁρπάγῳ καὶ πρήγματα παρέσχον πλεῖστα, ὄρος τειχίσαντες τῷ οὔνομα ἐστὶ Λίδη. "],["proiel:20180408:hdt:65621","\u003cspan class=\"citation\"\u003eHdt. 1.176.1\u003c/span\u003e Πηδασέες μέν νυν χρόνῳ ἐξαιρέθησαν. "],["proiel:20180408:hdt:65622","Λύκιοι δέ, ὡς ἐς τὸ Ξάνθιον πεδίον ἤλασε ὁ Ἅρπαγος τὸν στρατόν, ἐπεξιόντες καὶ μαχόμενοι ὀλίγοι πρὸς πολλοὺς ἀρετᾶς ἀπεδείκνυντο, "],["proiel:20180408:hdt:81428"," ἑσσωθέντες δὲ καὶ κατειληθέντες ἐς τὸ ἄστυ συνήλισαν ἐς τὴν ἀκρόπολιν τάς τε γυναῖκας καὶ τὰ τέκνα καὶ τὰ χρήματα καὶ τοὺς οἰκέτας, καὶ ἔπειτα ὑπῆψαν τὴν ἀκρόπολιν πᾶσαν ταύτην καίεσθαι. "],["proiel:20180408:hdt:65623","\u003cspan class=\"citation\"\u003eHdt. 1.176.2\u003c/span\u003e ταῦτα δὲ ποιήσαντες καὶ συνομόσαντες ὅρκους δεινούς, ἐπεξελθόντες ἀπέθανον πάντες Ξάνθιοι μαχόμενοι. "],["proiel:20180408:hdt:65624","\u003cspan class=\"citation\"\u003eHdt. 1.176.3\u003c/span\u003e τῶν δὲ νῦν Λυκίων φαμένων Ξανθίων εἶναι οἱ πολλοί, πλὴν ὀγδώκοντα ἱστιέων, εἰσὶ ἐπήλυδες: "],["proiel:20180408:hdt:65625","αἱ δὲ ὀγδώκοντα ἱστίαι αὗται ἔτυχον τηνικαῦτα ἐκδημέουσαι καὶ οὕτω περιεγένοντο. "],["proiel:20180408:hdt:65626","τὴν μὲν δὴ Ξάνθον οὕτω ἔσχε ὁ Ἅρπαγος, παραπλησίως δὲ καὶ τὴν Καῦνον ἔσχε:  "],["proiel:20180408:hdt:65627","καὶ γὰρ οἱ Καύνιοι τοὺς Λυκίους ἐμιμήσαντο τὰ πλέω. "],["proiel:20180408:hdt:65628","\u003cspan class=\"citation\"\u003eHdt. 1.177.1\u003c/span\u003e τὰ μέν νυν κάτω τῆς Ἀσίης Ἅρπαγος ἀνάστατα ἐποίεε, τὰ δὲ ἄνω αὐτῆς αὐτὸς Κῦρος, πᾶν ἔθνος καταστρεφόμενος καὶ οὐδὲν παριείς.  "],["proiel:20180408:hdt:65629","τὰ μέν νυν αὐτῶν πλέω παρήσομεν: "],["proiel:20180408:hdt:65630","τὰ δὲ οἱ παρέσχε τε πόνον πλεῖστον καὶ ἀξιαπηγητότατα ἐστί, τούτων ἐπιμνήσομαι. "],["proiel:20180408:hdt:65631","\u003cspan class=\"citation\"\u003eHdt. 1.178.1\u003c/span\u003e Κῦρος ἐπείτε τὰ πάντα τῆς ἠπείρου ὑποχείρια ἐποιήσατο, Ἀσσυρίοισι ἐπετίθετο. "],["proiel:20180408:hdt:65633","\u003cspan class=\"citation\"\u003eHdt. 1.178.2\u003c/span\u003e κέεται ἐν πεδίῳ μεγάλῳ, μέγαθος ἐοῦσα μέτωπον ἕκαστον εἴκοσι καὶ ἑκατὸν σταδίων, ἐούσης τετραγώνου: "],["proiel:20180408:hdt:65634","οὗτοι στάδιοι τῆς περιόδου τῆς πόλιος γίνονται συνάπαντες ὀγδώκοντα καὶ τετρακόσιοι, "],["proiel:20180408:hdt:81432"," τὸ μέν νυν μέγαθος τοσοῦτον ἐστὶ τοῦ ἄστεος τοῦ Βαβυλωνίου, "],["proiel:20180408:hdt:81433"," ἐκεκόσμητο δὲ ὡς οὐδὲν ἄλλο πόλισμα τῶν ἡμεῖς ἴδμεν. "],["proiel:20180408:hdt:65635","\u003cspan class=\"citation\"\u003eHdt. 1.178.3\u003c/span\u003e τάφρος μὲν πρῶτά μιν βαθέα τε καὶ εὐρέα καὶ πλέη ὕδατος περιθέει, μετὰ δὲ τεῖχος πεντήκοντα μὲν πηχέων βασιληίων ἐὸν τὸ εὖρος, ὕψος δὲ διηκοσίων πηχέων:  "],["proiel:20180408:hdt:65636","ὁ δὲ βασιλήιος πῆχυς τοῦ μετρίου ἐστὶ πήχεος μέζων τρισὶ δακτύλοισι. "],["proiel:20180408:hdt:65637","\u003cspan class=\"citation\"\u003eHdt. 1.179.1\u003c/span\u003e δεῖ δή με πρὸς τούτοισι ἔτι φράσαι ἵνα τε ἐκ τῆς τάφρου ἡ γῆ ἀναισιμώθη, καὶ τὸ τεῖχος ὅντινα τρόπον ἔργαστο. "],["proiel:20180408:hdt:65638","ὀρύσσοντες ἅμα τὴν τάφρον ἐπλίνθευον τὴν γῆν τὴν ἐκ τοῦ ὀρύγματος ἐκφερομένην, "],["proiel:20180408:hdt:81435"," ἑλκύσαντες δὲ πλίνθους ἱκανὰς ὤπτησαν αὐτὰς ἐν καμίνοισι: "],["proiel:20180408:hdt:65639","\u003cspan class=\"citation\"\u003eHdt. 1.179.2\u003c/span\u003e μετὰ δὲ τέλματι χρεώμενοι ἀσφάλτῳ θερμῇ καὶ διὰ τριήκοντα δόμων πλίνθου ταρσοὺς καλάμων διαστοιβάζοντες, ἔδειμαν πρῶτα μὲν τῆς τάφου τὰ χείλεα, δευτέρα δὲ αὐτὸ τὸ τεῖχος τὸν αὐτὸν τρόπον.  "]]