[["torot:20180323:lav:128458","посемь же нача \u003cspan class=\"citation\"\u003eLav. 133.20\u003c/span\u003e канунъ пѣти. "],["torot:20180323:lav:128459","таче кончавъ заоутреню. помолісѧ \u003cspan class=\"citation\"\u003eLav. 133.21\u003c/span\u003e гл҃ѧ зрѧ на икону на ѡбразъ влчднь гл҃ѧ \u003cspan class=\"citation\"\u003eLav. 133.22\u003c/span\u003e сице. "],["torot:20180323:lav:128461","гси ісс хсс иже симь ѡбразомь явисѧ на \u003cspan class=\"citation\"\u003eLav. 133.23\u003c/span\u003e земли. спс҃нья ради нашего. изволивъ своею \u003cspan class=\"citation\"\u003eLav. 133.24\u003c/span\u003e волею пригвоздити на кртсѣ руцѣ свои. и приимъ \u003cspan class=\"citation\"\u003eLav. 133.25\u003c/span\u003e стртсь грѣхъ ради наших. тако и мене сподоби \u003cspan class=\"citation\"\u003eLav. 133.26\u003c/span\u003e прияти стртсь. "],["torot:20180323:lav:128466","се же не ѿ противныхъ приимаю. \u003cspan class=\"citation\"\u003eLav. 133.27\u003c/span\u003e но ѿ брата своего. "],["torot:20180323:lav:128468","и не створи ѥму гси в семь \u003cspan class=\"citation\"\u003eLav. 133.28\u003c/span\u003e грѣха. "],["torot:20180323:lav:128469","и помолившюсѧ ему. възлеже на ѡдрѣ \u003cspan class=\"citation\"\u003eLav. 134.1\u003c/span\u003e своем. "],["torot:20180323:lav:128471","и се нападоша акы звѣрье дивии ѡколо \u003cspan class=\"citation\"\u003eLav. 134.2\u003c/span\u003e шатра. "],["torot:20180323:lav:128472","и насунуша и копьи. "],["torot:20180323:lav:128473","и прободоша \u003cspan class=\"citation\"\u003eLav. 134.3\u003c/span\u003e бориса "],["torot:20180323:lav:155462","и слугу ѥго. падша на нем прободоша \u003cspan class=\"citation\"\u003eLav. 134.4\u003c/span\u003e с нимь. "],["torot:20180323:lav:128475","бѣ бо се любимъ борисомь. "],["torot:20180323:lav:128476","бѧше \u003cspan class=\"citation\"\u003eLav. 134.5\u003c/span\u003e ѡтрокъ сь родомь сн҃ъ оугърескъ. именемь \u003cspan class=\"citation\"\u003eLav. 134.6\u003c/span\u003e геѡрги. "],["torot:20180323:lav:128478","ѥго же люблѧше повелику борисъ. "],["torot:20180323:lav:128479","\u003cspan class=\"citation\"\u003eLav. 134.7\u003c/span\u003e бѣ бо възложилъ на нь гривну злату велику. \u003cspan class=\"citation\"\u003eLav. 134.8\u003c/span\u003e в неи же предъстояше пред нимь. "],["torot:20180323:lav:128481","и избиша же \u003cspan class=\"citation\"\u003eLav. 134.9\u003c/span\u003e и ины ѡтрокы борисовы многы. "],["torot:20180323:lav:128482","геѡргевї \u003cspan class=\"citation\"\u003eLav. 134.10\u003c/span\u003e же сему не могуще вборзѣ. снѧти гривны \u003cspan class=\"citation\"\u003eLav. 134.11\u003c/span\u003e съ шиѣ. усѣкнуша главу ѥго. "],["torot:20180323:lav:128485","и тако снѧша \u003cspan class=\"citation\"\u003eLav. 134.12\u003c/span\u003e и "],["torot:20180323:lav:155469","тѣмь же \u003cspan class=\"citation\"\u003eLav. 134.13\u003c/span\u003e послѣ же не ѡбрѣтоша тѣла сего въ трупии. "],["torot:20180323:lav:128486","\u003cspan class=\"citation\"\u003eLav. 134.14\u003c/span\u003e бориса же оубивше ѡканьнии оувертѣвше \u003cspan class=\"citation\"\u003eLav. 134.15\u003c/span\u003e в шатеръ. възложивше на кола повезоша и. \u003cspan class=\"citation\"\u003eLav. 134.16\u003c/span\u003e и еще дышющю ему. "],["torot:20180323:lav:128489","оувѣдѣвше же се \u003cspan class=\"citation\"\u003eLav. 134.17\u003c/span\u003e ѡканьныи ст҃ополкъ яко еще дышеть. посла \u003cspan class=\"citation\"\u003eLav. 134.18\u003c/span\u003e два варѧга прикончатъ ѥго. "],["torot:20180323:lav:128491","ѡнѣма же пришедшема. \u003cspan class=\"citation\"\u003eLav. 134.19\u003c/span\u003e яко и еще живъ \u003cspan class=\"citation\"\u003eLav. 134.20\u003c/span\u003e есть. единъ ею извлекъ мечь проньзе и \u003cspan class=\"citation\"\u003eLav. 134.21\u003c/span\u003e къ срцдю. "],["torot:20180323:lav:128494","и тако скончасѧ блж҃ныи борисъ. \u003cspan class=\"citation\"\u003eLav. 134.22\u003c/span\u003e вѣнець приемъ ѿ хса б҃а съ праведными. \u003cspan class=\"citation\"\u003eLav. 134.23\u003c/span\u003e причетъсѧ съ прр҃кы и аплсы. с ликы мч҃нчьскыми \u003cspan class=\"citation\"\u003eLav. 134.24\u003c/span\u003e водварѧясѧ. авраму на лонѣ почивая. \u003cspan class=\"citation\"\u003eLav. 134.25\u003c/span\u003e видѧ неиздреченьную радость. въспѣвая съ \u003cspan class=\"citation\"\u003eLav. 134.26\u003c/span\u003e анг҃лы. и веселѧсѧ в лику ст҃ыхъ. "],["torot:20180323:lav:128502","и положиша \u003cspan class=\"citation\"\u003eLav. 134.27\u003c/span\u003e тѣло ѥго принесше ѡтаи вышегороду. \u003cspan class=\"citation\"\u003eLav. 134.28\u003c/span\u003e оу црк҃ве стаг василья. "],["torot:20180323:lav:128504","ѡканьнии же си \u003cspan class=\"citation\"\u003eLav. 135.1\u003c/span\u003e оубиицѣ придоша къ ст҃ополку. акъ хулу имуще \u003cspan class=\"citation\"\u003eLav. 135.2\u003c/span\u003e безаконьници. "],["torot:20180323:lav:128506","суть же имена симъ законопреступником. \u003cspan class=\"citation\"\u003eLav. 135.3\u003c/span\u003e путьша. и талець. еловить. лѧшько. "],["torot:20180323:lav:128508","\u003cspan class=\"citation\"\u003eLav. 135.4\u003c/span\u003e ѡц҃ь же ихъ сотона. "],["torot:20180323:lav:128509","сици бо слугы бѣси бывають. "],["torot:20180323:lav:128510","\u003cspan class=\"citation\"\u003eLav. 135.5\u003c/span\u003e бѣси бо на злое посылаѥми. бывають. \u003cspan class=\"citation\"\u003eLav. 135.6\u003c/span\u003e англ҃и на бл҃гое посылаѥми. "],["torot:20180323:lav:128512","ан҃глъ бо члв҃ку \u003cspan class=\"citation\"\u003eLav. 135.7\u003c/span\u003e зла не створѧеть. "],["torot:20180323:lav:128513","но бл҃гое мыслить ему \u003cspan class=\"citation\"\u003eLav. 135.8\u003c/span\u003e всегда. "],["torot:20180323:lav:128514","паче же хьсяномъ помагають. "],["torot:20180323:lav:128515","и заступають \u003cspan class=\"citation\"\u003eLav. 135.9\u003c/span\u003e ѿ супротивнаго дьявола. "],["torot:20180323:lav:128516","а бѣси на злое \u003cspan class=\"citation\"\u003eLav. 135.10\u003c/span\u003e всегда ловѧть. завидѧще ему. "],["torot:20180323:lav:128518","понеже видѧть \u003cspan class=\"citation\"\u003eLav. 135.11\u003c/span\u003e члв҃ка б҃мь почьщена. и завидѧще ему. на зло \u003cspan class=\"citation\"\u003eLav. 135.12a\u003c/span\u003e слеми скори суть. "],["torot:20180323:lav:128521","\u003cspan class=\"citation\"\u003eLav. 135.12b\u003c/span\u003e золъ бо члв҃къ тщасѧ на злое "],["torot:20180323:lav:155502","\u003cspan class=\"citation\"\u003eLav. 135.13\u003c/span\u003e не хужи есть бѣса. "],["torot:20180323:lav:128522","бѣси бо б҃а боятсѧ. "],["torot:20180323:lav:128523","а золъ \u003cspan class=\"citation\"\u003eLav. 135.14\u003c/span\u003e члв҃къ ни б҃а боитсѧ. ни члв҃къ сѧ стыдить. "],["torot:20180323:lav:128525","бѣси \u003cspan class=\"citation\"\u003eLav. 135.15\u003c/span\u003e бо крста сѧ боять гнсѧ. "],["torot:20180323:lav:128526","а члв҃къ золъ ни кртса \u003cspan class=\"citation\"\u003eLav. 135.16a\u003c/span\u003e сѧ боить. "],["torot:20180323:lav:128532","\u003cspan class=\"citation\"\u003eLav. 135.17\u003c/span\u003e сто҃полкъ же ѡканьныи помысли въ собѣ \u003cspan class=\"citation\"\u003eLav. 135.18\u003c/span\u003e рекъ. "],["torot:20180323:lav:128533","се оубихъ борїса. "],["torot:20180323:lav:128534","како бы оубити глѣба. "],["torot:20180323:lav:128535","\u003cspan class=\"citation\"\u003eLav. 135.19\u003c/span\u003e ї приемъ помыслъ каиновъ. с лестью посла \u003cspan class=\"citation\"\u003eLav. 135.20\u003c/span\u003e къ глѣбу гл҃ѧ сице. "],["torot:20180323:lav:128537","поиди вборзѣ "],["torot:20180323:lav:155412","ѡц҃ь тѧ зоветь. "],["torot:20180323:lav:128538","\u003cspan class=\"citation\"\u003eLav. 135.21\u003c/span\u003e не сдравить бо велми. "],["torot:20180323:lav:128539","глѣбъ же вборзѣ всѣдъ \u003cspan class=\"citation\"\u003eLav. 135.22\u003c/span\u003e на конѣ с малою дружиною поиде. "],["torot:20180323:lav:128540","бѣ бо послушливъ \u003cspan class=\"citation\"\u003eLav. 135.23\u003c/span\u003e ѡц҃ю. "],["torot:20180323:lav:128541","и пришедшю ему на волгу. на \u003cspan class=\"citation\"\u003eLav. 135.24\u003c/span\u003e поли потчесѧ конь в рвѣ. "]]