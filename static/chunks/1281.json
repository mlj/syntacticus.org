[["proiel:20180408:gothic-nt:62939","þanuh qaþ du þamma usliþin: "],["proiel:20180408:gothic-nt:47030","urreisands nim þana ligr þeinana jah gagg in gard þeinana. "],["proiel:20180408:gothic-nt:47031","\u003cspan class=\"citation\"\u003eMATT 9.7\u003c/span\u003e jah urreisands galaiþ in gard seinana. "],["proiel:20180408:gothic-nt:47032","\u003cspan class=\"citation\"\u003eMATT 9.8\u003c/span\u003e gasaiƕandeins þan manageins ohtedun sildaleikjandans jah mikilidedun guþ þana gibandan waldufni swaleikata mannam. "],["proiel:20180408:gothic-nt:47033","\u003cspan class=\"citation\"\u003eMATT 9.9\u003c/span\u003e jah þairhleiþands Iesus jainþro gasaƕ mannan sitandan at motai, Maþþaiu haitanana, jah qaþ du imma: "],["proiel:20180408:gothic-nt:47034","laistei afar mis. "],["proiel:20180408:gothic-nt:47035","jah usstandands iddja afar imma. "],["proiel:20180408:gothic-nt:47036","\u003cspan class=\"citation\"\u003eMATT 9.10\u003c/span\u003e jah warþ, biþe is anakumbida in garda, jah sai, managai motarjos jah frawaurhtai qimandans miþanakumbidedun Iesua jah siponjam is. "],["proiel:20180408:gothic-nt:47037","\u003cspan class=\"citation\"\u003eMATT 9.11\u003c/span\u003e jah gaumjandans Fareisaieis qeþun du þaim siponjam is: "],["proiel:20180408:gothic-nt:47038","duƕe miþ motarjam jah frawaurhtaim matjiþ sa laisareis izwar? "],["proiel:20180408:gothic-nt:47039","\u003cspan class=\"citation\"\u003eMATT 9.12\u003c/span\u003e iþ Iesus gahausjands qaþ du im: "],["proiel:20180408:gothic-nt:47040","ni þaurbun hailai lekeis, ak þai unhaili habandans. "],["proiel:20180408:gothic-nt:47041","\u003cspan class=\"citation\"\u003eMATT 9.13\u003c/span\u003e Aþþan gaggaiþ, "],["proiel:20180408:gothic-nt:62773","ganimiþ ƕa sijai: "],["proiel:20180408:gothic-nt:47042","armahairtiþa wiljau jah ni hunsl; "],["proiel:20180408:gothic-nt:47043","niþþan qam laþon uswaurhtans, ak frawaurhtans. "],["proiel:20180408:gothic-nt:47044","\u003cspan class=\"citation\"\u003eMATT 9.14\u003c/span\u003e þanuh atiddjedun siponjos Iohannes qiþandans: "],["proiel:20180408:gothic-nt:47045","duƕe weis jah Fareisaieis fastam filu, iþ þai siponjos þeinai ni fastand? "],["proiel:20180408:gothic-nt:47046","\u003cspan class=\"citation\"\u003eMATT 9.15\u003c/span\u003e jah qaþ du im Iesus: "],["proiel:20180408:gothic-nt:47047","ibai magun sunjus bruþfadis qainon und þata ƕeilos þei miþ im ist bruþfaþs? "],["proiel:20180408:gothic-nt:47048","iþ atgagggand dagos, þan afnimada af im sa bruþfaþs, jah þan fastand. "],["proiel:20180408:gothic-nt:47049","\u003cspan class=\"citation\"\u003eMATT 9.16\u003c/span\u003e aþþan ni ƕashun lagjiþ du plata fanan þarihis ana snagan fairnjana, unte afnimiþ fullon af þamma snagin, jah wairsiza gataura wairþiþ. "],["proiel:20180408:gothic-nt:47050","\u003cspan class=\"citation\"\u003eMATT 9.17\u003c/span\u003e Niþþan giutand wein niujata in balgins fairnjans, "],["proiel:20180408:gothic-nt:62774","aiþþau distaurnand balgeis; "],["proiel:20180408:gothic-nt:47051","biþeh þan jah wein usgutniþ jah balgeis fraqistnand; "],["proiel:20180408:gothic-nt:47052","ak giutand wein juggata in balgins niujans, jah bajoþum gabairgada. "],["proiel:20180408:gothic-nt:47053","\u003cspan class=\"citation\"\u003eMATT 9.18\u003c/span\u003e miþþanei is rodida þata du im, þaruh reiks ains qimands inwait ina, qiþands þatei "],["proiel:20180408:gothic-nt:62775","dauhtar meina nu gaswalt; "],["proiel:20180408:gothic-nt:47054","akei qimands atlagei handu þeina ana ija, jah libaiþ. "],["proiel:20180408:gothic-nt:47055","\u003cspan class=\"citation\"\u003eMATT 9.19\u003c/span\u003e jah urreisands Iesus iddja afar imma jah siponjos is. "],["proiel:20180408:gothic-nt:47056","\u003cspan class=\"citation\"\u003eMATT 9.20\u003c/span\u003e jah sai, qino bloþarinnandei ·ib· wintruns duatgaggandei aftaro attaitok skauta wastjos is; "],["proiel:20180408:gothic-nt:47057","\u003cspan class=\"citation\"\u003eMATT 9.21\u003c/span\u003e qaþuh auk in sis: "],["proiel:20180408:gothic-nt:47058","jabai þatainei atteka wastjai is, ganisa. "],["proiel:20180408:gothic-nt:47059","\u003cspan class=\"citation\"\u003eMATT 9.22\u003c/span\u003e iþ Iesus gawandjands sik jah gasaiƕands þo qaþ: "],["proiel:20180408:gothic-nt:47060","þrafstei þuk dauhtar! "],["proiel:20180408:gothic-nt:47061","galaubeins þeina ganasida þuk. "],["proiel:20180408:gothic-nt:47062","jah ganas so qino fram þizai ƕeilai jainai. "],["proiel:20180408:gothic-nt:47063","\u003cspan class=\"citation\"\u003eMATT 9.23\u003c/span\u003e jah qimands Iesus in garda þis reikis jah gasaiƕands swigljans jah managein auhjondein, qaþ du im: "],["proiel:20180408:gothic-nt:47064","\u003cspan class=\"citation\"\u003eMATT 9.24\u003c/span\u003e afleiþiþ, unte ni gaswalt so mawi, ak slepiþ. "],["proiel:20180408:gothic-nt:47065","jah bihlohun ina. "],["proiel:20180408:gothic-nt:47066","\u003cspan class=\"citation\"\u003eMATT 9.25\u003c/span\u003e þanuh þan usdribana warþ so managei, atgaggands inn habaida handu izos, jah urrais so mawi. "],["proiel:20180408:gothic-nt:47067","\u003cspan class=\"citation\"\u003eMATT 9.26\u003c/span\u003e jah usiddja meriþa so and alla jaina airþa. "],["proiel:20180408:gothic-nt:47068","\u003cspan class=\"citation\"\u003eMATT 9.27\u003c/span\u003e jah ƕarbondin Iesua jainþro, laistidedun afar imma twai blindans, hropjandans jah qiþandans: "],["proiel:20180408:gothic-nt:47069","armai uggkis, sunau Daweidis! "],["proiel:20180408:gothic-nt:47070","\u003cspan class=\"citation\"\u003eMATT 9.28\u003c/span\u003e Qimandin þan in garda duatiddjedun imma þai blindans jah qaþ im Iesus: "],["proiel:20180408:gothic-nt:47071","ga-laubjats-u þatei magjau þata taujan? "],["proiel:20180408:gothic-nt:47072","Qeþun du imma: "],["proiel:20180408:gothic-nt:47073","jai, frauja! "],["proiel:20180408:gothic-nt:47074","\u003cspan class=\"citation\"\u003eMATT 9.29\u003c/span\u003e þanuh attaitok augam ize qiþands: "],["proiel:20180408:gothic-nt:47075","bi galaubeinai iggqarai wairþai iggqis. "],["proiel:20180408:gothic-nt:47076","\u003cspan class=\"citation\"\u003eMATT 9.30\u003c/span\u003e jah usluknodedun im augona, jah inagida ins Iesus qiþands: "],["proiel:20180408:gothic-nt:47077","saiƕats ei manna ni witi. "],["proiel:20180408:gothic-nt:47078","\u003cspan class=\"citation\"\u003eMATT 9.31\u003c/span\u003e iþ eis usgaggandans usmeridedun ina in allai airþai jainai. "],["proiel:20180408:gothic-nt:47079","\u003cspan class=\"citation\"\u003eMATT 9.32\u003c/span\u003e þanuh biþe utusiddjedun eis, sai, atberun imma mannan baudana daimonari. "],["proiel:20180408:gothic-nt:47080","\u003cspan class=\"citation\"\u003eMATT 9.33\u003c/span\u003e jah biþe usdribans warþ unhulþo, rodida sa dumba, jah sildaleikidedun manageins qiþandans: "],["proiel:20180408:gothic-nt:47081","ni aiw swa uskunþ was in Israela. "],["proiel:20180408:gothic-nt:47082","\u003cspan class=\"citation\"\u003eMATT 9.34\u003c/span\u003e iþ Fareisaieis qeþun: "],["proiel:20180408:gothic-nt:47083","in fauramaþlja unhulþono usdreibiþ unhulþons. "],["proiel:20180408:gothic-nt:47084","\u003cspan class=\"citation\"\u003eMATT 9.35\u003c/span\u003e jah bitauh Iesus baurgs allos jah haimos laisjands in gaqumþim ize, jah merjands aiwaggeljon þiudangardjos jah hailjands allos sauhtins jah alla unhailja. "],["proiel:20180408:gothic-nt:47085","\u003cspan class=\"citation\"\u003eMATT 9.36\u003c/span\u003e gasaiƕands þan þos manageins infeinoda in ize, unte wesun afdauidai jah frawaurpanai swe lamba ni habandona hairdeis. "],["proiel:20180408:gothic-nt:47086","\u003cspan class=\"citation\"\u003eMATT 9.37\u003c/span\u003e þanuh qaþ du siponjam seinaim: "]]