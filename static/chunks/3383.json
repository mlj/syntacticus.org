[["torot:20180919:suz-lav:207979","а изѧславъ събравъ сѧ с женою и з дѣтми. бѣжа лучьску. "],["torot:20180919:suz-lav:207981","а гюрги вниде в кыѥвъ. хвалѧ и славѧ б҃а. "],["torot:20180919:suz-lav:207983","и сѣде на столѣ дѣдни. и ѡтни. "],["torot:20180919:suz-lav:207985","а ростиславу да сн҃ови своѥму переꙗславль ⁘ "],["torot:20180919:suz-lav:207986","И вшедъ изѧславъ въ лучьскъ. и поча совкуплѧти ѹгры. и лѧхы. "],["torot:20180919:suz-lav:207989","и тое зимы приде к нему болеславъ. и ендрихъ брат ѥго. и помочь ѹгрьскаꙗ. "],["torot:20180919:suz-lav:207992","и сташа ѹ чемерина. "],["torot:20180919:suz-lav:207993","и придоша к вѧчеславу в пересопницю. гюргевича. два. ростиславъ. и андрѣи. и помочь володимиркова. "],["torot:20180919:suz-lav:207996","и сам володимерко приступилъ бѧше ближе к шюмьску. "],["torot:20180919:suz-lav:207997","и ѹбоꙗша сѧ лѧхове и ѹгри. "],["torot:20180919:suz-lav:207998","рекоша ко изѧславу. "],["torot:20180919:suz-lav:207999","не вси сѧ ѥсмы совкупили нынѣ. "],["torot:20180919:suz-lav:208000","а бы ны како створити миръ. "],["torot:20180919:suz-lav:208001","ѡни же то извѣтъ положьше воротиша сѧ ѡпѧть. "],["torot:20180919:suz-lav:208002","вѧчеславу же нудѧщю брата на миръ. и не послуша ѥго. "],["torot:20180919:suz-lav:208004","но приимъ свѣтника гюргѧ ꙗрославича. и тако творѧ. ѡже ѹже лѧхове воротиша сѧ и ѹгри. "],["torot:20180919:suz-lav:208164","приимъ в срд҃ци си. акоже "],["torot:20180919:suz-lav:208140","выжену изѧслава. и переиму волость собѣ. "],["torot:20180919:suz-lav:208010","кнѧзь же гюрги с братом своимъ вѧчеславом. и со всѣми своими дѣтми. поидоша к лучьску. "],["torot:20180919:suz-lav:208013","ростиславу гюргевичю. с братомъ своим андрѣемъ. ходѧщю напередь с половци. ставшим имъ ѹ муравицѣ. быс в нощь пополох золъ. ꙗко и повцем всѣм бѣжати. назадъ с своимъ воѥводою жирославом. "],["torot:20180919:suz-lav:208020","сущю андрѣеви напредѣ. а брату ѥго ростиславу за ним стоꙗщю. и вабѧчю брата к собѣ. андрѣи же не послуша. но стерпѣ злыи то пополох. "],["torot:20180919:suz-lav:208025","андрѣѥва же дружина приѣздѧче к нему жаловаху глщ҃е. "],["torot:20180919:suz-lav:208026","что твориши кнѧже. "],["torot:20180919:suz-lav:208027","поѣди прочь ѡже ли добудем сорома. "],["torot:20180919:suz-lav:208028","андрѣѥви же не послушавшю ихъ. но възложившю надежю на б҃а. прежда до свѣта. "],["torot:20180919:suz-lav:208031","видѣв же андрѣи бѣжавше половьци всѣ. б҃а похвали ѹкрѣпльшаго и. "],["torot:20180919:suz-lav:208033","и ѣхавъ к брату своему. и половечьскым кнѧзем съѣхавшим сѧ к нимъ. и здумавшим имъ ѿступиша сѧ назадъ. "],["torot:20180919:suz-lav:208036","и сташа ѹ дубна. "],["torot:20180919:suz-lav:208037","пожидающимъ им посольꙗ ѿ ѡц҃а своѥго. быс же им вѣсть ꙗко идеть гюрги. с братом своимъ вѧчеславом. "],["torot:20180919:suz-lav:208040","поступиша пакы к лучьску. "],["torot:20180919:suz-lav:208041","и поидоша во два пути к лучьску. володимеру сущю брату изѧславлю в лучьстѣ. "],["torot:20180919:suz-lav:208144","приближающим же сѧ имъ к городу. и видѧщим стѧгы ѡц҃а своѥго. и пѣшиѣ вышедше из города. и стрѣлѧющим сѧ с ними. "],["torot:20180919:suz-lav:208047","ростиславу же. и борисови. и мстиславу. не вѣдущим мысли брата своѥго андрѣа. ꙗко хощеть ткнути на пѣшиѣ. зане и стѧгъ ѥго видѧхуть не възволоченъ. не величаву бо ѥму сущю на ратныи чинъ. но похвалы ищющю ѿ ѥдиного б҃а. "],["torot:20180919:suz-lav:208055","тѣмже пособьѥм бж҃ьимъ. и силою крстною. и мл҃твою дѣда своѥго. въѣхавъ преже всѣх в противныꙗ. и дружина ѥго по нем. и изломи копье свое в супротивьѣ своем. "],["torot:20180919:suz-lav:208061","бѣжащим же пѣшим по гробли к городу. ѹлучи и сам по них. "],["torot:20180919:suz-lav:208063","дружинѣ же не вѣдущим ѥго. токмо ѿ менших ѥго дѣтьскых .в҃. видѣв же кнѧзѧ своѥго в велику бѣду впадша. зане ѡбиступленъ бѣ ратными. гнаста по нем. "],["torot:20180919:suz-lav:208068","ꙗтъ бо бѣ двѣма копьема конь под ним. а третьим въ передни лукъ в сѣделныи. "],["torot:20180919:suz-lav:208070","а с города акы дождь каменье метаху на нь. "],["torot:20180919:suz-lav:208071","един же ѿ нѣмчичь видѣвъ и хотѣ просунути рогатиною. "],["torot:20180919:suz-lav:208072","но б҃ъ сблюде и. "],["torot:20180919:suz-lav:208073","многажды бо б҃ъ любѧщих ѥго вмѣтать в напасти. но млстью своѥю избавлѧѥть. "],["torot:20180919:suz-lav:208075","ѡн же помысли и реч собѣ в срдци. "],["torot:20180919:suz-lav:208076","се ми хочеть быти ꙗрославича смр҃ть. "],["torot:20180919:suz-lav:208077","и помоли сѧ к б҃у. "],["torot:20180919:suz-lav:208078","и вынѧ мечь свои. "],["torot:20180919:suz-lav:208079","призва на помочь собѣ стаг мчн҃ка феѡдора. "],["torot:20180919:suz-lav:208080","и по вѣрѣ ѥго избави и б҃ъ без вреда. и ст҃ыи мчн҃къ феѡдоръ. "],["torot:20180919:suz-lav:208082","быс бо и памѧт стаг феѡдора во тъ дн҃ь. "],["torot:20180919:suz-lav:208083","един же ѿ дѣтьскою тою ѹбьенъ быс ту с ним бывшею. "],["torot:20180919:suz-lav:208084","ѡц҃ь же ѥго геѡргии. и стрыи ѥго вѧчеславъ. и братꙗ ѥго всѧ. радоваху сѧ видѣвше ѥго жива. "],["torot:20180919:suz-lav:208088","и мужи ѡтни похвалу ѥму даша велику. зане мужьскы створи. паче всѣх бывших ту. "],["torot:20180919:suz-lav:208091","кон же ѥго ꙗзвенъ велми. ѹнесъ гсна своѥго и ѹмре. "],["torot:20180919:suz-lav:208093","ѡн же жалуꙗ комоньства ѥго. повелѣ и погрести. надъ стыремъ ту. "],["torot:20180919:suz-lav:208096","стоꙗщим же имъ ѡколо города. и не дадущим ни воды почрети. за .г҃. недли. володимеру же брату изѧславлю. изнемагающю с людми своими в городѣ. изѧслав же посла к володимерку к свату гюргеву гл҃ѧ. "],["torot:20180919:suz-lav:208102","введи мѧ к гюргеви в любовь. "],["torot:20180919:suz-lav:208103","ꙗзъ во всемь виноватъ. передъ бм҃ь и перед ним. "],["torot:20180919:suz-lav:208105","володимерку же молѧщю сѧ ѡ нем. ростиславу же сн҃у гюргеву. с гюргемь. съ ꙗрославомь. не дадущю сѧ мирити. изѧславу же паче молѧщю сѧ. ѡ мирѣ. андрѣѥви же вложи б҃ъ в срдце. "],["torot:20180919:suz-lav:208151","сущю ѥму млству на свои родъ. паче же на хрсьꙗны. поча молити сѧ ѡц҃ю гл҃ѧ. "],["torot:20180919:suz-lav:208116","не слушаи ꙗрославича "],["torot:20180919:suz-lav:208152","примири сн҃вьца. "],["torot:20180919:suz-lav:208117","не губи ѡч҃ины своѥꙗ. "],["torot:20180919:suz-lav:208118","шлющим же имъ межи собою. и цѣловавшим крстъ. веснѣ приспѣвши миръ створиша. "],["torot:20180919:suz-lav:208121","и воротиша в пересопницю. в вѧчеславлю волость. "],["torot:20180919:suz-lav:208123","изѧслав же радъ быс крстному цѣлованью. "],["torot:20180919:suz-lav:208124","приѣха къ стрыѥма в пересопницю. "],["torot:20180919:suz-lav:208125","и сѣдшим имъ на ѥдином мѣстѣ и ѹладиша сѧ. кдѣ что своѥ познавши лицем имати. "],["torot:20180919:suz-lav:208127","изѧслав же поклонѧ сѧ стрыѥма и ѣха володимерю ⁘ "],["torot:20180919:suz-lav:208199","В лѣт. ѕ҃. х҃. н҃и. Гюрги кнѧзь поваби вѧчеслава на столъ кыеву. "],["torot:20180919:suz-lav:208201","пришедшю же ѥму кыѥву. болѧре розмолвиша гюргѧ. и рѣша "],["torot:20180919:suz-lav:208368","брату твоѥму кыева не оудержати. "],["torot:20180919:suz-lav:208204","да не будет ѥго тобѣ ни тому. "],["torot:20180919:suz-lav:208205","гюргеви же послушавшю болѧръ. выведъ из вышегорода сн҃а своѥго андрѣа. и да и вѧчеславу. "],["torot:20180919:suz-lav:208208","В тоже лѣт. приде изѧславъ в малѣ из володимерѧ кыеву. хотѧщим ѥго кыꙗном. и выгна гюрга ис кыѥва. "],["torot:20180919:suz-lav:208212","гюрги же иде в городокъ и з дѣтми своими. "],["torot:20180919:suz-lav:208213","изѧславу же сѣдшю в кыѥвѣ. и ѡсвоившю кыевъ. посла сн҃а своѥго мстислава в каневъ. велѧ ѥму ѿтолѣ переꙗславьлѧ добыти. "],["torot:20180919:suz-lav:208217","мстислав же посла сѧ на ѡну сторону к турпѣемъ и к дружинѣ. велѧ имъ ѣхати к собѣ. "],["torot:20180919:suz-lav:208219","ростислав же то слышавъ посла къ ѡц҃ю в городъкъ просѧ оу него помочи. "],["torot:20180919:suz-lav:208220","гюрги же посла ѥму в помочь брата андрѣꙗ. "],["torot:20180919:suz-lav:208221","ростислав же брата ѡставивъ переꙗславли. а сам гна къ сакову. "]]