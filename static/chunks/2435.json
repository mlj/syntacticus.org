[["torot:20170213:supr:164835","Нъ на родъ чловѣчь҆скꙑи҆ и҅скони воѭ̑ѧ҆и диꙗ҅волъ· и҅ наипаче на робꙑ сꙿпаса нашего хс꙯а· видꙙ себе о҅тъ многꙑ благꙑѧ дѣтѣли мѫжа и҅ правь҆днааго житиꙗ на мноꙁѣ прогонима· въста на н҄ь· хотꙙи҆ прогнати о҅тъ прѣжденареченааго мѣста· "],["torot:20170213:supr:170027","вь҆лѣꙁъ бо въ ѥ҅дного о҅тъ самаранъ· и҅скони и҅ въи҅нѫ и҅стинꙑ о҅тъвраштаѭ̑штии҅хъ сꙙ· приготова ѥ҅го· събрати вь҆сꙙ послоушаѭ̑штꙙѧ ѥ҅го· дроугꙑ и҅ срь҆добол҄ѫ и҅ рабꙑ· на лаꙗ҅ниѥ ст꙯аа҅го мѫжа· да и҅ о̑уловивъ въꙁможетъ о҅тъ странъ тѣхъ прогнати· "],["torot:20170213:supr:164847","събравъше же сꙙ вь҆си въ жилиште жь҆рьца своѥ҅го· и҅ много мꙑсливъше и҅ прокаꙁь҆лѣвъше· конь҆чь҆нѣе҆ ѥ҅динъ ѧ҅шꙙ сь҆вѣтъ· "],["torot:20170213:supr:164850","и҅ приꙁвавъше бестоуднѫ женѫ и҅ блѫднѫ· дашꙙ е҆и҆ два десꙙти ꙁлатицъ· и҅ и҅но толико жде о҅бѣштаваѭ̑ште дати е҅и҆· а҅ште въꙁможетъ ꙁапꙙти б꙯жию̑ рабоу и҅а҅кѡ̑воу· ꙗ҅коже и҅мъ тоѭ̑ виноѭ̑· въꙁмошті о҅тъ ꙁемь҆ѧ своѥѧ съ стоудомъ мѫжа о҅тъгнаті· "],["torot:20170213:supr:164856","тѣми о҅бѣштании҆ побѣждена жена· и҅детъ к н҄емоу· поꙁдѣ ꙁѣло ноштиѭ̑· "],["torot:20170213:supr:164859","и҅ тль҆кнѫвъши въ двьри молꙗаше ѥ҅го вь҆вести ѭ̑· "],["torot:20170213:supr:164860","о҅номоу же не хотꙙштоу· и҅ на мноꙁѣ то сътворити о҅тълагаѭ̑штоу· прѣбꙑваа҅ше бе стоуда тлъкѫшти· и҅ съ многоѭ̑ молитвоѭ̑ молꙙшти приѧ҆ти ѭ̑· "],["torot:20170213:supr:164864","и҅ малꙑ о̑увръꙁъ и҅ видѣвь҆ ѭ̑ мнѣа҅ше мь҆чь҆тоу бꙑти· "],["torot:20170213:supr:164865","и҅ прѣкрь҆стивъ себе ꙁатворивъ ꙁаключи двь҆ри· "],["torot:20170213:supr:164866","и҅ въꙁвративъ сꙙ и҅ ставъ на въстокъ· прилежно молитвѫ богови приношаа҅ше· "],["torot:20170213:supr:164868","многоу же часоу минѫвъшоу· и҅ ношти о̑уже прѣполовꙙшти сꙙ· не прѣстанѣѣше тлъкѫшті и҅ великомъ гласомъ вь҆пь҆ѭ̑шти· "],["torot:20170213:supr:164871","помилоуи҅ мꙙ рабе бж꙯ии е҅да како ꙁвѣрьми и҅ꙁѣдена бѫдѫ прѣдъ главоѭ̑ твоѥѭ̑· "],["torot:20170213:supr:164872","Помꙑсливъ же правь҆дънꙑи҆· и҅ вѣдꙑ вь҆ мѣстѣхъ тѣхъ ꙁвѣрии҆ множь҆ство· въ раꙁмꙑшл҄ень҆ꙗ въпадъ· о҅твръꙁъ двь҆ри и҅ глагола ѥ҅и҆· "],["torot:20170213:supr:164876","о҅тъкѫдоу пришла ѥ҅си сѣмо· "],["torot:20170213:supr:164877","кого ли и҅штеши· "],["torot:20170213:supr:164878","о҅на же рече· "],["torot:20170213:supr:164879","о҅тъ манастꙑрѣ ѥ҅смъ сь҆де блиꙁъ сѫштааго· "],["torot:20170213:supr:164880","и҅ посла мꙙ и҅гоумень҆ꙗ донести просворѫ вь҆ сь҆ѭ̑ вь҆сь҆· "],["torot:20170213:supr:164881","и҅ въꙁвративъши ми сꙙ и҅ и҅дѫшти въ манастирь· о҅мрькохъ на мѣстѣ семь҆· "],["torot:20170213:supr:164883","да мол҄ѫ тꙙ чл꙯че бж꙯ии "],["torot:20170213:supr:168118","помилꙋи҅ мꙙ и҅ прии҅ми· да не бѫдѫ ꙁвѣрь҆ми и҅ꙁѣдена· "],["torot:20170213:supr:164885","Тъгда же о̑уже о̑умилосрьдивъ сꙙ вь҆веде ѭ̑· "],["torot:20170213:supr:164886","и҅ прѣдъставивъ ѥи҆ водѫ и҅ хлѣбъ· вь҆лѣꙁъ самъ въ ѫ҅трь҆н҄ѫѭ̑ клѣть҆кѫ ꙁаключи сꙙ· о҅ставивъ женѫ вь҆ вь҆нѣшн҄ии клѣтꙿцѣ· "],["torot:20170213:supr:164889","о҅на же ꙗ҅дꙿши помль҆ча въ малъ часъ· "],["torot:20170213:supr:164890","и҅ потомъ начꙙ кричати· "],["torot:20170213:supr:164891","и҅ плачѫшти приврь҆же себе къ двьремъ· "],["torot:20170213:supr:164892","и҅ съ горъками слъꙁами ꙁовѣа҅ше ст꙯ааго· "],["torot:20170213:supr:164893","҅И прѣклонивъ сꙙ двь҆рьцами· и҅ видѣвъ ѭ̑ о҅дрьжимѫ и҅ о҅кꙑ въ мноꙁѣ болѣꙁни сѫштѫ вь недоо̑умѣнии҆ бꙑстъ· "],["torot:20170213:supr:164895","что си ѥ҆и бѫдетъ и҅ли чꙿто ѥ҅и҆ сътворитъ въпраша ѥ҅ѧ҆· "],["torot:20170213:supr:164896","о҅на же гл꙯а ѥ҅моу "],["torot:20170213:supr:168119","приꙁꙿри на мꙙ и҅ прѣкрь҆сти мꙙ· ꙗ҅ко срь҆дꙿчь҆ноѭ̑ болѣꙁнь҆ѭ̑ о҅дръжима ѥ҅смъ· "],["torot:20170213:supr:164898","то слꙑшавъ и҅ꙁлѣꙁъ и҅ а҅биѥ҆ наложи крадѫ великѫ· "],["torot:20170213:supr:164899","и҅ лѣвѫѭ̑ своѭ̑ рѫкѫ въꙁложи на о҅гн҄ь· деснѫѭ̑ мажꙙ о҅тъ масла ст꙯ꙑи҅хъ· "],["torot:20170213:supr:164901","грѣа҅ше ѭ̑ теплостиѭ̑ рѫкꙑ своѥѧ· и҅ прѣкрьштаѧ ѭ̑ чꙙсто по прь҆семь҆ не прѣстаа҅ше· "],["torot:20170213:supr:164903","о҅на же свои҅мъ стоудомъ трь҆пꙙшти· и҅ хотꙙшти ѥ҅го о̑уловити· и҅ на похотѣнь҆ѥ ꙁъло ст꙯ааго привести· гл꙯а ѥ҅моу· "],["torot:20170213:supr:164907","мол҄ѫ ти сꙙ "],["torot:20170213:supr:168248","мажи ми срь҆дь҆це на дль҆ꙁѣ· да ми прѣстанетъ о҅дръжꙙштиꙗ҅ мꙙ болѣꙁнь҆· "],["torot:20170213:supr:164909","о҅нъ же по сѫштии вь҆ н҄емъ простости· творѣꙿше ѥ҅и҆ ꙗ҅же на врачꙿбѫ· "],["torot:20170213:supr:172232","коупно же и҅ прокаꙁь҆ства лѫкавааго вѣдꙑ и҅ боѧ сꙙ· ѥ҅да коли о҅тъ многааго к н҄еи҆ попечень҆ꙗ· б есь҆мрь҆ть҆нѫѭ̑ болѣꙁнь нанесетъ· до двою̑ и҅ли до трии часъ· тако беꙁ милости лѣвѫѭ̑ рѫкѫ къ о҅гню придѣѧ҆ трь҆пѣа҅ше· дон҄елиже о̑удове рѫчьнꙑи҅хъ пръстъ и҅ꙁгорѣвьше о҅тъпадошꙙ· "],["torot:20170213:supr:169893","то же сотонинь҆скꙑи҅мъ къꙁнемъ противьꙗ҅ѧ҅ сꙙ творѣа҅ше· ꙗ҅коже ѥ҅моу отъ о҅гн҄ѣ прибꙑваѭ̑штѫѭ̑ болѣꙁньѭ несь҆трь҆пимѫѭ̑ ꙁълоуо̑умоу помꙑслоу не наи҅ти на срьдь҆це· "],["torot:20170213:supr:164919","о҅на же прѣславноѥ то видѣвъши и вꙿ себѣ бꙑвши· видѣѣше бо рѫкѫ ст꙯аа҅го о҅тъ о҅гнꙗ о̑уже вьсѫ и҅ꙁгорѣвꙿшѫ· въсплакавꙿши горцѣ и҅ въꙁдъхнѫвꙿши припаде къ ногама ст꙯ааго· "],["torot:20170213:supr:164922","и҅ рѫкама свои҅ма биѭ̑шти сꙙ въ прьси вь҆пиꙗше· "],["torot:20170213:supr:164923","о̑у горе мь҆нѣ о҅каа҅нѣи· и҅ о҅тъмн҄енѣи҆· "],["torot:20170213:supr:164925","о̑у горе мь҆нѣ ꙗко сь҆нѣдь ѥ҅смъ о҅гнꙗ вѣчнааго· "],["torot:20170213:supr:164926","о̑у горе мнѣ ꙗ҅ко жиштели ѥ҅смъ диꙗ҆вол҄е· "],["torot:20170213:supr:164927","ст꙯ꙑи҅ же о̑ужасть҆нъ противѫ томоу бꙑвъ· рече к н҄еи҆· "],["torot:20170213:supr:164929","вьстани жено· "],["torot:20170213:supr:164930","и сь многоѭ̑ ноуждеѭ̑ въставивъ ѭ̑ о҅тъ ꙁемьѧ҆· и҅ прилежно молитвѫ сътворивъ· гл꙯а ѥ҅и "],["torot:20170213:supr:169861","повѣжꙿдъ ми что ти ѥ҅стъ· "],["torot:20170213:supr:164933","о҅на же нѣколи пришедꙿши вꙿ сꙙ· ꙗ҅коже бѣа҅ше дѣло· по вь҆семоу съкаꙁа ѥ҅моу· ꙗ҅вивъши ѥ҅моу лѫкавьнꙑи҅хъ самарѣнъ· наипаче же сотонино поо̑учени҅ѥ҆ на правьднааго и҅ въстаниѥ· "],["torot:20170213:supr:164938","и҅ а҅биѥ велми въꙁдъхнѫвъ рабъ божии҆· и҅ много съ славословиимъ и҅ съ слъꙁами· благодаривъ б꙯а о҅гласи ѭ̑· "],["torot:20170213:supr:170029","давъ же ѥ҆и҆ просворꙑ· и҅ посъла къ ст꙯оуо̑умоу а҅леѯандроу е҅пп꙯оу· "],["torot:20170213:supr:164943","дошъдъши же црь҆кви· вь҆са по слѣдованию̑ б꙯ви прѣжде· потомꙿ же и҅ прѣподобноуоумоу мѫжоу и҅сповѣда· ꙗ҅коже и҅ тъ много о҅гласивъ ѭ̑· и҅ о҅брѣтъ ѭ̑ прилежьно· о҅ ꙁълꙑи҅хъ ꙗ҅же сътвори каѭ̑штѫ сꙙ· дастъ ѥ҅и҆ бесъмрьть҆ꙗ бан҄ѫ· "],["torot:20170213:supr:164950","҅И потомъ женѫ о̑убо поусти вь жень҆скꙑи манастꙑрь· "],["torot:20170213:supr:164951","събъравъ же вь҆сꙙ б꙯олюбивꙑѧ люди и҅ х꙯олюбивꙑи клиросъ· и҅ꙁгъна иꙁꙿ града и҅ отъ странъ тѣхъ· вь҆сꙙ о҅брѣтъшꙙѧ сꙙ самаранꙑ· "],["torot:20170213:supr:164954","и҅ потомъ пришъдъ къ рабоу б꙯жию̑ и҅а҅кѡ̑воу· на мноꙁѣ ѥго а҅кꙑ о҅ц꙯ъ приснꙑи о̑укрѣпьꙗѧ҆ каꙁаа҅ше· "],["torot:20170213:supr:172541","на толико же прѣжденареченаа жена· о҅тъ покаань҆ꙗ къ х꙯соу сꙙ приведе· ꙗкоже чьсть҆нѣ ꙗ҅вивъши сꙙ е҅и҆· и дара на бѣсꙑ съподобити сꙙ· "],["torot:20170213:supr:164960","По врѣмени же дль҆ꙁѣ· дъшти нѣкоѥ҅го сь҆вѣтника· отъ нечиста бѣса мѫчима· вьпиꙗ҅ше ст꙯аа҅го приꙁꙑваѭ̑шти· "]]