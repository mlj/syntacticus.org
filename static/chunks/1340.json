[["proiel:20180408:gothic-nt:43907","gagga manwjan stad izwis. "],["proiel:20180408:gothic-nt:52234","\u003cspan class=\"citation\"\u003eJOHN 14.3\u003c/span\u003e jah þan jabai gagga, manwja izwis stad, "],["proiel:20180408:gothic-nt:63131","aftra qima jah franima izwis du mis silbin, ei þarei im ik, þaruh sijuþ jah jus. "],["proiel:20180408:gothic-nt:43909","\u003cspan class=\"citation\"\u003eJOHN 14.4\u003c/span\u003e jah þadei ik gagga kunnuþ jah þana wig kunnuþ. "],["proiel:20180408:gothic-nt:43910","\u003cspan class=\"citation\"\u003eJOHN 14.5\u003c/span\u003e þaruh qaþ imma Þomas: "],["proiel:20180408:gothic-nt:43911","frauja, ni witum ƕaþ gaggis, jah ƕaiwa magum þana wig kunnan? "],["proiel:20180408:gothic-nt:43912","\u003cspan class=\"citation\"\u003eJOHN 14.6\u003c/span\u003e qaþ imma Iesus: "],["proiel:20180408:gothic-nt:43913","ik im sa wigs jah sunja jah libains. "],["proiel:20180408:gothic-nt:43914","ainshun ni qimiþ at attin, niba þairh mik. "],["proiel:20180408:gothic-nt:43915","\u003cspan class=\"citation\"\u003eJOHN 14.7\u003c/span\u003e iþ kunþedeiþ mik, aiþþau kunþedeiþ jah attan meinana; "],["proiel:20180408:gothic-nt:43916","jah þan fram himma kunnuþ ina jah gasaiƕiþ ina. "],["proiel:20180408:gothic-nt:43917","\u003cspan class=\"citation\"\u003eJOHN 14.8\u003c/span\u003e iþ Filippus qaþuh du imma: "],["proiel:20180408:gothic-nt:43918","frauja, augei unsis þana attan; "],["proiel:20180408:gothic-nt:43919","þatuh ganah unsis. "],["proiel:20180408:gothic-nt:43920","\u003cspan class=\"citation\"\u003eJOHN 14.9\u003c/span\u003e þaruh qaþ imma Iesus: "],["proiel:20180408:gothic-nt:43921","swalaud melis miþ izwis was, jah ni ufkunþes mik, Filippu? "],["proiel:20180408:gothic-nt:43922","saei gasaƕ mik, gasaƕ attan, "],["proiel:20180408:gothic-nt:63132","jah ƕaiwa þu qiþis: "],["proiel:20180408:gothic-nt:43923","augei unsis þana attan? "],["proiel:20180408:gothic-nt:43924","\u003cspan class=\"citation\"\u003eJOHN 14.10\u003c/span\u003e niu galaubeis þatei ik in attin jah atta in mis ist? "],["proiel:20180408:gothic-nt:43925","þo waurda þoei ik rodja izwis, af mis silbin ni rodja, ak atta saei in mis ist, sa taujiþ þo waurstwa. "],["proiel:20180408:gothic-nt:43926","\u003cspan class=\"citation\"\u003eJOHN 14.11\u003c/span\u003e Galaubeiþ mis þatei ik in attin jah atta in mis; "],["proiel:20180408:gothic-nt:43927","iþ jabai ni, in þize waurstwe galaubeiþ mis. "],["proiel:20180408:gothic-nt:43928","\u003cspan class=\"citation\"\u003eJOHN 14.12\u003c/span\u003e amen amen qiþa izwis, "],["proiel:20180408:gothic-nt:63134","saei galaubeid mis: þo waurstwa þoei ik tauja, jah is taujiþ jah maizona þaim taujiþ; "],["proiel:20180408:gothic-nt:43930","unte ik du attin gagga. "],["proiel:20180408:gothic-nt:43931","\u003cspan class=\"citation\"\u003eJOHN 14.13\u003c/span\u003e jah þatei ƕa bidjiþ in namin meinamma, þata tauja, ei hauhjaidau atta in sunau. "],["proiel:20180408:gothic-nt:43932","\u003cspan class=\"citation\"\u003eJOHN 14.14\u003c/span\u003e jabai ƕis bidjiþ mik in namin meinamma, ik tauja. "],["proiel:20180408:gothic-nt:43933","\u003cspan class=\"citation\"\u003eJOHN 14.15\u003c/span\u003e jabai mik frijoþ, anabusnins meinos fastaid. "],["proiel:20180408:gothic-nt:43934","\u003cspan class=\"citation\"\u003eJOHN 14.16\u003c/span\u003e jah ik bidja attan, jah anþarana parakletu gibiþ izwis, ei sijai miþ izwis du aiwa, \u003cspan class=\"citation\"\u003eJOHN 14.17\u003c/span\u003e ahma sunjos, þanei so manaseiþs ni mag niman, unte ni saiƕiþ ina, nih kann ina; "],["proiel:20180408:gothic-nt:43935","iþ jus kunnuþ ina, unte is miþ izwis wisiþ jah in izwis ist. "],["proiel:20180408:gothic-nt:43936","\u003cspan class=\"citation\"\u003eJOHN 14.18\u003c/span\u003e ni leta izwis widuwairnans; "],["proiel:20180408:gothic-nt:43937","qima at izwis. "],["proiel:20180408:gothic-nt:43938","\u003cspan class=\"citation\"\u003eJOHN 14.19\u003c/span\u003e nauh leitil, jah so manaseiþs mik ni þanaseiþs saiƕiþ; "],["proiel:20180408:gothic-nt:43939","iþ jus saiƕiþ mik, þatei ik liba, jah jus libaiþ. "],["proiel:20180408:gothic-nt:43940","\u003cspan class=\"citation\"\u003eJOHN 14.20\u003c/span\u003e in jainamma daga ufkunnaiþ jus þatei ik in attin meinamma jah jus in mis jah ik in izwis. "],["proiel:20180408:gothic-nt:43941","\u003cspan class=\"citation\"\u003eJOHN 14.21\u003c/span\u003e Saei habaid anabusnins meinos jah fastaiþ þos, sa ist saei frijoþ mik: "],["proiel:20180408:gothic-nt:43942","jah þan saei frijoþ mik, frijoda fram attin meinamma, jah ik frijo ina jah gabairhtja imma mik silban. "],["proiel:20180408:gothic-nt:43943","\u003cspan class=\"citation\"\u003eJOHN 14.22\u003c/span\u003e þaruh qaþ imma Iudas, ni sa Iskarjotes: "],["proiel:20180408:gothic-nt:43944","frauja, ƕa warþ, ei unsis munais gabairhtjan þuk silban, iþ þizai manasedai ni? "],["proiel:20180408:gothic-nt:43945","\u003cspan class=\"citation\"\u003eJOHN 14.23\u003c/span\u003e andhof Iesus jah qaþ du imma: "],["proiel:20180408:gothic-nt:43946","jabai ƕas mik frijoþ, waurd mein fastaiþ, jah atta meins frijoþ ina, jah du imma galeiþos jah saliþwos at imma gataujos. "],["proiel:20180408:gothic-nt:43947","\u003cspan class=\"citation\"\u003eJOHN 14.24\u003c/span\u003e iþ saei ni frioþ mik, þo waurda meina ni fastaiþ; "],["proiel:20180408:gothic-nt:43948","jah þata waurd þatei hauseiþ nist mein, ak þis sandjandins mik attins. "],["proiel:20180408:gothic-nt:43949","\u003cspan class=\"citation\"\u003eJOHN 14.25\u003c/span\u003e þata rodida izwis at izwis wisands. "],["proiel:20180408:gothic-nt:43950","\u003cspan class=\"citation\"\u003eJOHN 14.26\u003c/span\u003e aþþan sa parakletus, ahma sa weiha, þanei sandeiþ atta in namin meinamma, sa izwis laiseiþ allata jah gamaudeiþ izwis allis þatei qaþ du izwis. "],["proiel:20180408:gothic-nt:52236","\u003cspan class=\"citation\"\u003eJOHN 14.27\u003c/span\u003e gawairþi bileiþa izwis, "],["proiel:20180408:gothic-nt:52237","gawairþi mein giba izwis; "],["proiel:20180408:gothic-nt:43952","ni swaswe so manaseþs gibiþ, ik giba izwis. "],["proiel:20180408:gothic-nt:43953","ni indrobnaina izwara hairtona nih faurhtjaina. "],["proiel:20180408:gothic-nt:43954","\u003cspan class=\"citation\"\u003eJOHN 14.28\u003c/span\u003e Hausideduþ ei ik qaþ izwis: "],["proiel:20180408:gothic-nt:43955","galeiþa jah qima at izwis; "],["proiel:20180408:gothic-nt:43956","jabai frijodedeiþ mik, aiþþau jus faginodedeiþ ei ik gagga du attin: "],["proiel:20180408:gothic-nt:43957","unte atta meins maiza mis ist. "],["proiel:20180408:gothic-nt:43958","\u003cspan class=\"citation\"\u003eJOHN 14.29\u003c/span\u003e jah nu qaþ izwis, faurþizei waurþi, ei biþe wairþai, galaubjaiþ. "],["proiel:20180408:gothic-nt:43959","\u003cspan class=\"citation\"\u003eJOHN 14.30\u003c/span\u003e þanaseiþs filu ni maþlja miþ izwis; "],["proiel:20180408:gothic-nt:43960","qimiþ saei þizai manasedai reikinoþ, jah in mis ni bigitiþ waiht. "],["proiel:20180408:gothic-nt:43961","\u003cspan class=\"citation\"\u003eJOHN 14.31\u003c/span\u003e ak ei ufkunnai so manaseþs þatei ik frijoda attan meinana, jah swaswe anabaud mis atta, swa tauja. "],["proiel:20180408:gothic-nt:52238","urreisiþ, "],["proiel:20180408:gothic-nt:52239","gaggam þaþro."],["proiel:20180408:gothic-nt:43963","\u003cspan class=\"citation\"\u003eJOHN 15.1\u003c/span\u003e Ik im weinatriu þata sunjeino, jah atta meins waurstwja ist. "],["proiel:20180408:gothic-nt:43964","\u003cspan class=\"citation\"\u003eJOHN 15.2\u003c/span\u003e all taine in mis unbairandane akran goþ, usnimiþ ita: "],["proiel:20180408:gothic-nt:43965","jah all akran bairandane, gahraineiþ ita, ei managizo akran bairaina. "]]