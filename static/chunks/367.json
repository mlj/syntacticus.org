[["proiel:20170214:gothic-nt:45926","\u003cspan class=\"citation\"\u003eLUKE 18.20\u003c/span\u003e þos anabusnins kant: "],["proiel:20170214:gothic-nt:45927","ni horinos; "],["proiel:20170214:gothic-nt:45928","ni maurþrjais; "],["proiel:20170214:gothic-nt:45929","ni hlifais; "],["proiel:20170214:gothic-nt:45930","ni galiugaweitwods sijais; "],["proiel:20170214:gothic-nt:45931","swerai attan þeinana jah aiþein. "],["proiel:20170214:gothic-nt:45932","\u003cspan class=\"citation\"\u003eLUKE 18.21\u003c/span\u003e iþ is qaþuh: "],["proiel:20170214:gothic-nt:45933","þata allata gafastaida us jundai meinai. "],["proiel:20170214:gothic-nt:45934","\u003cspan class=\"citation\"\u003eLUKE 18.22\u003c/span\u003e gahausjands þan þata Iesus qaþ du imma: "],["proiel:20170214:gothic-nt:45935","nauh ainis þus wan ist: "],["proiel:20170214:gothic-nt:45936","all þatei habais frabugei jah gadailei unledaim, jah habais huzd in himina, jah hiri laistjan mik. "],["proiel:20170214:gothic-nt:45937","\u003cspan class=\"citation\"\u003eLUKE 18.23\u003c/span\u003e iþ is gahausjands þata gaurs warþ; "],["proiel:20170214:gothic-nt:45938","was auk gabeigs filu. "],["proiel:20170214:gothic-nt:45939","\u003cspan class=\"citation\"\u003eLUKE 18.24\u003c/span\u003e gasaiƕands þan ina Iesus gaurana waurþanana qaþ: "],["proiel:20170214:gothic-nt:45940","ƕaiwa agluba þai faihu habandans inngaleiþand in þiudangardja gudis! "],["proiel:20170214:gothic-nt:45941","\u003cspan class=\"citation\"\u003eLUKE 18.25\u003c/span\u003e raþizo allis ist ulbandau þairh þairko neþlos þairhleiþan þau gabigamma in þiudangardja gudis galeiþan. "],["proiel:20170214:gothic-nt:45942","\u003cspan class=\"citation\"\u003eLUKE 18.26\u003c/span\u003e qeþun þan þai gahausjandans: "],["proiel:20170214:gothic-nt:45943","an ƕas mag ganisan? "],["proiel:20170214:gothic-nt:45944","\u003cspan class=\"citation\"\u003eLUKE 18.27\u003c/span\u003e iþ is qaþ: "],["proiel:20170214:gothic-nt:45945","þata unmahteigo at mannam mahteig ist at guda. "],["proiel:20170214:gothic-nt:45946","\u003cspan class=\"citation\"\u003eLUKE 18.28\u003c/span\u003e qaþ þan Paitrus: "],["proiel:20170214:gothic-nt:45947","sai, weis aflailotum allata jah laistidedum þuk. "],["proiel:20170214:gothic-nt:45948","\u003cspan class=\"citation\"\u003eLUKE 18.29\u003c/span\u003e iþ is qaþuh du im: "],["proiel:20170214:gothic-nt:45949","amen, qiþa izwis þatei ni ainshun ist þize afletandane gard aiþþau fadrein aiþþau broþruns aiþþau qen aiþþau barna in þiudangardjos gudis, \u003cspan class=\"citation\"\u003eLUKE 18.30\u003c/span\u003e saei ni andnimai managfalþ in þamma mela jah in aiwa þamma qimandin libain aiweinon. "],["proiel:20170214:gothic-nt:45950","\u003cspan class=\"citation\"\u003eLUKE 18.31\u003c/span\u003e ganimands þan þans ·ib· qaþ du im: "],["proiel:20170214:gothic-nt:45951","sai, usgaggam in Iairusalem, jah ustiuhada all þata gamelido þairh praufetuns bi sunu mans. "],["proiel:20170214:gothic-nt:45952","\u003cspan class=\"citation\"\u003eLUKE 18.32\u003c/span\u003e atgibada auk þiudom jah bilaikada jah anamahtjada jah bispeiwada, \u003cspan class=\"citation\"\u003eLUKE 18.33\u003c/span\u003e jah usbliggwandans usqimand imma, jah þridjin daga usstandiþ. "],["proiel:20170214:gothic-nt:45953","\u003cspan class=\"citation\"\u003eLUKE 18.34\u003c/span\u003e jah eis ni waihtai þis froþun, jah was þata waurd gafulgin af im, jah ni wissedun þo qiþanona. "],["proiel:20170214:gothic-nt:45954","\u003cspan class=\"citation\"\u003eLUKE 18.35\u003c/span\u003e warþ þan, miþþanei neƕa was is Iaireikon, blinda sums sat faur wig du aihtron. "],["proiel:20170214:gothic-nt:45955","\u003cspan class=\"citation\"\u003eLUKE 18.36\u003c/span\u003e gahausjands þan managein faurgaggandein frah ƕa wesi þata. "],["proiel:20170214:gothic-nt:45956","\u003cspan class=\"citation\"\u003eLUKE 18.37\u003c/span\u003e gataihun þan imma þatei Iesus Nazoraius þairhgaggiþ. "],["proiel:20170214:gothic-nt:45957","\u003cspan class=\"citation\"\u003eLUKE 18.38\u003c/span\u003e iþ is uf-wopida-uh qiþands: "],["proiel:20170214:gothic-nt:45958","Iesu, sunu Daweidis, armai mik! "],["proiel:20170214:gothic-nt:45959","\u003cspan class=\"citation\"\u003eLUKE 18.39\u003c/span\u003e jah þai fauragaggandans andbitun ina ei þahaidedi: "],["proiel:20170214:gothic-nt:45960","iþ is und filu mais hropida: "],["proiel:20170214:gothic-nt:45961","sunau Daweidis, armai mik! "],["proiel:20170214:gothic-nt:45962","\u003cspan class=\"citation\"\u003eLUKE 18.40\u003c/span\u003e gastandands þan Iesus haihait ina tiuhan du sis. "],["proiel:20170214:gothic-nt:45963","biþe neƕa was þan imma, frah ina \u003cspan class=\"citation\"\u003eLUKE 18.41\u003c/span\u003e qiþands: "],["proiel:20170214:gothic-nt:45964","ƕa þus wileis ei taujau? "],["proiel:20170214:gothic-nt:45965","iþ is qaþ: "],["proiel:20170214:gothic-nt:45966","frauja, ei ussaiƕau. "],["proiel:20170214:gothic-nt:45967","\u003cspan class=\"citation\"\u003eLUKE 18.42\u003c/span\u003e jah Iesus qaþ du imma: "],["proiel:20170214:gothic-nt:52424","ussaiƕ, "],["proiel:20170214:gothic-nt:52425","galaubeins þeina ganasida þuk. "],["proiel:20170214:gothic-nt:45969","\u003cspan class=\"citation\"\u003eLUKE 18.43\u003c/span\u003e jah suns ussaƕ jah laistida ina awiliudonds guda. "],["proiel:20170214:gothic-nt:45970","jah alla managei gasaiƕandei gaf hazein guda."],["proiel:20170214:gothic-nt:45971","\u003cspan class=\"citation\"\u003eLUKE 19.1\u003c/span\u003e Jah inngaleiþands þairhlaiþ Iaireikon. "],["proiel:20170214:gothic-nt:45972","\u003cspan class=\"citation\"\u003eLUKE 19.2\u003c/span\u003e jah sai, guma namin haitans Zakkaius,  "],["proiel:20170214:gothic-nt:60009","sah was fauramaþleis motarje jah was gabigs, \u003cspan class=\"citation\"\u003eLUKE 19.3\u003c/span\u003e jah sokida gasaiƕan Iesu, ƕas wesi, jah ni mahta faura managein, unte wahstau leitils was. "],["proiel:20170214:gothic-nt:45973","\u003cspan class=\"citation\"\u003eLUKE 19.4\u003c/span\u003e jah biþragjands faur usstaig ana smakkabagm, ei gaseƕi ina, unte is and þata munaida þairhgaggan. "],["proiel:20170214:gothic-nt:45974","\u003cspan class=\"citation\"\u003eLUKE 19.5\u003c/span\u003e jah biþe qam ana þamma stada, insaiƕands iup Iesus gasaƕ ina jah qaþ du imma: "],["proiel:20170214:gothic-nt:45975","Zakkaiu, sniumjands dalaþ atsteig: "],["proiel:20170214:gothic-nt:45976","himma daga auk in garda þeinamma skal ik wisan. "],["proiel:20170214:gothic-nt:45977","\u003cspan class=\"citation\"\u003eLUKE 19.6\u003c/span\u003e jah sniumjands atstaig jah andnam ina faginonds. "],["proiel:20170214:gothic-nt:45978","\u003cspan class=\"citation\"\u003eLUKE 19.7\u003c/span\u003e jah gasaiƕandans allai birodidedun, qiþandans þatei du frawaurhtis mans galaiþ ussaljan. "],["proiel:20170214:gothic-nt:45979","\u003cspan class=\"citation\"\u003eLUKE 19.8\u003c/span\u003e standands þan Zakkaius qaþ du fraujin: "],["proiel:20170214:gothic-nt:45980","sai, halbata aiginis meinis, frauja, gadailja unledaim, jah jabai ƕis ƕa afholoda, fidurfalþ fragilda. "],["proiel:20170214:gothic-nt:45981","\u003cspan class=\"citation\"\u003eLUKE 19.9\u003c/span\u003e qaþ þan du imma Iesus þatei "],["proiel:20170214:gothic-nt:60010","himma daga naseins þamma garda warþ, unte jah sa sunus Abrahamis ist; "],["proiel:20170214:gothic-nt:45982","\u003cspan class=\"citation\"\u003eLUKE 19.10\u003c/span\u003e qam auk sunus mans sokjan jah nasjan þans fralusanans. "],["proiel:20170214:gothic-nt:45983","\u003cspan class=\"citation\"\u003eLUKE 19.11\u003c/span\u003e at gahausjandam þan im þata, biaukands qaþ gajukon, bi þatei neƕa Iairusalem was, jah þuhta im ei suns skulda wesi þiudangardi gudis gaswikunþjan. "]]