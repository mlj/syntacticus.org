[["proiel:20170214:greek-nt:26257","τὸ γὰρ τί προσευξώμεθα καθὸ δεῖ οὐκ οἴδαμεν, ἀλλὰ αὐτὸ τὸ πνεῦμα ὑπερεντυγχάνει στεναγμοῖς ἀλαλήτοις· "],["proiel:20170214:greek-nt:26258","\u003cspan class=\"citation\"\u003eROM 8.27\u003c/span\u003e ὁ δὲ ἐραυνῶν τὰς καρδίας οἶδεν τί τὸ φρόνημα τοῦ πνεύματος, ὅτι κατὰ θεὸν ἐντυγχάνει ὑπὲρ ἁγίων. "],["proiel:20170214:greek-nt:26259","\u003cspan class=\"citation\"\u003eROM 8.28\u003c/span\u003e οἴδαμεν δὲ ὅτι τοῖς ἀγαπῶσιν τὸν θεὸν πάντα συνεργεῖ εἰς ἀγαθόν, τοῖς κατὰ πρόθεσιν κλητοῖς οὖσιν. "],["proiel:20170214:greek-nt:63442","\u003cspan class=\"citation\"\u003eROM 8.29\u003c/span\u003e ὅτι οὓς προέγνω, καὶ προώρισεν συμμόρφους τῆς εἰκόνος τοῦ υἱοῦ αὐτοῦ, εἰς τὸ εἶναι αὐτὸν πρωτότοκον ἐν πολλοῖς ἀδελφοῖς· "],["proiel:20170214:greek-nt:26261","\u003cspan class=\"citation\"\u003eROM 8.30\u003c/span\u003e οὓς δὲ προώρισεν, τούτους καὶ ἐκάλεσεν· "],["proiel:20170214:greek-nt:26262","καὶ οὓς ἐκάλεσεν, τούτους καὶ ἐδικαίωσεν· "],["proiel:20170214:greek-nt:26263","οὓς δὲ ἐδικαίωσεν, τούτους καὶ ἐδόξασεν. "],["proiel:20170214:greek-nt:26264","\u003cspan class=\"citation\"\u003eROM 8.31\u003c/span\u003e Τί οὖν ἐροῦμεν πρὸς ταῦτα; "],["proiel:20170214:greek-nt:26265","εἰ ὁ θεὸς ὑπὲρ ἡμῶν, τίς καθ’ ἡμῶν; "],["proiel:20170214:greek-nt:26266","\u003cspan class=\"citation\"\u003eROM 8.32\u003c/span\u003e ὅς γε τοῦ ἰδίου υἱοῦ οὐκ ἐφείσατο, ἀλλὰ ὑπὲρ ἡμῶν πάντων παρέδωκεν αὐτόν, πῶς οὐχὶ καὶ σὺν αὐτῷ τὰ πάντα ἡμῖν χαρίσεται; "],["proiel:20170214:greek-nt:26267","\u003cspan class=\"citation\"\u003eROM 8.33\u003c/span\u003e τίς ἐγκαλέσει κατὰ ἐκλεκτῶν θεοῦ; "],["proiel:20170214:greek-nt:26268","θεὸς ὁ δικαιῶν· "],["proiel:20170214:greek-nt:26269","\u003cspan class=\"citation\"\u003eROM 8.34\u003c/span\u003e τίς ὁ κατακρινῶν; "],["proiel:20170214:greek-nt:26270","Χριστὸς Ἰησοῦς ὁ ἀποθανών, μᾶλλον δὲ ἐγερθείς, ὃς ἐστιν ἐν δεξιᾷ τοῦ θεοῦ, ὃς καὶ ἐντυγχάνει ὑπὲρ ἡμῶν. "],["proiel:20170214:greek-nt:26271","\u003cspan class=\"citation\"\u003eROM 8.35\u003c/span\u003e τίς ἡμᾶς χωρίσει ἀπὸ τῆς ἀγάπης τοῦ Χριστοῦ; θλῖψις ἢ στενοχωρία ἢ διωγμὸς ἢ λιμὸς ἢ γυμνότης ἢ κίνδυνος ἢ μάχαιρα; "],["proiel:20170214:greek-nt:26273","\u003cspan class=\"citation\"\u003eROM 8.36\u003c/span\u003e καθὼς γέγραπται ὅτι  "],["proiel:20170214:greek-nt:56905","ἕνεκεν σοῦ θανατούμεθα ὅλην τὴν ἡμέραν, "],["proiel:20170214:greek-nt:56906","ἐλογίσθημεν ὡς πρόβατα σφαγῆς. "],["proiel:20170214:greek-nt:26274","\u003cspan class=\"citation\"\u003eROM 8.37\u003c/span\u003e ἀλλ’ ἐν τούτοις πᾶσιν ὑπερνικῶμεν διὰ τοῦ ἀγαπήσαντος ἡμᾶς. "],["proiel:20170214:greek-nt:26275","\u003cspan class=\"citation\"\u003eROM 8.38\u003c/span\u003e πέπεισμαι γὰρ ὅτι οὔτε θάνατος οὔτε ζωὴ οὔτε ἄγγελοι οὔτε ἀρχαὶ οὔτε ἐνεστῶτα οὔτε μέλλοντα οὔτε δυνάμεις \u003cspan class=\"citation\"\u003eROM 8.39\u003c/span\u003e οὔτε ὕψωμα οὔτε βάθος οὔτε τις κτίσις ἑτέρα δυνήσεται ἡμᾶς χωρίσαι ἀπὸ τῆς ἀγάπης τοῦ θεοῦ τῆς ἐν Χριστῷ Ἰησοῦ τῷ κυρίῳ ἡμῶν."],["proiel:20170214:greek-nt:26276","\u003cspan class=\"citation\"\u003eROM 9.1\u003c/span\u003e Ἀλήθειαν λέγω ἐν Χριστῷ, οὐ ψεύδομαι, συνμαρτυρούσης μοι τῆς συνειδήσεώς μου ἐν πνεύματι ἁγίῳ, \u003cspan class=\"citation\"\u003eROM 9.2\u003c/span\u003e ὅτι λύπη μοί ἐστιν μεγάλη καὶ ἀδιάλειπτος ὀδύνη τῇ καρδίᾳ μου. "],["proiel:20170214:greek-nt:26277","\u003cspan class=\"citation\"\u003eROM 9.3\u003c/span\u003e ηὐχόμην γὰρ ἀνάθεμα εἶναι αὐτὸς ἐγὼ ἀπὸ τοῦ Χριστοῦ ὑπὲρ τῶν ἀδελφῶν μου τῶν συγγενῶν μου κατὰ σάρκα, \u003cspan class=\"citation\"\u003eROM 9.4\u003c/span\u003e οἵτινές εἰσιν Ἰσραηλεῖται, ὧν ἡ υἱοθεσία καὶ ἡ δόξα καὶ αἱ διαθῆκαι καὶ ἡ νομοθεσία καὶ ἡ λατρεία καὶ αἱ ἐπαγγελίαι, \u003cspan class=\"citation\"\u003eROM 9.5\u003c/span\u003e ὧν οἱ πατέρες, καὶ ἐξ ὧν ὁ Χριστὸς τὸ κατὰ σάρκα· "],["proiel:20170214:greek-nt:26278","ὁ ὢν ἐπὶ πάντων θεὸς εὐλογητὸς εἰς τοὺς αἰῶνας, ἀμήν. "],["proiel:20170214:greek-nt:26279","\u003cspan class=\"citation\"\u003eROM 9.6\u003c/span\u003e Οὐχ οἷον δὲ ὅτι ἐκπέπτωκεν ὁ λόγος τοῦ θεοῦ. "],["proiel:20170214:greek-nt:26280","οὐ γὰρ πάντες οἱ ἐξ Ἰσραήλ, οὗτοι Ἰσραήλ· "],["proiel:20170214:greek-nt:26281","\u003cspan class=\"citation\"\u003eROM 9.7\u003c/span\u003e οὐδ’ ὅτι εἰσὶν σπέρμα Ἀβραάμ, πάντες τέκνα, ἀλλ’, ἐν Ἰσαὰκ κληθήσεταί σοι σπέρμα. "],["proiel:20170214:greek-nt:26282","\u003cspan class=\"citation\"\u003eROM 9.8\u003c/span\u003e τοῦτ’ ἔστιν, οὐ τὰ τέκνα τῆς σαρκὸς ταῦτα τέκνα τοῦ θεοῦ, ἀλλὰ τὰ τέκνα τῆς ἐπαγγελίας λογίζεται εἰς σπέρμα· "],["proiel:20170214:greek-nt:26283","\u003cspan class=\"citation\"\u003eROM 9.9\u003c/span\u003e ἐπαγγελίας γὰρ ὁ λόγος οὗτος,  "],["proiel:20170214:greek-nt:56914","κατὰ τὸν καιρὸν τοῦτον ἐλεύσομαι καὶ ἔσται τῇ Σάρρᾳ υἱός. "],["proiel:20170214:greek-nt:26284","\u003cspan class=\"citation\"\u003eROM 9.10\u003c/span\u003e οὐ μόνον δέ, ἀλλὰ καὶ Ῥεβέκκα ἐξ ἑνὸς κοίτην ἔχουσα, Ἰσαὰκ τοῦ πατρὸς ἡμῶν· "],["proiel:20170214:greek-nt:26285","\u003cspan class=\"citation\"\u003eROM 9.11\u003c/span\u003e μήπω γὰρ γεννηθέντων μηδὲ πραξάντων τι ἀγαθὸν ἢ φαῦλον, ἵνα ἡ κατ’ ἐκλογὴν πρόθεσις τοῦ θεοῦ μένῃ, οὐκ ἐξ ἔργων ἀλλ’ ἐκ τοῦ καλοῦντος, \u003cspan class=\"citation\"\u003eROM 9.12\u003c/span\u003e ἐρρέθη αὐτῇ ὅτι ὁ μείζων δουλεύσει τῷ ἐλάσσονι, "],["proiel:20170214:greek-nt:63454"," \u003cspan class=\"citation\"\u003eROM 9.13\u003c/span\u003e καθὼς γέγραπται,  "],["proiel:20170214:greek-nt:56915","τὸν Ἰακὼβ ἠγάπησα, "],["proiel:20170214:greek-nt:63455","τὸν δὲ Ἠσαῦ ἐμίσησα. "],["proiel:20170214:greek-nt:26286","\u003cspan class=\"citation\"\u003eROM 9.14\u003c/span\u003e Τί οὖν ἐροῦμεν; "],["proiel:20170214:greek-nt:26287","μὴ ἀδικία παρὰ τῷ θεῷ; "],["proiel:20170214:greek-nt:26288","μὴ γένοιτο. "],["proiel:20170214:greek-nt:26289","\u003cspan class=\"citation\"\u003eROM 9.15\u003c/span\u003e τῷ Μωϋσεῖ γὰρ λέγει· "],["proiel:20170214:greek-nt:26290","ἐλεήσω ὃν ἂν ἐλεῶ, καὶ οἰκτειρήσω ὃν ἂν οἰκτείρω. "],["proiel:20170214:greek-nt:26291","\u003cspan class=\"citation\"\u003eROM 9.16\u003c/span\u003e ἄρα οὖν οὐ τοῦ θέλοντος οὐδὲ τοῦ τρέχοντος, ἀλλὰ τοῦ ἐλεῶντος θεοῦ. "],["proiel:20170214:greek-nt:26292","\u003cspan class=\"citation\"\u003eROM 9.17\u003c/span\u003e λέγει γὰρ ἡ γραφὴ τῷ Φαραὼ ὅτι "],["proiel:20170214:greek-nt:56916","εἰς αὐτὸ τοῦτο ἐξήγειρά σε ὅπως ἐνδείξωμαι ἐν σοὶ τὴν δύναμίν μου, καὶ ὅπως διαγγελῇ τὸ ὄνομά μου ἐν πάσῃ τῇ γῇ. "],["proiel:20170214:greek-nt:26293","\u003cspan class=\"citation\"\u003eROM 9.18\u003c/span\u003e ἄρα οὖν ὃν θέλει ἐλεεῖ, "],["proiel:20170214:greek-nt:63453","ὃν δὲ θέλει σκληρύνει. "],["proiel:20170214:greek-nt:26294","\u003cspan class=\"citation\"\u003eROM 9.19\u003c/span\u003e Ἐρεῖς μοι οὖν, "],["proiel:20170214:greek-nt:56917","τί ἔτι μέμφεται; "],["proiel:20170214:greek-nt:26295","τῷ γὰρ βουλήματι αὐτοῦ τίς ἀνθέστηκεν; "],["proiel:20170214:greek-nt:26296","\u003cspan class=\"citation\"\u003eROM 9.20\u003c/span\u003e ὦ ἄνθρωπε, μενοῦνγε σὺ τίς εἶ ὁ ἀνταποκρινόμενος τῷ θεῷ; "],["proiel:20170214:greek-nt:26297","μὴ ἐρεῖ τὸ πλάσμα τῷ πλάσαντι, "],["proiel:20170214:greek-nt:56918","τί με ἐποίησας οὕτως; "],["proiel:20170214:greek-nt:26298","\u003cspan class=\"citation\"\u003eROM 9.21\u003c/span\u003e ἢ οὐκ ἔχει ἐξουσίαν ὁ κεραμεὺς τοῦ πηλοῦ ἐκ τοῦ αὐτοῦ φυράματος ποιῆσαι ὃ μὲν εἰς τιμὴν σκεῦος, ὃ δὲ εἰς ἀτιμίαν; "],["proiel:20170214:greek-nt:26299","\u003cspan class=\"citation\"\u003eROM 9.22\u003c/span\u003e εἰ δὲ θέλων ὁ θεὸς ἐνδείξασθαι τὴν ὀργὴν καὶ γνωρίσαι τὸ δυνατὸν αὐτοῦ ἤνεγκεν ἐν πολλῇ μακροθυμίᾳ σκεύη ὀργῆς κατηρτισμένα εἰς ἀπώλειαν, \u003cspan class=\"citation\"\u003eROM 9.23\u003c/span\u003e καὶ ἵνα γνωρίσῃ τὸν πλοῦτον τῆς δόξης αὐτοῦ ἐπὶ σκεύη ἐλέους, ἃ προητοίμασεν εἰς δόξαν, \u003cspan class=\"citation\"\u003eROM 9.24\u003c/span\u003e οὓς καὶ ἐκάλεσεν ἡμᾶς οὐ μόνον ἐξ Ἰουδαίων ἀλλὰ καὶ ἐξ ἐθνῶν;  "]]