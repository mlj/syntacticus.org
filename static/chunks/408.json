[["proiel:20170214:gothic-nt:46484","\u003cspan class=\"citation\"\u003e2COR 13.9\u003c/span\u003e aþþan faginom, þan weis siukam, iþ jus swinþai siuþ; "],["proiel:20170214:gothic-nt:46485","þizuh auk jah bidjam, izwaraizos ustauhtais. "],["proiel:20170214:gothic-nt:46486","\u003cspan class=\"citation\"\u003e2COR 13.10\u003c/span\u003e duþþe þata aljaþro melja, ei andwairþs hardaba ni taujau bi waldufnja þammei frauja fragaf mis du gatimreinai janni du gataurþai. "],["proiel:20170214:gothic-nt:52481","\u003cspan class=\"citation\"\u003e2COR 13.11\u003c/span\u003e þata anþar, broþrjus, faginoþ, "],["proiel:20170214:gothic-nt:52482","ustauhanai sijaiþ, "],["proiel:20170214:gothic-nt:52483","gaþrafstidai sijaiþ, "],["proiel:20170214:gothic-nt:52484","samo fraþjaiþ, "],["proiel:20170214:gothic-nt:52485","gawairþi taujandans sijaiþ, "],["proiel:20170214:gothic-nt:64135","jah guþ gawairþeis jah frijaþwos wairþiþ miþ izwis. "],["proiel:20170214:gothic-nt:46488","\u003cspan class=\"citation\"\u003e2COR 13.12\u003c/span\u003e goljaiþ izwis misso in frijonai weihai. "],["proiel:20170214:gothic-nt:46489","goljand izwis þai weihans allai. "],["proiel:20170214:gothic-nt:46490","\u003cspan class=\"citation\"\u003e2COR 13.13\u003c/span\u003e ansts fraujins Iesuis Xristaus jah frijaþwa gudis jah gaman ahmins weihis miþ allaim izwis. "],["proiel:20170214:gothic-nt:46491","amen."],["proiel:20170214:gothic-nt:46492","\u003cspan class=\"citation\"\u003e2COR Explicit.0\u003c/span\u003e du Kaurinþium ·b· ustauh. "],["proiel:20170214:gothic-nt:46493","du Kaurinþium ·b· meliþ ist us Filippai Makidonais."],["proiel:20170214:gothic-nt:44704","\u003cspan class=\"citation\"\u003eGAL Incipit.0\u003c/span\u003e Du Galatim anastodeiþ."],["proiel:20170214:gothic-nt:44705","\u003cspan class=\"citation\"\u003eGAL 1.1\u003c/span\u003e Pawlus, apaustaulus, ni af mannam nih þairh mannan, ak þairh Iesu Xristu jah guþ attan, ize urraisida ina us dauþaim, \u003cspan class=\"citation\"\u003eGAL 1.2\u003c/span\u003e jah þai miþ mis allai broþrjus aikklesjom Galatiais. "],["proiel:20170214:gothic-nt:44706","\u003cspan class=\"citation\"\u003eGAL 1.3\u003c/span\u003e ansts izwis jah gawairþi fram guda attin jah fraujin unsaramma Iesu Xristau, \u003cspan class=\"citation\"\u003eGAL 1.4\u003c/span\u003e izei gaf sik silban faur frawaurhtins unsaros, ei uslausidedi uns us þamma andwairþin aiwa ubilin bi wiljin gudis jah attins unsaris, \u003cspan class=\"citation\"\u003eGAL 1.5\u003c/span\u003e þammei wulþus du aiwam,  "],["proiel:20170214:gothic-nt:64022","amen. "],["proiel:20170214:gothic-nt:44707","\u003cspan class=\"citation\"\u003eGAL 1.6\u003c/span\u003e sildaleikja ei swa sprauto afwandjanda af þamma laþondin izwis in anstai Xristaus du anþaramma aiwaggelja, \u003cspan class=\"citation\"\u003eGAL 1.7\u003c/span\u003e þatei nist anþar, alja sumai sind þai drobjandans izwis jah wiljandans inwandjan aiwaggeli Xristaus... "],["proiel:20170214:gothic-nt:44708","\u003cspan class=\"citation\"\u003eGAL 1.20\u003c/span\u003e aþþan þatei melja izwis, sai, in andwairþja gudis, ei ni liuga. "],["proiel:20170214:gothic-nt:44709","\u003cspan class=\"citation\"\u003eGAL 1.21\u003c/span\u003e þaþro qam ana fera Saurais jah Kileikiais. "],["proiel:20170214:gothic-nt:44710","...\u003cspan class=\"citation\"\u003eGAL 1.22\u003c/span\u003e unkunþs wlita aikklesjom Iudaias þaim in Xristau; "],["proiel:20170214:gothic-nt:44711","\u003cspan class=\"citation\"\u003eGAL 1.23\u003c/span\u003e þatainei hausjandans wesun þatei "],["proiel:20170214:gothic-nt:64023","saei wrak uns simle, nu mereiþ galaubein þoei suman brak; "],["proiel:20170214:gothic-nt:44712","\u003cspan class=\"citation\"\u003eGAL 1.24\u003c/span\u003e jah in mis mekilidedun guþ."],["proiel:20170214:gothic-nt:44713","\u003cspan class=\"citation\"\u003eGAL 2.1\u003c/span\u003e þaþroh bi fidwortaihun jera usiddja aftra in Iairusaulwma miþ Barnabin, ganimands miþ mis jah Teitu. "],["proiel:20170214:gothic-nt:44714","\u003cspan class=\"citation\"\u003eGAL 2.2\u003c/span\u003e uz-iddja-uþ-þan bi andhuleinai, jah ussok im aiwaggeli þatei merja in þiudos, "],["proiel:20170214:gothic-nt:64026","iþ sundro þaimei þuhta, ibai sware rinnau aiþþau runnjau. "],["proiel:20170214:gothic-nt:44715","\u003cspan class=\"citation\"\u003eGAL 2.3\u003c/span\u003e akei nih Teitus, sa miþ mis, Kreks wisands, baidiþs was bimaitan. "],["proiel:20170214:gothic-nt:44716","\u003cspan class=\"citation\"\u003eGAL 2.4\u003c/span\u003e aþþan in þize ufsliupandane galiugabroþre, þaiei innufslupun biniuhsjan freijhals unsarana þanei aihum in Xristau Iesu, ei unsis gaþiwaidedeina; "],["proiel:20170214:gothic-nt:44717","\u003cspan class=\"citation\"\u003eGAL 2.5\u003c/span\u003e þaimei nih ƕeilohun gakunþedum ufhnaiwein, ei sunja aiwaggeljons gastandai at izwis. "],["proiel:20170214:gothic-nt:52322","\u003cspan class=\"citation\"\u003eGAL 2.6\u003c/span\u003e aþþan af þaim þugkjandam wisan ƕa, ƕileikai simle wesun ni waiht mis wulþrais ist, "],["proiel:20170214:gothic-nt:52324","guþ mans andwairþi ni andsitiþ; "],["proiel:20170214:gothic-nt:44719","aþþan mis þai þugkjandans ni waiht anainsokun; "],["proiel:20170214:gothic-nt:44720","\u003cspan class=\"citation\"\u003eGAL 2.7\u003c/span\u003e ak þata wiþrawairþo, gasaiƕandans þatei gatrauaida was mis aiwaggeljo faurafilljis, swaswe Paitru bimaitis, \u003cspan class=\"citation\"\u003eGAL 2.8\u003c/span\u003e unte saei waurstweig gatawida Paitrau du apaustaulein bimaitis, waurstweig gatawida jah mis in þiudos, \u003cspan class=\"citation\"\u003eGAL 2.9\u003c/span\u003e jah ufkunnandans anst þo... "],["proiel:20170214:gothic-nt:44721","\u003cspan class=\"citation\"\u003eGAL 2.10\u003c/span\u003e þatainei þizei unledane ei gamuneima þatei usdaudida þata silbo taujan. "],["proiel:20170214:gothic-nt:44722","\u003cspan class=\"citation\"\u003eGAL 2.11\u003c/span\u003e aþþan þan qam Paitrus in Antiokjai, in andwairþi imma andstoþ, unte gatarhiþs was. "],["proiel:20170214:gothic-nt:44723","\u003cspan class=\"citation\"\u003eGAL 2.12\u003c/span\u003e unte faurþizei qemeina sumai fram Iakobau, miþ þiudom matida; "],["proiel:20170214:gothic-nt:44724","iþ biþe qemun, ufslaup jah afskaiskaid sik ogands þans us bimaita. "],["proiel:20170214:gothic-nt:44725","\u003cspan class=\"citation\"\u003eGAL 2.13\u003c/span\u003e jah miþlitidedun imma þai anþarai Iudaieis, swaei Barnabas miþgatauhans warþ þizai litai ize. "],["proiel:20170214:gothic-nt:44726","\u003cspan class=\"citation\"\u003eGAL 2.14\u003c/span\u003e ake biþe ik gasaƕ þatei ni raihtaba gaggand du sunjai aiwaggeljons, qaþ du Paitrau faura allaim: "],["proiel:20170214:gothic-nt:44727","jabai þu Iudaius wisands þiudisko libais jah ni iudaiwisko, ƕaiwa þiudos baideis iudaiwiskon? "],["proiel:20170214:gothic-nt:44728","\u003cspan class=\"citation\"\u003eGAL 2.15\u003c/span\u003e weis raihtis wistai Iudaieis wisandans jah ni us þiudom frawaurhtai; "]]