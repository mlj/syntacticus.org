[[199559,"мы юрьи свѧтъславич҃. кн҃зь великии смоленьскии даємъ ведомо. "],[199561,"кто коли сю грамоту видить а любо слышить. с володиславомъ бь҃єю млс҃тью. с королемъ полскимъ. литовьскимъ и рус҃скимъ иныхъ земль ѡсподаремъ. так҃ єсмь оу докончаньи. оу правдѣ. и оу хрс҃тнмъ целованьи как҃ же єсмь нѧл сѧ и докончалъ съ братомъ съ єго со кн҃змъ с великимъ скиригкаиломъ. "],[199568,"приєхати ми было оу литву. "],[199569,"и то єсмь исправилъ. "],[199570,"приєхаль єсмь оу литву. "],[199571,"и запсалъ єсмь с королемъ. што ми с нимъ за ѡдинъ быти "],[199826,"не ѡстати ми королѧ. никоторымъ веремѧнемъ. а никоторымь дѣломь. "],[199575,"ни оу лисе а ни оу добрѣ не ѿверечи ми сѧ королѧ. "],[199576,"далъ єсмь єму правду и до своєго живота. не изменити ми тоє правды. "],[199578,"а помагати ми королю бес хитрости. "],[199579,"где коли єму надобѣ. поити ми самому. "],[199581,"ажь пакъ некоторая мѧ дѣла заидуть. или немочь. ино ми послати брата своєго бес хитрости. "],[199584,"а с кимь король миренъ. и братъ єго кнѧзь великии скиригкаило. и с тымь и ѧзъ миренъ. "],[199587,"а и с кимь король не миренъ. и братъ єго кнѧзь великии скиригкаило. и с тымь и ѧзъ не миренъ. хотѧ бы с ыною братьєю своєю не миренъ. "],[199591,"и с тыми миру не держати ми. "],[199592,"и со ѡндреємъ полоцкимъ и с полочаны миру не держати ми. а ни сылати сѧ. "],[199594,"а што были єсмы повоєвали и поимали. а то єсмь нѧлъ сѧ ѿворотити. и ѿдати. "],[199597,"на томъ на всемъ далъ єсмь правду. "],[199598,"хрс҃тъ єсмь целовалъ за всю свою братью и за всю свою землю и за вси свои люди "],[199827,"а то єсмь оучинилъ и записалъ своєю доброю волею. што ми то сдержати крѣпко и до своєго живота. а не изменити. "],[199888,"и своими кнѧзми и своими боѧры. "],[199602,"кн҃зь федоръ романовичь. кнѧз҃ михаило иванович҃ вѧземьскии. семенъ непролѣи гаврилович҃. юрьи голова прокофеи їванович҃. глѣбъ васильєвичь. ѡндрѣи микулиничь. борисъ меркурьєвич҃. ѡндрѣи мирославич҃ хрс҃тъ. целовали. "],[199610,"на то ж҃ сюю грамоту дали єсмы. и своими печатьми завесили. оу городѣ у вилни. оу нед҃лю по оуздвиженьи чсн҃го хрс҃та. мс҃ца семтѧбрѧ. оу .з҃і. дн҃ь. подъ леты бь҃яго нарож҃нья. лѣтъ. тысѧча. и триста. ѡсмьдесѧтъ шестаго. "]]