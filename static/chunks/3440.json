[["torot:20180919:zadon:212261","а уж соколꙑ белозерския, ястребꙑ рваху ся ѿ златꙑх колодец, "],["torot:20180919:zadon:212407","іс каменнаго града москвꙑ, возлетѣша под синии нбса, "],["torot:20180919:zadon:212408","возгремѣша золоченꙑми колоколꙑ на быстром дону. "],["torot:20180919:zadon:212262","тогда княз великꙑи въступи въ златое стремя, взем свои меч въ правую руку свою помоля с бгу и прстии бцꙑ. "],["torot:20180919:zadon:212263","сл҃нце ему яснѡ на въстоцꙑ сияеть "],["torot:20180919:zadon:212409","а борис и глѣбъ млтву воздает за сродникꙑ. "],["torot:20180919:zadon:212264","что шумит, что гримит рано пред зарями. "],["torot:20180919:zadon:212265","кнзь владимеръ пакꙑ уставливаетъ и пребирает и ведет к дону великому, "],["torot:20180919:zadon:212410","і мовяш брату своему, княз дмитреи. "],["torot:20180919:zadon:212266","не ѡслабя, кнз’ великꙑи, татаромъ. "],["torot:20180919:zadon:212267","поганꙑи поля наступают, "],["torot:20180919:zadon:212411","ѿимають ѿчину нашу. "],["torot:20180919:zadon:212268","реч ему кнзь дмиреи иванович, "],["torot:20180919:zadon:212412","брате кнзь владимере ѡндрѣевич. "],["torot:20180919:zadon:212269","сами себѣ есмя два брата, "],["torot:20180919:zadon:212413","воеводꙑ у насъ уставленꙑ, 70 бояриновъ, кнзи крѣпъцꙑ белозерскꙑи ѳедор семенович, семен михаилович, микула василевич, два брата ѡлгердова, дмитреи волꙑнскꙑи, тимоѳеи волуевич, михаило иванович. "],["torot:20180919:zadon:212270","а воюют с нами 300000 кованои рати, "],["torot:20180919:zadon:212414","воеводꙑ у нас уставленꙑ, "],["torot:20180919:zadon:212415","дружина нам свѣдома. "],["torot:20180919:zadon:212271","имѣемъ под собою боръзꙑя комони а на себѣ золоченꙑя доспѣхꙑ а шеломꙑ черкасьскїе а щитꙑ московъскꙑе а сулицꙑ ѡрдинскїе а чарꙑ ѳраньския, мечи булатнꙑя. "],["torot:20180919:zadon:212272","и молвяше, "],["torot:20180919:zadon:212416","поганꙑи путь имъ знаемъ вельми а перевозꙑ имъ изготовленꙑ, "],["torot:20180919:zadon:212417","но еще хотят силно главꙑ своя положити за вѣру крстьянскую. "],["torot:20180919:zadon:212273","пашут бо ся хорюгове, "],["torot:20180919:zadon:212418","ищут себе чести і славнаг имени. "],["torot:20180919:zadon:212274","уж бѣ тѣ соколѣ и кречетꙑ за дон перевезли с, "],["torot:20180919:zadon:212419","і наѣхали рустии снве на силную рат татарьскю, "],["torot:20180919:zadon:212420","удариша с копи хараужничьнꙑми ѡ доспехꙑ татарскꙑа, "],["torot:20180919:zadon:212421","възгремѣли мечи булатнꙑя ѡ шеломꙑ хиновския на полѣ кѹликовѣ, на рѣчки направдѣ. "],["torot:20180919:zadon:212275","черна земля под копꙑтꙑ, "],["torot:20180919:zadon:212422","костьми татарскими поля насѣяша, "],["torot:20180919:zadon:212423","кровью зем’ля пролита, "],["torot:20180919:zadon:212424","силнии покꙑ съступали с в’ мѣсто, "],["torot:20180919:zadon:212425","протопташа холми и лугꙑ. "],["torot:20180919:zadon:212276","возмути с реки и езера, "],["torot:20180919:zadon:212426","кликнуло диво в рускои земли, "],["torot:20180919:zadon:212427","велит послушати грозънꙑмъ землям. "],["torot:20180919:zadon:212277","шибла слава к’ желѣзнꙑмъ вратом, к риму и к’ каѳꙑ по морю и к торнаву и ѿтоле к’ црюграду на похвалу. "],["torot:20180919:zadon:212278","рус великая ѡдолѣша мамая на полѣ куликовѣ. "],["torot:20180919:zadon:212279","тогда бо силнии тучи съступали с въ мѣсто, "],["torot:20180919:zadon:212428","силнии молнии, "],["torot:20180919:zadon:213878","громи гремѣли велцѣ. "],["torot:20180919:zadon:212280","тоти съступали с рускии снве с поганꙑм татарꙑ за свою ѡбиду, "],["torot:20180919:zadon:212429","а в них сияють доспѣхꙑ золоченꙑми, "],["torot:20180919:zadon:212430","гремѣли кнзи рускиа мечи ѡ шеломꙑ хыновскꙑа. "],["torot:20180919:zadon:212281","из утра били с до полудни в суб на ржство стии бцꙑ. "],["torot:20180919:zadon:212282","не тури возгремѣли на полѣ куликовѣ побежени у дону великого, "],["torot:20180919:zadon:212431","тоти не турꙑ побежни, "],["torot:20180919:zadon:212433","посеченꙑ кнзи рускꙑя и воеводꙑ великог кнзя, "],["torot:20180919:zadon:212432","и кнзи белозерстии посечени ѿ поганꙑх татар, ѳедор семеновичь, тимоѳѣи вѹлевич, семен михаилович, микула василевич, ѡндрѣи серпизович, микула иванович и иная. "],["torot:20180919:zadon:212283","черньца пересвѣта "],["torot:20180919:zadon:212435","великому кнзю дмирию иванович, "],["torot:20180919:zadon:212434","луче бы посеченꙑм пасти а не полонянꙑмъ въспѣти ѿ поганꙑхъ. "],["torot:20180919:zadon:212284","тако бо пересвѣт поскакивает на борзе кони а злаченꙑм доспѣхомъ посвѣчиваше "],["torot:20180919:zadon:212436","а инꙑе лежат посеченꙑ у дону на брези. "],["torot:20180919:zadon:212285","добро бы, брате, в то время стару помолодт ся а удалꙑм плечо попꙑтати. "],["torot:20180919:zadon:212286","и молвяше брат его ѡслабе черънецъ, "],["torot:20180919:zadon:212437","брате пересвѣт, вижу на тѣли твоем ранꙑ. "],["torot:20180919:zadon:212287","уже головѣ твоеи летѣти на траву ковыл, а чаду моему якову на ковꙑли зем’ли не лежати, на поли куликовѣ, за вѣру хрстьянскую и за ѡбиду великог кнзя дмирия иванович. "],["torot:20180919:zadon:212288","в то время по резанско зем’ли ѡколо дону ни пастуси кличут, но ѡднѣ воронѣ грають, трупу рад члчьскаго. "],["torot:20180919:zadon:212289","грозно бо бяше и жалостъно тогда слꙑшат, зане трава кровю прѡлта а древеса к земли тугою преклониша с, въспѣли бяше птицꙑ жалост’нꙑе пѣсни. "],["torot:20180919:zadon:212290","вси въсплакали с кне и болярꙑни, избьен’нꙑхъ воеводнꙑ женꙑ. "],["torot:20180919:zadon:212291","микулина жена василевич да маря дмитриева рано плакаша с у москвꙑ у брега на забралах а р’кучи, "],["torot:20180919:zadon:212438","доне, доне, быстрая рѣка, прирꙑла еси горꙑ каменнꙑя, "],["torot:20180919:zadon:213879","течеши в землю повецкую. "],["torot:20180919:zadon:212292","прилилѣи моего гсдря къ мнѣ, микулу василевич. "],["torot:20180919:zadon:212293","тимоѳѣева жена вѹлевич ѳедося таи плака с а р’кучи, "],["torot:20180919:zadon:212439","уже веселе понич въ слав’нѣ граи москвѣ, "],["torot:20180919:zadon:212440","уж не вижу своег гсдря тимоѳея вѹлевич в’ животѣ. "],["torot:20180919:zadon:212294","да ѡндрѣева жена марья да михаилова ѡксѣня рано плакаша с, "],["torot:20180919:zadon:212441","се уж нам ѡбема солн’це померкне на славнѣ град москвѣ. "],["torot:20180919:zadon:212295","припахнули к нам ѿ быстрог дону полонянꙑа вѣсти, носящу великую беду. "],["torot:20180919:zadon:212296","вꙑседоша удалцꙑ з боръзꙑхъ конеи на судное мѣсто на полѣ куликовѣ. "],["torot:20180919:zadon:212297","а уж диво кличетъ под саблями татарскꙑми. "],["torot:20180919:zadon:212298","тѹто щурове рано въспѣли жалостнꙑе пѣсни у коломнꙑ на забралах на воскрснїе на акима и ан’нинъ днь. "],["torot:20180919:zadon:212299","тоти бꙑло не щурове рано въспѣша жалостнꙑя пѣсни, "],["torot:20180919:zadon:213880","всѣ въсплакали с женꙑ коломенскꙑя. "],["torot:20180919:zadon:212442","москва, москва, бꙑстрая рѣка, чему еси у нас мужї наши залелѣяла в земълю половецъкую. "],["torot:20180919:zadon:212300","а рькучи, "],["torot:20180919:zadon:212443","можеши ли, гсне, кнзь великꙑи, весла непра запрудти а дон шлемомъ вꙑчерпати а мечю трупꙑ татарскꙑми запрудти, "],["torot:20180919:zadon:212444","замъкни, кнзь великꙑи, ѿ сих ворота, чтобы потомъ поганꙑе к намъ не ѣздили, "],["torot:20180919:zadon:212445","уже бо мужи наши рати трудли. "],["torot:20180919:zadon:212301","того днь стая бца исѣкоша хрстьяне поганꙑи полкꙑ на полѣ куликовѣ, на рѣчки направдѣ. "],["torot:20180919:zadon:212302","и нукнувъ княз владмеръ, гораздо скакаше по рати, поганꙑм "],["torot:20180919:zadon:212446","златым шеломом посвѣчиваше. "],["torot:20180919:zadon:212303","гремят мечи булатнꙑа ѡ шеломꙑ хꙑновскꙑе, "],["torot:20180919:zadon:212447","въсхваляа брата своег, "],["torot:20180919:zadon:212448","брате, кнзь дмиреи иванович. "],["torot:20180919:zadon:212304","что ти ес еси у зла времени желѣзная забрала. "],["torot:20180919:zadon:212305","не устава, кнзь великꙑи, с’ своими великими полкꙑ "],["torot:20180919:zadon:212449","не потака крамолнїком. "],["torot:20180919:zadon:212306","поганꙑя бо поля наша наступают а храрую дружину теряли, "],["torot:20180919:zadon:212450","трупу члчью борзъ конь не может скочити, "],["torot:20180919:zadon:212451","въ крови по колѣно бродят. "],["torot:20180919:zadon:212307","ѹже бо, брате, жалостно видѣти крови крстьянскои. "],["torot:20180919:zadon:212308","не ѹстава, кнзь великꙑи, съ своими боярꙑ. "]]