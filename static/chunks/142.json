[["iswoc:20160620:wscp:103215","He cymð \u0026 fordeð þa tiligean \u0026 sylð oþron þone wingeard. "],["iswoc:20160620:wscp:103218","\u003cspan class=\"citation\"\u003eWSCp MARK 12.10\u003c/span\u003e Ne rædde ge þis gewrit; "],["iswoc:20160620:wscp:103219","Se stan þe þa wyrhtan awurpon, þes ys geworden on þære hyrnan heafod. "],["iswoc:20160620:wscp:103220","\u003cspan class=\"citation\"\u003eWSCp MARK 12.11\u003c/span\u003e Þis ys fram Drihtne geworden "],["iswoc:20160620:wscp:103221","\u0026 hit is wundorlic on uron eagum. "],["iswoc:20160620:wscp:103222","\u003cspan class=\"citation\"\u003eWSCp MARK 12.12\u003c/span\u003e Þa smeadon hi þæt hi gefengon hine "],["iswoc:20160620:wscp:103223","\u0026 hi ondredon þa menigu; "],["iswoc:20160620:wscp:103224","Hi oncneowon þa þæt he þis bigspell to him sæde; "],["iswoc:20160620:wscp:103225","Hi ferdon þa \u0026 hine forleton. "],["iswoc:20160620:wscp:103227","\u003cspan class=\"citation\"\u003eWSCp MARK 12.13\u003c/span\u003e Þa sendon hi to him sume of Phariseum \u0026 Herodianum þæt hi befengon hine on his worde. "],["iswoc:20160620:wscp:103228","\u003cspan class=\"citation\"\u003eWSCp MARK 12.14\u003c/span\u003e Ða comon hi \u0026 þus mid facne cwædon, "],["iswoc:20160620:wscp:103230","lareow, we witon þæt þu eart soðfæst "],["iswoc:20160620:wscp:121866","\u0026 þu ne recst be ænegum menn "],["iswoc:20160620:wscp:121867","ne besceawast þu manna ansyne, "],["iswoc:20160620:wscp:121868","ac þu Godes weg lærst on soðfæstnysse; "],["iswoc:20160620:wscp:103231","Alyfð gaful to syllanne þam Casere. "],["iswoc:20160620:wscp:103232","\u003cspan class=\"citation\"\u003eWSCp MARK 12.15\u003c/span\u003e Hwæðer þe we ne syllað; "],["iswoc:20160620:wscp:103233","þa cwæð he \u0026 heora lotwrencceaste wiste, "],["iswoc:20160620:wscp:121869","hwi fandi ge min; "],["iswoc:20160620:wscp:103234","Bringað me þone pening þæt ic hine geseo. "],["iswoc:20160620:wscp:103235","\u003cspan class=\"citation\"\u003eWSCp MARK 12.16\u003c/span\u003e Þa brohton hi him "],["iswoc:20160620:wscp:103236","þa sæde he him, "],["iswoc:20160620:wscp:121870","hwæs is þeos anlicnys \u0026 þis gewrit; "],["iswoc:20160620:wscp:103237","Hi cwædon, "],["iswoc:20160620:wscp:121871","ðæs Caseres. "],["iswoc:20160620:wscp:103238","\u003cspan class=\"citation\"\u003eWSCp MARK 12.17\u003c/span\u003e Ða cwæð se hælend to him, "],["iswoc:20160620:wscp:121872","agyfað þam Casere þa ðing þe þæs Caseres synd, \u0026 Gode þa ðe Godes synd; "],["iswoc:20160620:wscp:103239","þa wundrodon hi be þam. "],["iswoc:20160620:wscp:103240","\u003cspan class=\"citation\"\u003eWSCp MARK 12.18\u003c/span\u003e Þa comon him to Sadcei þa secgað þæt ærist ne sy \u0026 hine ahsodon \u0026 þus cwædon. "],["iswoc:20160620:wscp:103243","\u003cspan class=\"citation\"\u003eWSCp MARK 12.19\u003c/span\u003e Lareow, Moyses us wrat, gif hwæs broðor dead bið \u0026 læfð his wif \u0026 næfð nan bearn þæt his broðor nime his wif \u0026 his broðor sæd wecce. "],["iswoc:20160620:wscp:103244","\u003cspan class=\"citation\"\u003eWSCp MARK 12.20\u003c/span\u003e Eornostlice seofon gebroþru wæron "],["iswoc:20160620:wscp:103245","\u0026 se æresta nam wif \u0026 wearð dead na læfedum sæde. "],["iswoc:20160620:wscp:103247","\u003cspan class=\"citation\"\u003eWSCp MARK 12.21\u003c/span\u003e And þa nam se oðer hi \u0026 wearð dead "],["iswoc:20160620:wscp:103249","ne se sæd ne læfde; "],["iswoc:20160620:wscp:103250","Gelice se þridda. "],["iswoc:20160620:wscp:103251","\u003cspan class=\"citation\"\u003eWSCp MARK 12.22\u003c/span\u003e \u0026 ealle seofon hi hæfdon \u0026 sæd ne læfdon; "],["iswoc:20160620:wscp:103253","Ealra æftemest þa forðferde þæt wif. "],["iswoc:20160620:wscp:103254","\u003cspan class=\"citation\"\u003eWSCp MARK 12.23\u003c/span\u003e On þam æriste, hwylces þara seofona bið þæt wif; "],["iswoc:20160620:wscp:103255","Hi ealle hi hæfdon. "],["iswoc:20160620:wscp:103256","\u003cspan class=\"citation\"\u003eWSCp MARK 12.24\u003c/span\u003e Þa andswarode him se hælend, "],["iswoc:20160620:wscp:103257","hu ne dweligað ge forþam þe ge nyton þa halgan gewritu ne Godes mægen? "],["iswoc:20160620:wscp:103258","\u003cspan class=\"citation\"\u003eWSCp MARK 12.25\u003c/span\u003e Soðlice þonne hi of deaðe arisaþ ne wifiaþ hi ne ne gyftigeað, "],["iswoc:20160620:wscp:103260","ac hi synt swylce Godes englas on heofonum. "],["iswoc:20160620:wscp:103261","\u003cspan class=\"citation\"\u003eWSCp MARK 12.26\u003c/span\u003e Be þam deadum þæt hi arison, ne rædde ge on Moyses bec hu God to him cwæþ ofer þone gorstbeam, "],["iswoc:20160620:wscp:121875","ic eom Abrahames God \u0026 Isaaces God \u0026 Iacobes God. "],["iswoc:20160620:wscp:103262","\u003cspan class=\"citation\"\u003eWSCp MARK 12.27\u003c/span\u003e Nis God deadra "],["iswoc:20160620:wscp:103263","ac he hys lybbendra; "],["iswoc:20160620:wscp:103264","Soðlice swyþe ge dweligeað. "],["iswoc:20160620:wscp:103265","\u003cspan class=\"citation\"\u003eWSCp MARK 12.28\u003c/span\u003e Ða genealæhte him an of þam bocerum þe he gehyrde hi smeagende \u0026 geseah þæt he him wel andswarode \u0026 ahsode hine, hwæt wære ealra beboda mæst? "],["iswoc:20160620:wscp:103268","\u003cspan class=\"citation\"\u003eWSCp MARK 12.29\u003c/span\u003e Þa andswarode he him, "],["iswoc:20160620:wscp:121877","þæt is þæt mæste bebod ealra, "],["iswoc:20160620:wscp:103269","Israhel, gehyr, "],["iswoc:20160620:wscp:103270","urne Drihten God he is. "],["iswoc:20160620:wscp:103271","\u003cspan class=\"citation\"\u003eWSCp MARK 12.30\u003c/span\u003e And lufa þinne Drihten God of ealre þinre heortan \u0026 of ealre þinre sawle eallum þinum mode \u0026 of eallum þinum mægene; "],["iswoc:20160620:wscp:103272","þæt is þæt fyrmeste bebod. "],["iswoc:20160620:wscp:103273","\u003cspan class=\"citation\"\u003eWSCp MARK 12.31\u003c/span\u003e Soðlice is oðer þissum gelic, "],["iswoc:20160620:wscp:103274","lufa þinne nehstan swa þe sylfne; "],["iswoc:20160620:wscp:103275","Nys oðer mare bebod. "],["iswoc:20160620:wscp:103276","\u003cspan class=\"citation\"\u003eWSCp MARK 12.32\u003c/span\u003e Ða cwæþ se bocere, "],["iswoc:20160620:wscp:121878","Lareow, well þu on soþe cwæde þæt an God is \u0026 nis oðer butan him. "],["iswoc:20160620:wscp:122447","\u003cspan class=\"citation\"\u003eWSCp MARK 12.33\u003c/span\u003e \u0026 ðæt he si gelufod of ealre heortan \u0026 of eallum andgyte \u0026 of ealre sawle \u0026 of ealre strengðe, \u0026 lufigean his nehstan swa hine sylfne; þæt is mare eallum onsægdnyssum \u0026 offrungum. "],["iswoc:20160620:wscp:103278","\u003cspan class=\"citation\"\u003eWSCp MARK 12.34\u003c/span\u003e Ða se hælend geseah þæt he him wislice andwyrde he sæde him, "],["iswoc:20160620:wscp:121880","ne art þu feorr fram Godes rice; "],["iswoc:20160620:wscp:103279","\u0026 hine ne dorste nan mann ahsian. "],["iswoc:20160620:wscp:103280","\u003cspan class=\"citation\"\u003eWSCp MARK 12.35\u003c/span\u003e Ða cwæþ se hælend on þam temple lærende, "],["iswoc:20160620:wscp:121881","hu secgað þa boceras þæt Crist sy Dauides sunu? "],["iswoc:20160620:wscp:103281","\u003cspan class=\"citation\"\u003eWSCp MARK 12.36\u003c/span\u003e Dauid sylf cwæþ to þam halgan gaste; "],["iswoc:20160620:wscp:121882","Drihten cwæþ to minum Drihtne, "],["iswoc:20160620:wscp:121883","site on mine swyðran healfe oð ic þine fynd asette to fotsceamole þinra fota. "],["iswoc:20160620:wscp:103282","\u003cspan class=\"citation\"\u003eWSCp MARK 12.37\u003c/span\u003e Dauid sylf nemde hine Drihten, "],["iswoc:20160620:wscp:103283","\u0026 hwanon is he his sunu; "],["iswoc:20160620:wscp:103284","And mycel menegu hine luflice gehyrde. "],["iswoc:20160620:wscp:103285","\u003cspan class=\"citation\"\u003eWSCp MARK 12.38\u003c/span\u003e Þa sæde he him on his lare, "],["iswoc:20160620:wscp:121884","warniað fram bocerum þa wyllað on gegyrlum gan \u0026 beon on strætum grete. \u003cspan class=\"citation\"\u003eWSCp MARK 12.39\u003c/span\u003e \u0026 on fyrmestum lareowsetlum sittan on gesamnungum \u0026 þa fyrmestan setl on gebeorscipum. "],["iswoc:20160620:wscp:158682","\u003cspan class=\"citation\"\u003eWSCp MARK 12.40\u003c/span\u003e Þa ðe wudewena hus forswelgað mid heora langsuman gebede; þa onfoð lengestne dom. "],["iswoc:20160620:wscp:103287","\u003cspan class=\"citation\"\u003eWSCp MARK 12.41\u003c/span\u003e Ða sæt se hælend ongen þone tollsceamol \u0026 geseah hu þæt folc hyra feoh torfude on þone tollsceamul "],["iswoc:20160620:wscp:103289","\u0026 manega welige torfudon fela. "],["iswoc:20160620:wscp:103290","\u003cspan class=\"citation\"\u003eWSCp MARK 12.42\u003c/span\u003e Þa com an earm wuduwe and wearp twegen feorðlingas. "]]