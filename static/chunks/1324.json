[["proiel:20180408:gothic-nt:52422","ni galeiþaiþ "],["proiel:20180408:gothic-nt:52423","nih laistjaiþ. "],["proiel:20180408:gothic-nt:45875","\u003cspan class=\"citation\"\u003eLUKE 17.24\u003c/span\u003e swaswe raihtis lauhmoni lauhatjandei us þamma uf himina in þata uf himina skeiniþ, swa wairþiþ sunus mans in daga seinamma. "],["proiel:20180408:gothic-nt:45876","\u003cspan class=\"citation\"\u003eLUKE 17.25\u003c/span\u003e aþþan faurþis skal manag gaþulan jah uskiusada fram þamma kunja. "],["proiel:20180408:gothic-nt:45877","\u003cspan class=\"citation\"\u003eLUKE 17.26\u003c/span\u003e jah swaswe warþ in dagam Nauelis, swah wairþiþ jah in dagam sunaus mans. "],["proiel:20180408:gothic-nt:45878","\u003cspan class=\"citation\"\u003eLUKE 17.27\u003c/span\u003e etun jah drugkun, liugaidedun jah liugaidos wesun, und þanei dag galaiþ Nauel in arka; "],["proiel:20180408:gothic-nt:45879","jah qam midjasweipains jah fraqistida allans. "],["proiel:20180408:gothic-nt:45880","\u003cspan class=\"citation\"\u003eLUKE 17.28\u003c/span\u003e samaleiko jah swe warþ in dagam Lodis; "],["proiel:20180408:gothic-nt:45881","etun jah drugkun, "],["proiel:20180408:gothic-nt:59970","bauhtedun jah frabauhtedun, "],["proiel:20180408:gothic-nt:59971","satidedun, "],["proiel:20180408:gothic-nt:59972","timridedun; "],["proiel:20180408:gothic-nt:45882","\u003cspan class=\"citation\"\u003eLUKE 17.29\u003c/span\u003e iþ þammei daga usiddja Lod us Saudaumim, rignida swibla jah funin us himina jah fraqistida allaim. "],["proiel:20180408:gothic-nt:45883","\u003cspan class=\"citation\"\u003eLUKE 17.30\u003c/span\u003e bi þamma wairþiþ þamma daga, ei sunus mans andhuljada. "],["proiel:20180408:gothic-nt:45884","\u003cspan class=\"citation\"\u003eLUKE 17.31\u003c/span\u003e in jainamma daga, saei sijai ana hrota jah kasa is in razna, ni atsteigai dalaþ niman þo; "],["proiel:20180408:gothic-nt:45885","jah saei ana haiþjai, samaleiko ni gawandjai sik ibukana. "],["proiel:20180408:gothic-nt:45886","\u003cspan class=\"citation\"\u003eLUKE 17.32\u003c/span\u003e gamuneiþ qenais Lodis. "],["proiel:20180408:gothic-nt:45887","\u003cspan class=\"citation\"\u003eLUKE 17.33\u003c/span\u003e saei sokeiþ saiwala seina ganasjan, fraqisteiþ izai, jah saei fraqisteiþ izai in meina, ganasjiþ þo. "],["proiel:20180408:gothic-nt:45888","\u003cspan class=\"citation\"\u003eLUKE 17.34\u003c/span\u003e qiþa izwis þatei þizai naht twai wairþand ana ligra samin, "],["proiel:20180408:gothic-nt:59973","ains usnimada jah anþar bileiþada; "],["proiel:20180408:gothic-nt:45889","\u003cspan class=\"citation\"\u003eLUKE 17.35\u003c/span\u003e twos wairþand malandeins samana, "],["proiel:20180408:gothic-nt:59974","aina usnimada jah anþara bileiþada. "],["proiel:20180408:gothic-nt:45890","\u003cspan class=\"citation\"\u003eLUKE 17.37\u003c/span\u003e jah andhafjandans qeþun du imma: "],["proiel:20180408:gothic-nt:45891","ƕar, frauja? "],["proiel:20180408:gothic-nt:45892","iþ is qaþ im: "],["proiel:20180408:gothic-nt:45893","þarei leik, jaindre galisand sik arans."],["proiel:20180408:gothic-nt:45894","\u003cspan class=\"citation\"\u003eLUKE 18.1\u003c/span\u003e Qaþ-uþ-þan jah gajukon im du þammei sinteino skulun bidjan jah ni wairþan usgrudjans, \u003cspan class=\"citation\"\u003eLUKE 18.2\u003c/span\u003e qiþands: "],["proiel:20180408:gothic-nt:45895","staua was sums in sumai baurg, guþ ni ogands jah mannan ni aistands. "],["proiel:20180408:gothic-nt:45896","\u003cspan class=\"citation\"\u003eLUKE 18.3\u003c/span\u003e was-uþ-þan jah widuwo in þizai baurg jainai jah atiddja du imma qiþandei: "],["proiel:20180408:gothic-nt:45897","fraweit mik ana andastaþja meinamma. "],["proiel:20180408:gothic-nt:45898","\u003cspan class=\"citation\"\u003eLUKE 18.4\u003c/span\u003e jah ni wilda laggai ƕeilai. "],["proiel:20180408:gothic-nt:45899","Afar-uþ-þan þata qaþ in sis silbin: "],["proiel:20180408:gothic-nt:45900","jabai jah guþ ni og jah mannan ni aista, \u003cspan class=\"citation\"\u003eLUKE 18.5\u003c/span\u003e iþ in þizei usþriutiþ mis so widuwo, fraweita þo, ibai und andi qimandei usagljai mis. "],["proiel:20180408:gothic-nt:45901","\u003cspan class=\"citation\"\u003eLUKE 18.6\u003c/span\u003e qaþ þan frauja: "],["proiel:20180408:gothic-nt:45902","hauseiþ ƕa staua inwindiþos qiþiþ. "],["proiel:20180408:gothic-nt:45903","\u003cspan class=\"citation\"\u003eLUKE 18.7\u003c/span\u003e iþ guþ niu gawrikai þans gawalidans seinans, þans wopjandans du sis dagam jah nahtam, jah usbeidands ist ana im? "],["proiel:20180408:gothic-nt:45904","\u003cspan class=\"citation\"\u003eLUKE 18.8\u003c/span\u003e aþþan qiþa izwis þatei gawrikiþ ins sprauto. "],["proiel:20180408:gothic-nt:45905","iþ sweþauh sunus mans qimands bi-gitai-u galaubein ana airþai? "],["proiel:20180408:gothic-nt:45906","\u003cspan class=\"citation\"\u003eLUKE 18.9\u003c/span\u003e qaþ þan du sumaim, þaiei silbans trauaidedun sis ei weseina garaihtai jah frakunnandans þaim anþaraim, þo gajukon: "],["proiel:20180408:gothic-nt:45907","\u003cspan class=\"citation\"\u003eLUKE 18.10\u003c/span\u003e mans twai usiddjedun in alh bidjan, "],["proiel:20180408:gothic-nt:59993","ains Fareisaius jah anþar motareis. "],["proiel:20180408:gothic-nt:45908","\u003cspan class=\"citation\"\u003eLUKE 18.11\u003c/span\u003e sa Fareisaius standands sis þo bad: "],["proiel:20180408:gothic-nt:45909","guþ, awiliudo þus, unte ni im swaswe þai anþarai mans, wilwans, inwindai, horos, aiþþau jah swaswe sa motareis. "],["proiel:20180408:gothic-nt:45910","\u003cspan class=\"citation\"\u003eLUKE 18.12\u003c/span\u003e fasta twaim sinþam sabbataus jah afdailja taihundon dail allis þize gastalda. "],["proiel:20180408:gothic-nt:45911","\u003cspan class=\"citation\"\u003eLUKE 18.13\u003c/span\u003e jah sa motareis fairraþro standands ni wilda nih augona seina ushafjan du himina, ak sloh in brusts seinos qiþands: "],["proiel:20180408:gothic-nt:45912","guþ, hulþs sijais mis frawaurhtamma. "],["proiel:20180408:gothic-nt:45913","\u003cspan class=\"citation\"\u003eLUKE 18.14\u003c/span\u003e qiþa izwis: "],["proiel:20180408:gothic-nt:45914","atiddja sa garaihtoza gataihans du garda seinamma þau raihtis jains; "],["proiel:20180408:gothic-nt:45915","unte saƕazuh saei hauheiþ sik silba, gahnaiwjada, iþ saei hnaiweiþ sik silba, ushauhjada. "],["proiel:20180408:gothic-nt:45916","\u003cspan class=\"citation\"\u003eLUKE 18.15\u003c/span\u003e berun þan du imma barna, ei im attaitoki. "],["proiel:20180408:gothic-nt:45917","gasaiƕandans þan siponjos andbitun ins. "],["proiel:20180408:gothic-nt:45918","\u003cspan class=\"citation\"\u003eLUKE 18.16\u003c/span\u003e iþ Iesus athaitands ins qaþ: "],["proiel:20180408:gothic-nt:45919","letiþ þo barna gaggan du mis jah ni warjiþ þo, unte þize swaleikaize ist þiudangardi gudis. "],["proiel:20180408:gothic-nt:45920","\u003cspan class=\"citation\"\u003eLUKE 18.17\u003c/span\u003e amen, qiþa izwis, "],["proiel:20180408:gothic-nt:59994","saei ni andnimiþ þiudangardja gudis swe barn, ni qimiþ in izai. "],["proiel:20180408:gothic-nt:45921","\u003cspan class=\"citation\"\u003eLUKE 18.18\u003c/span\u003e jah frah ina sums reike qiþands: "],["proiel:20180408:gothic-nt:45922","laisari þiuþeiga, ƕa taujands libainais aiweinons arbja wairþau? "],["proiel:20180408:gothic-nt:45923","\u003cspan class=\"citation\"\u003eLUKE 18.19\u003c/span\u003e qaþ þan du imma Iesus: "],["proiel:20180408:gothic-nt:45924","ƕa mik qiþis þiuþeigana? "],["proiel:20180408:gothic-nt:45925","ni ainshun þiuþeigs niba ains guþ. "]]