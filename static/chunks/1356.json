[["proiel:20180408:gothic-nt:52515","\u003cspan class=\"citation\"\u003e1COR 15.10\u003c/span\u003e aþþan anstai gudis im saei im, jasso ansts is in mis halka ni warþ, ak managizo im allaim usaiwida, aþþan ni ik, ak ansts gudis miþ mis. "],["proiel:20180408:gothic-nt:46730","\u003cspan class=\"citation\"\u003e1COR 15.11\u003c/span\u003e iþ jaþþe ik jaþþe jainai, swa merjam, jah swa galaubideduþ. "],["proiel:20180408:gothic-nt:46731","\u003cspan class=\"citation\"\u003e1COR 15.12\u003c/span\u003e þande nu Xristus merjada þatei urrais us dauþaim, ƕaiwa qiþand sumai in izwis þatei usstass dauþaim nist? "],["proiel:20180408:gothic-nt:46732","\u003cspan class=\"citation\"\u003e1COR 15.13\u003c/span\u003e iþ jabai usstass dauþaim nist, nih Xristus urrais. "],["proiel:20180408:gothic-nt:46733","\u003cspan class=\"citation\"\u003e1COR 15.14\u003c/span\u003e aþþan jabai Xristus ni urrais, sware þau jasso mereins unsara, jah so galaubeins unsara lausa. "],["proiel:20180408:gothic-nt:46734","\u003cspan class=\"citation\"\u003e1COR 15.15\u003c/span\u003e bi-gitanda-þ-þan galiugaweitwods gudis, unte weitwodidedum bi guþ þatei urraisida Xristu, þanei ni urraisida. "],["proiel:20180408:gothic-nt:46735","\u003cspan class=\"citation\"\u003e1COR 15.16\u003c/span\u003e jah jabai auk dauþans ni urreisand, nih Xristus urrais. "],["proiel:20180408:gothic-nt:46736","\u003cspan class=\"citation\"\u003e1COR 15.17\u003c/span\u003e iþ jabai Xristus ni urrais, sware jah so galaubeins izwara ist; "],["proiel:20180408:gothic-nt:46737","jannauh sijuþ in frawaurhtim izwaraim. "],["proiel:20180408:gothic-nt:46738","\u003cspan class=\"citation\"\u003e1COR 15.18\u003c/span\u003e þanuh jaþþai gaslepandans in Xristau fraqistnodedun. "],["proiel:20180408:gothic-nt:46739","\u003cspan class=\"citation\"\u003e1COR 15.19\u003c/span\u003e jabai in þizai libainai in Xristau wenjandans sijum þatainei, armostai sium allaize manne. "],["proiel:20180408:gothic-nt:46740","\u003cspan class=\"citation\"\u003e1COR 15.20\u003c/span\u003e iþ nu Xristus urrais us dauþaim, anastodeins gaslepandane waurþans; "],["proiel:20180408:gothic-nt:46741","\u003cspan class=\"citation\"\u003e1COR 15.21\u003c/span\u003e unte auk þairh mannan dauþus, jah þairh mannan usstass dauþaize; "],["proiel:20180408:gothic-nt:46742","\u003cspan class=\"citation\"\u003e1COR 15.22\u003c/span\u003e unte swaswe in Adama allai gadauþnand, swah in Xristau allai gaqiunand. "],["proiel:20180408:gothic-nt:46743","\u003cspan class=\"citation\"\u003e1COR 15.23\u003c/span\u003e aþþan ƕarjizuh in seinai tewai: "],["proiel:20180408:gothic-nt:52517","anastodeins Xristus, "],["proiel:20180408:gothic-nt:52518","þaþroþþan þai Xristaus in quma is. "],["proiel:20180408:gothic-nt:46745","\u003cspan class=\"citation\"\u003e1COR 15.24\u003c/span\u003e þaþroþþan andeis, þan anafilhiþ þiudinassu guda jah attin, þan gatairiþ all reikjis jah waldufnjis jah mahtais. "],["proiel:20180408:gothic-nt:46746","\u003cspan class=\"citation\"\u003e1COR 15.25\u003c/span\u003e skal auk is þiudanon und þatei galagjiþ allans fijands is uf fotuns imma. "],["proiel:20180408:gothic-nt:46747","\u003cspan class=\"citation\"\u003e1COR 15.26\u003c/span\u003e alluh auk ufhnaiwida uf fotuns imma; "],["proiel:20180408:gothic-nt:46748","aftumista fijands gatairada dauþus. "],["proiel:20180408:gothic-nt:46749","\u003cspan class=\"citation\"\u003e1COR 15.27\u003c/span\u003e iþ biþe qiþiþ: alla ufhnaiwida sind, bairht þatei inu þana izei ufhnaiwida uf ina þo alla. "],["proiel:20180408:gothic-nt:46751","\u003cspan class=\"citation\"\u003e1COR 15.28\u003c/span\u003e þanuh biþe alla gakunnun sik faura imma, þanuþþan is silba sunus gakann sik faura þamma ufhnaiwjandin uf ina þo alla, ei sijai guþ alla in allaim. "],["proiel:20180408:gothic-nt:46752","\u003cspan class=\"citation\"\u003e1COR 15.29\u003c/span\u003e aiþþau ƕa waurkjand þai daupjandans faur dauþans, jabai allis dauþans ni urreisand? "],["proiel:20180408:gothic-nt:46753","duƕe þau daupjand faur ins? "],["proiel:20180408:gothic-nt:46754","\u003cspan class=\"citation\"\u003e1COR 15.30\u003c/span\u003e duƕe þau weis bireikjai sijum ƕeilo ƕoh? "],["proiel:20180408:gothic-nt:46755","\u003cspan class=\"citation\"\u003e1COR 15.31\u003c/span\u003e daga ƕammeh gaswiltandans in izwaraizos ƕoftuljos, broþrjus, þoei haba in Xristau Iesu fraujin unsaramma. "],["proiel:20180408:gothic-nt:46756","\u003cspan class=\"citation\"\u003e1COR 15.32\u003c/span\u003e jabai bi mannam du diuzam waih in Aifaison, ƕo mis boto jabai dauþans ni urreisand? "],["proiel:20180408:gothic-nt:46757","matjam jah drigkam, unte du maurgina gaswiltam. "],["proiel:20180408:gothic-nt:46758","\u003cspan class=\"citation\"\u003e1COR 15.33\u003c/span\u003e ni afairzjaindau: "],["proiel:20180408:gothic-nt:46759","riurjand sidu godana gawaurdja ubila. "],["proiel:20180408:gothic-nt:46760","\u003cspan class=\"citation\"\u003e1COR 15.34\u003c/span\u003e usskarjiþ izwis garaihtaba janni frawaurkjaid; "],["proiel:20180408:gothic-nt:46761","unkunþi gudis sumai haband; "],["proiel:20180408:gothic-nt:46762","du aiwiskja izwis rodja. "],["proiel:20180408:gothic-nt:46763","\u003cspan class=\"citation\"\u003e1COR 15.35\u003c/span\u003e akei qiþiþ sums: "],["proiel:20180408:gothic-nt:46764","ƕaiwa urreisand dauþans? ... "],["proiel:20180408:gothic-nt:46766","...\u003cspan class=\"citation\"\u003e1COR 15.46\u003c/span\u003e ahmeino. "],["proiel:20180408:gothic-nt:52519","\u003cspan class=\"citation\"\u003e1COR 15.47\u003c/span\u003e sa fruma manna us airþai muldeins, "],["proiel:20180408:gothic-nt:52520","sa anþar manna, frauja, us himina. "],["proiel:20180408:gothic-nt:46768","\u003cspan class=\"citation\"\u003e1COR 15.48\u003c/span\u003e ƕileiks sa muldeina, swaleikai jah þai muldeinans; "],["proiel:20180408:gothic-nt:46769","ƕileiks sa ufarhiminakunda, swaleikai jah þai ufarhiminakundans. "],["proiel:20180408:gothic-nt:46770","\u003cspan class=\"citation\"\u003e1COR 15.49\u003c/span\u003e jah swaswe berum mannleikan þis airþeinins, bairaima jah frisaht þis himinakundins. "],["proiel:20180408:gothic-nt:46771","\u003cspan class=\"citation\"\u003e1COR 15.50\u003c/span\u003e þata auk qiþa, broþrjus, þei leik jah bloþ þiudinassu gudis ganiman ni magun, nih riurei unriureins arbjo wairþiþ. "],["proiel:20180408:gothic-nt:46772","\u003cspan class=\"citation\"\u003e1COR 15.51\u003c/span\u003e sai, runa izwis qiþa: "],["proiel:20180408:gothic-nt:46773","allai auk ni gaswiltam, iþ allai inmaidjanda. "],["proiel:20180408:gothic-nt:46774","\u003cspan class=\"citation\"\u003e1COR 15.52\u003c/span\u003e suns, in braƕa augins, in spedistin þuthaurna; "],["proiel:20180408:gothic-nt:46775","þuthaurneiþ auk, jah dauþans usstandand unriurjai, jah weis inmaidjanda. "],["proiel:20180408:gothic-nt:46776","\u003cspan class=\"citation\"\u003e1COR 15.53\u003c/span\u003e skuld auk ist þata riurjo gahamon unriurein, jah þata diwano gahamon undiwanein. "],["proiel:20180408:gothic-nt:46777","\u003cspan class=\"citation\"\u003e1COR 15.54\u003c/span\u003e þanuþþan þata diwano gawasjada undiwanein, þanuh wairþiþ waurd þata gamelido: "]]