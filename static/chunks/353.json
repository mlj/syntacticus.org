[["proiel:20170214:gothic-nt:45168","\u003cspan class=\"citation\"\u003eLUKE 5.4\u003c/span\u003e biþeh þan gaandida rodjands, qaþ du Seimonau: "],["proiel:20170214:gothic-nt:45169","brigg ana diupiþa, jah athahid þo natja izwara du fiskon. "],["proiel:20170214:gothic-nt:45170","\u003cspan class=\"citation\"\u003eLUKE 5.5\u003c/span\u003e jah andhafjands Seimon qaþ du imma: "],["proiel:20170214:gothic-nt:45171","talzjand, alla naht þairharbaidjandans waiht ni nemum; "],["proiel:20170214:gothic-nt:45172","iþ afar waurda þeinamma wairpam natja. "],["proiel:20170214:gothic-nt:45173","\u003cspan class=\"citation\"\u003eLUKE 5.6\u003c/span\u003e jah þata taujandans galukun manageins fiske filu, swe natja dishnupnodedun ize. "],["proiel:20170214:gothic-nt:45174","\u003cspan class=\"citation\"\u003eLUKE 5.7\u003c/span\u003e jah bandwidedun gamanam þoei wesun in anþaramma skipa, ei atiddjedeina hilpan ize. "],["proiel:20170214:gothic-nt:45175","jah qemun jah gafullidedun ba þo skipa, swe sugqun. "],["proiel:20170214:gothic-nt:45176","\u003cspan class=\"citation\"\u003eLUKE 5.8\u003c/span\u003e gaumjands þan Seimon Paitrus draus du kniwam Iesuis qiþands: "],["proiel:20170214:gothic-nt:52375"," usgagg fairra mis, unte manna frawaurhts im, frauja. "],["proiel:20170214:gothic-nt:45178","\u003cspan class=\"citation\"\u003eLUKE 5.9\u003c/span\u003e sildaleik auk dishabaida ina jah allans þans miþ imma in gafahis þize fiske þanzei ganutun; \u003cspan class=\"citation\"\u003eLUKE 5.10\u003c/span\u003e samaleikoh þan jah Iakobau jah Iohannen, sununs Zaibaidaiaus, þaiei wesun gadailans Seimona. "],["proiel:20170214:gothic-nt:45180","jah qaþ du Seimona Iesus: "],["proiel:20170214:gothic-nt:52377","ni ogs þus, "],["proiel:20170214:gothic-nt:52378","fram himma nu manne siud nutans. "],["proiel:20170214:gothic-nt:45182","\u003cspan class=\"citation\"\u003eLUKE 5.11\u003c/span\u003e jah gatiuhandans þo skipa ana airþa afleitandans allata laistidedun afar imma. "],["proiel:20170214:gothic-nt:45183","\u003cspan class=\"citation\"\u003eLUKE 5.12\u003c/span\u003e jah warþ, miþþanei was is in ainai baurge, jah sai, manna fulls þrutsfillis jah gasaiƕands Iesu driusands ana andwairþi bad ina qiþands: "],["proiel:20170214:gothic-nt:45184","frauja, jabai wileis, magt mik gahrainjan. "],["proiel:20170214:gothic-nt:45185","\u003cspan class=\"citation\"\u003eLUKE 5.13\u003c/span\u003e jah ufrakjands handu attaitok imma qiþands: "],["proiel:20170214:gothic-nt:52379","wiljau, "],["proiel:20170214:gothic-nt:52380","wairþ hrains. "],["proiel:20170214:gothic-nt:45187","jah suns þata þrutsfill aflaiþ af imma. "],["proiel:20170214:gothic-nt:45188","\u003cspan class=\"citation\"\u003eLUKE 5.14\u003c/span\u003e jah is faurbaud imma ei mann ni qeþi; "],["proiel:20170214:gothic-nt:45189","ak gagg jah ataugei þuk silban gudjin jah atbair imma fram þizai gahraineinai þeinai þatei anabaud Moses du weitwodiþai im. "],["proiel:20170214:gothic-nt:45190","\u003cspan class=\"citation\"\u003eLUKE 5.15\u003c/span\u003e usmernoda þan þata waurd mais bi ina, jah garunnun hiuhmans managai hausjon jah leikinon fram imma sauhte seinaizo. "],["proiel:20170214:gothic-nt:45191","\u003cspan class=\"citation\"\u003eLUKE 5.16\u003c/span\u003e iþ is was afleiþands ana auþidos jah bidjands. "],["proiel:20170214:gothic-nt:45192","\u003cspan class=\"citation\"\u003eLUKE 5.17\u003c/span\u003e jah warþ in ainamma dage, jah is was laisjands. "],["proiel:20170214:gothic-nt:45193","jah wesun sitandans Fareisaieis jah witodalaisarjos, þaiei wesun gaqumanai us allamma haimo Galeilaias jah Iudaias jah Iairusaulwmon; "],["proiel:20170214:gothic-nt:45194","jah mahts fraujins was du hailjan ins. "],["proiel:20170214:gothic-nt:45195","\u003cspan class=\"citation\"\u003eLUKE 5.18\u003c/span\u003e jah sai mans bairandans ana ligra mannan saei was usliþa, jah sokidedun ƕaiwa ina innatbereina jah galagidideina in andwairþja is. "],["proiel:20170214:gothic-nt:45196","\u003cspan class=\"citation\"\u003eLUKE 5.19\u003c/span\u003e jah ni bigitandans ƕaiwa innatbereina ina in manageins, ussteigandans ana hrot and skaljos, gasatidedun ina miþ þamma badja in midjaim faura Iesua. "],["proiel:20170214:gothic-nt:45197","\u003cspan class=\"citation\"\u003eLUKE 5.20\u003c/span\u003e jah gasaiƕands galaubein ize qaþ du þamma usliþin: "],["proiel:20170214:gothic-nt:45198","manna, afleitanda þus frawaurhteis þeinos. "],["proiel:20170214:gothic-nt:45199","\u003cspan class=\"citation\"\u003eLUKE 5.21\u003c/span\u003e jah dugunnun þagkjan þai bokarjos jah Fareisaieis qiþandans: "],["proiel:20170214:gothic-nt:45200","ƕas ist sa, saei rodeiþ naiteinins? "],["proiel:20170214:gothic-nt:45201","ƕas mag afletan frawaurhtins, alja ains guþ? "],["proiel:20170214:gothic-nt:45202","\u003cspan class=\"citation\"\u003eLUKE 5.22\u003c/span\u003e ufkunnands þan Iesus mitonins ize andhafjands qaþ du im: "],["proiel:20170214:gothic-nt:45203","ƕa biþagkeiþ in hairtam izwaraim? "],["proiel:20170214:gothic-nt:45204","\u003cspan class=\"citation\"\u003eLUKE 5.23\u003c/span\u003e ƕaþar ist azetizo qiþan: afletanda þus frawaurhteis, þau qiþan: urreis jah gagg? "],["proiel:20170214:gothic-nt:45207","\u003cspan class=\"citation\"\u003eLUKE 5.24\u003c/span\u003e aþþan ei witeid þatei waldufni habaid sa sunus mans ana airþai afletan frawaurhtins,  "],["proiel:20170214:gothic-nt:57014","qaþ du þamma usliþin: "],["proiel:20170214:gothic-nt:52381","du þus qiþa, "],["proiel:20170214:gothic-nt:52382","urreis jah ushafjands þata badi þeinata gagg in gard þeinana. "],["proiel:20170214:gothic-nt:45209","\u003cspan class=\"citation\"\u003eLUKE 5.25\u003c/span\u003e jah sunsaiw usstandands in andwairþja ize, ushafjands ana þammei lag, galaiþ in gard seinana mikiljands guþ. "],["proiel:20170214:gothic-nt:52383","\u003cspan class=\"citation\"\u003eLUKE 5.26\u003c/span\u003e jah usfilmei dissat allans, jah mikilidedun guþ jah fullai waurþun agisis qiþandans þatei "],["proiel:20170214:gothic-nt:52384","gasaiƕam wulþaga himma daga. "],["proiel:20170214:gothic-nt:45211","\u003cspan class=\"citation\"\u003eLUKE 5.27\u003c/span\u003e jah afar þata usiddja jah gasaƕ motari, namin Laiwwi, sitandan ana motastada, jah qaþ du imma: "],["proiel:20170214:gothic-nt:45212","laistei afar mis. "],["proiel:20170214:gothic-nt:45213","\u003cspan class=\"citation\"\u003eLUKE 5.28\u003c/span\u003e jah bileiþands allaim, usstandands iddja afar imma. "],["proiel:20170214:gothic-nt:45214","\u003cspan class=\"citation\"\u003eLUKE 5.29\u003c/span\u003e jah gawaurhta dauht mikila Laiwweis imma in garda seinamma, jah was managei motarje mikila jah anþaraize, þaiei wesun miþ im anakumbjandans. "],["proiel:20170214:gothic-nt:45215","\u003cspan class=\"citation\"\u003eLUKE 5.30\u003c/span\u003e jah birodidedun bokarjos ize jah Fareisaieis du siponjam is qiþandans: "],["proiel:20170214:gothic-nt:45216","duƕe miþ þaim motarjam jah frawaurhtaim matjid jah drigkid? "],["proiel:20170214:gothic-nt:45217","\u003cspan class=\"citation\"\u003eLUKE 5.31\u003c/span\u003e jah andhafjands Iesus qaþ du im: "],["proiel:20170214:gothic-nt:45218","ni þaurbun hailai leikeis, ak þai unhailans. "],["proiel:20170214:gothic-nt:45219","\u003cspan class=\"citation\"\u003eLUKE 5.32\u003c/span\u003e ni qam laþon garaihtans, ak frawaurhtans in idreiga. "]]