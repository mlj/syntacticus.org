[["proiel:20180408:greek-nt:16253","\u003cspan class=\"citation\"\u003eMATT 28.10\u003c/span\u003e τότε λέγει αὐταῖς ὁ Ἰησοῦς· "],["proiel:20180408:greek-nt:16254","μὴ φοβεῖσθε· "],["proiel:20180408:greek-nt:48066","ὑπάγετε "],["proiel:20180408:greek-nt:48067","ἀπαγγείλατε τοῖς ἀδελφοῖς μου ἵνα ἀπέλθωσιν εἰς τὴν Γαλιλαίαν, καὶ ἐκεῖ με ὄψονται. "],["proiel:20180408:greek-nt:16256","\u003cspan class=\"citation\"\u003eMATT 28.11\u003c/span\u003e Πορευομένων δὲ αὐτῶν, ἰδού τινες τῆς κουστωδίας ἐλθόντες εἰς τὴν πόλιν ἀπήγγειλαν τοῖς ἀρχιερεῦσιν ἅπαντα τὰ γενόμενα. "],["proiel:20180408:greek-nt:16257","\u003cspan class=\"citation\"\u003eMATT 28.12\u003c/span\u003e καὶ συναχθέντες μετὰ τῶν πρεσβυτέρων συμβούλιόν τε λαβόντες ἀργύρια ἱκανὰ ἔδωκαν τοῖς στρατιώταις, \u003cspan class=\"citation\"\u003eMATT 28.13\u003c/span\u003e λέγοντες· "],["proiel:20180408:greek-nt:16258","εἴπατε ὅτι οἱ μαθηταὶ αὐτοῦ νυκτὸς ἐλθόντες ἔκλεψαν αὐτὸν ἡμῶν κοιμωμένων. "],["proiel:20180408:greek-nt:16259","\u003cspan class=\"citation\"\u003eMATT 28.14\u003c/span\u003e καὶ ἐὰν ἀκουσθῇ τοῦτο ἐπὶ τοῦ ἡγεμόνος, ἡμεῖς πείσομεν καὶ ὑμᾶς ἀμερίμνους ποιήσομεν. "],["proiel:20180408:greek-nt:16260","\u003cspan class=\"citation\"\u003eMATT 28.15\u003c/span\u003e οἱ δὲ λαβόντες τὰ ἀργύρια ἐποίησαν ὡς ἐδιδάχθησαν· "],["proiel:20180408:greek-nt:16261","καὶ ἐφημίσθη ὁ λόγος οὗτος παρὰ Ἰουδαίοις μέχρι τῆς σήμερον. "],["proiel:20180408:greek-nt:48068","\u003cspan class=\"citation\"\u003eMATT 28.16\u003c/span\u003e Οἱ δὲ ἕνδεκα μαθηταὶ ἐπορεύθησαν εἰς τὴν Γαλιλαίαν εἰς τὸ ὄρος οὗ ἐτάξατο αὐτοῖς ὁ Ἰησοῦς, \u003cspan class=\"citation\"\u003eMATT 28.17\u003c/span\u003e καὶ ἰδόντες αὐτὸν προσεκύνησαν, "],["proiel:20180408:greek-nt:48069","οἱ δὲ ἐδίστασαν. "],["proiel:20180408:greek-nt:16263","\u003cspan class=\"citation\"\u003eMATT 28.18\u003c/span\u003e καὶ προσελθὼν ὁ Ἰησοῦς ἐλάλησεν αὐτοῖς λέγων· "],["proiel:20180408:greek-nt:16264","ἐδόθη μοι πᾶσα ἐξουσία ἐν οὐρανῷ καὶ ἐπὶ γῆς. "],["proiel:20180408:greek-nt:16265","\u003cspan class=\"citation\"\u003eMATT 28.19\u003c/span\u003e πορευθέντες μαθητεύσατε πάντα τὰ ἔθνη, βαπτίζοντες αὐτοὺς εἰς τὸ ὄνομα τοῦ πατρὸς καὶ τοῦ υἱοῦ καὶ τοῦ ἁγίου πνεύματος, \u003cspan class=\"citation\"\u003eMATT 28.20\u003c/span\u003e διδάσκοντες αὐτοὺς τηρεῖν πάντα ὅσα ἐνετειλάμην ὑμῖν. "],["proiel:20180408:greek-nt:16266","καὶ ἰδοὺ ἐγὼ μεθ’ ὑμῶν εἰμι πάσας τὰς ἡμέρας ἕως τῆς συντελείας τοῦ αἰῶνος."],["proiel:20180408:greek-nt:6500","\u003cspan class=\"citation\"\u003eMARK 1.1\u003c/span\u003e Ἀρχὴ τοῦ εὐαγγελίου Ἰησοῦ Χριστοῦ, \u003cspan class=\"citation\"\u003eMARK 1.2\u003c/span\u003e καθὼς γέγραπται ἐν τῷ Ἡσαΐᾳ τῷ προφήτῃ· "],["proiel:20180408:greek-nt:6501","ἰδοὺ ἐγὼ ἀποστέλλω τὸν ἄγγελόν μου πρὸ προσώπου σου, ὃς κατασκευάσει τὴν ὁδόν σου· "],["proiel:20180408:greek-nt:6502","\u003cspan class=\"citation\"\u003eMARK 1.3\u003c/span\u003e φωνὴ βοῶντος ἐν τῇ ἐρήμῳ· "],["proiel:20180408:greek-nt:47268","ἑτοιμάσατε τὴν ὁδὸν κυρίου, "],["proiel:20180408:greek-nt:47269","εὐθείας ποιεῖτε τὰς τρίβους αὐτοῦ. "],["proiel:20180408:greek-nt:6504","\u003cspan class=\"citation\"\u003eMARK 1.4\u003c/span\u003e ἐγένετο Ἰωάννης ὁ βαπτίζων ἐν τῇ ἐρήμῳ καὶ κηρύσσων βάπτισμα μετανοίας εἰς ἄφεσιν ἁμαρτιῶν. "],["proiel:20180408:greek-nt:6505","\u003cspan class=\"citation\"\u003eMARK 1.5\u003c/span\u003e καὶ ἐξεπορεύετο πρὸς αὐτὸν πᾶσα ἡ Ἰουδαία χώρα καὶ οἱ Ἱεροσολυμεῖται πάντες, καὶ ἐβαπτίζοντο ὑπ’ αὐτοῦ ἐν τῷ Ἰορδάνῃ ποταμῷ ἐξομολογούμενοι τὰς ἁμαρτίας αὐτῶν. "],["proiel:20180408:greek-nt:6506","\u003cspan class=\"citation\"\u003eMARK 1.6\u003c/span\u003e καὶ ἦν ὁ Ἰωάννης ἐνδεδυμένος τρίχας καμήλου καὶ ζώνην δερματίνην περὶ τὴν ὀσφὺν αὐτοῦ, καὶ ἐσθίων ἀκρίδας καὶ μέλι ἄγριον. "],["proiel:20180408:greek-nt:6507","\u003cspan class=\"citation\"\u003eMARK 1.7\u003c/span\u003e καὶ ἐκήρυσσεν λέγων· "],["proiel:20180408:greek-nt:6508","ἔρχεται ὁ ἰσχυρότερός μου ὀπίσω μου, οὗ οὐκ εἰμὶ ἱκανὸς κύψας λῦσαι τὸν ἱμάντα τῶν ὑποδημάτων αὐτοῦ· "],["proiel:20180408:greek-nt:47270","\u003cspan class=\"citation\"\u003eMARK 1.8\u003c/span\u003e ἐγὼ ἐβάπτισα ὑμᾶς ὕδατι, "],["proiel:20180408:greek-nt:47271","αὐτὸς δὲ βαπτίσει ὑμᾶς ἐν πνεύματι ἁγίῳ. "],["proiel:20180408:greek-nt:6510","\u003cspan class=\"citation\"\u003eMARK 1.9\u003c/span\u003e Καὶ ἐγένετο ἐν ἐκείναις ταῖς ἡμέραις ἦλθεν Ἰησοῦς ἀπὸ Ναζαρὲτ τῆς Γαλιλαίας καὶ ἐβαπτίσθη εἰς τὸν Ἰορδάνην ὑπὸ Ἰωάννου. "],["proiel:20180408:greek-nt:6511","\u003cspan class=\"citation\"\u003eMARK 1.10\u003c/span\u003e καὶ εὐθὺς ἀναβαίνων ἐκ τοῦ ὕδατος εἶδεν σχιζομένους τοὺς οὐρανοὺς καὶ τὸ πνεῦμα ὡς περιστερὰν καταβαῖνον εἰς αὐτόν. "],["proiel:20180408:greek-nt:6512","\u003cspan class=\"citation\"\u003eMARK 1.11\u003c/span\u003e καὶ φωνὴ ἐκ τῶν οὐρανῶν· "],["proiel:20180408:greek-nt:47272","σὺ εἶ ὁ υἱός μου ὁ ἀγαπητός, "],["proiel:20180408:greek-nt:47273","ἐν σοὶ εὐδόκησα. "],["proiel:20180408:greek-nt:6514","\u003cspan class=\"citation\"\u003eMARK 1.12\u003c/span\u003e Καὶ εὐθὺς τὸ πνεῦμα αὐτὸν ἐκβάλλει εἰς τὴν ἔρημον. "],["proiel:20180408:greek-nt:6515","\u003cspan class=\"citation\"\u003eMARK 1.13\u003c/span\u003e καὶ ἦν ἐν τῇ ἐρήμῳ τεσσεράκοντα ἡμέρας πειραζόμενος ὑπὸ τοῦ σατανᾶ, καὶ ἦν μετὰ τῶν θηρίων, καὶ οἱ ἄγγελοι διηκόνουν αὐτῷ. "],["proiel:20180408:greek-nt:6516","\u003cspan class=\"citation\"\u003eMARK 1.14\u003c/span\u003e Μετὰ δὲ τὸ παραδοθῆναι τὸν Ἰωάννην ἦλθεν ὁ Ἰησοῦς εἰς τὴν Γαλιλαίαν, κηρύσσων τὸ εὐαγγέλιον τοῦ θεοῦ, \u003cspan class=\"citation\"\u003eMARK 1.15\u003c/span\u003e ὅτι πεπλήρωται ὁ καιρὸς καὶ ἤγγικεν ἡ βασιλεία τοῦ θεοῦ· "],["proiel:20180408:greek-nt:6517","μετανοεῖτε καὶ πιστεύετε ἐν τῷ εὐαγγελίῳ. "],["proiel:20180408:greek-nt:6518","\u003cspan class=\"citation\"\u003eMARK 1.16\u003c/span\u003e Καὶ παράγων παρὰ τὴν θάλασσαν τῆς Γαλιλαίας εἶδεν Σίμωνα καὶ Ἀνδρέαν τὸν ἀδελφὸν Σίμωνος ἀμφιβάλλοντας ἐν τῇ θαλάσσῃ· "],["proiel:20180408:greek-nt:6519","ἦσαν γὰρ ἁλεεῖς. "],["proiel:20180408:greek-nt:6520","\u003cspan class=\"citation\"\u003eMARK 1.17\u003c/span\u003e καὶ εἶπεν αὐτοῖς ὁ Ἰησοῦς· "],["proiel:20180408:greek-nt:6521","δεῦτε ὀπίσω μου, καὶ ποιήσω ὑμᾶς γενέσθαι ἁλεεῖς ἀνθρώπων. "],["proiel:20180408:greek-nt:6522","\u003cspan class=\"citation\"\u003eMARK 1.18\u003c/span\u003e καὶ εὐθὺς ἀφέντες τὰ δίκτυα ἠκολούθησαν αὐτῷ. "],["proiel:20180408:greek-nt:6523","\u003cspan class=\"citation\"\u003eMARK 1.19\u003c/span\u003e καὶ προβὰς ὀλίγον εἶδεν Ἰάκωβον τὸν τοῦ Ζεβεδαίου καὶ Ἰωάννην τὸν ἀδελφὸν αὐτοῦ, καὶ αὐτοὺς ἐν τῷ πλοίῳ καταρτίζοντας τὰ δίκτυα, \u003cspan class=\"citation\"\u003eMARK 1.20\u003c/span\u003e καὶ εὐθὺς ἐκάλεσεν αὐτούς· "],["proiel:20180408:greek-nt:6524","καὶ ἀφέντες τὸν πατέρα αὐτῶν Ζεβεδαῖον ἐν τῷ πλοίῳ μετὰ τῶν μισθωτῶν ἀπῆλθον ὀπίσω αὐτοῦ. "],["proiel:20180408:greek-nt:6525","\u003cspan class=\"citation\"\u003eMARK 1.21\u003c/span\u003e Καὶ εἰσπορεύονται εἰς Καφαρναούμ· "],["proiel:20180408:greek-nt:6526","καὶ εὐθὺς τοῖς σάββασιν ἐδίδασκεν εἰς τὴν συναγωγήν. "],["proiel:20180408:greek-nt:6527","\u003cspan class=\"citation\"\u003eMARK 1.22\u003c/span\u003e καὶ ἐξεπλήσσοντο ἐπὶ τῇ διδαχῇ αὐτοῦ· "],["proiel:20180408:greek-nt:6528","ἦν γὰρ διδάσκων αὐτοὺς ὡς ἐξουσίαν ἔχων, καὶ οὐχ ὡς οἱ γραμματεῖς. "],["proiel:20180408:greek-nt:6529","\u003cspan class=\"citation\"\u003eMARK 1.23\u003c/span\u003e Καὶ εὐθὺς ἦν ἐν τῇ συναγωγῇ αὐτῶν ἄνθρωπος ἐν πνεύματι ἀκαθάρτῳ, καὶ ἀνέκραξεν \u003cspan class=\"citation\"\u003eMARK 1.24\u003c/span\u003e λέγων· "],["proiel:20180408:greek-nt:6530","τί ἡμῖν καὶ σοί, Ἰησοῦ Ναζαρηνέ; "],["proiel:20180408:greek-nt:6531","ἦλθες ἀπολέσαι ἡμᾶς· "],["proiel:20180408:greek-nt:47274","οἴδαμέν σε τίς εἶ, "]]