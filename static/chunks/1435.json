[["proiel:20180408:greek-nt:7332","καὶ ἐνεβριμοῦντο αὐτῇ. "],["proiel:20180408:greek-nt:7333","\u003cspan class=\"citation\"\u003eMARK 14.6\u003c/span\u003e ὁ δὲ Ἰησοῦς εἶπεν· "],["proiel:20180408:greek-nt:7334","ἄφετε αὐτήν· "],["proiel:20180408:greek-nt:7335","τί αὐτῇ κόπους παρέχετε; "],["proiel:20180408:greek-nt:7336","καλὸν ἔργον ἠργάσατο ἐν ἐμοί. "],["proiel:20180408:greek-nt:47376","\u003cspan class=\"citation\"\u003eMARK 14.7\u003c/span\u003e πάντοτε γὰρ τοὺς πτωχοὺς ἔχετε μεθ’ ἑαυτῶν, καὶ ὅταν θέλητε δύνασθε εὖ ποιῆσαι, "],["proiel:20180408:greek-nt:47377","ἐμὲ δὲ οὐ πάντοτε ἔχετε. "],["proiel:20180408:greek-nt:7338","\u003cspan class=\"citation\"\u003eMARK 14.8\u003c/span\u003e ὃ ἔσχεν ἐποίησεν· "],["proiel:20180408:greek-nt:7339","προέλαβεν μυρίσαι μου τὸ σῶμά εἰς τὸν ἐνταφιασμόν. "],["proiel:20180408:greek-nt:7340","\u003cspan class=\"citation\"\u003eMARK 14.9\u003c/span\u003e ἀμὴν δὲ λέγω ὑμῖν, ὅπου ἐὰν κηρυχθῇ τὸ εὐαγγέλιον εἰς ὅλον τὸν κόσμον, καὶ ὃ ἐποίησεν αὕτη λαληθήσεται εἰς μνημόσυνον αὐτῆς. "],["proiel:20180408:greek-nt:7341","\u003cspan class=\"citation\"\u003eMARK 14.10\u003c/span\u003e Καὶ Ἰούδας Ἰσκαριώθ, ὁ εἷς τῶν δώδεκα, ἀπῆλθεν πρὸς τοὺς ἀρχιερεῖς ἵνα αὐτὸν παραδοῖ αὐτοῖς. "],["proiel:20180408:greek-nt:7342","\u003cspan class=\"citation\"\u003eMARK 14.11\u003c/span\u003e οἱ δὲ ἀκούσαντες ἐχάρησαν καὶ ἐπηγγείλαντο αὐτῷ ἀργύριον δοῦναι· "],["proiel:20180408:greek-nt:7343","καὶ ἐζήτει πῶς αὐτὸν εὐκαίρως παραδοῖ. "],["proiel:20180408:greek-nt:7344","\u003cspan class=\"citation\"\u003eMARK 14.12\u003c/span\u003e Καὶ τῇ πρώτῃ ἡμέρᾳ τῶν ἀζύμων, ὅτε τὸ πάσχα ἔθυον, λέγουσιν αὐτῷ οἱ μαθηταὶ αὐτοῦ· "],["proiel:20180408:greek-nt:7345","ποῦ θέλεις ἀπελθόντες ἑτοιμάσωμεν ἵνα φάγῃς τὸ πάσχα; "],["proiel:20180408:greek-nt:7346","\u003cspan class=\"citation\"\u003eMARK 14.13\u003c/span\u003e καὶ ἀποστέλλει δύο τῶν μαθητῶν αὐτοῦ καὶ λέγει αὐτοῖς· "],["proiel:20180408:greek-nt:7347","ὑπάγετε εἰς τὴν πόλιν, καὶ ἀπαντήσει ὑμῖν ἄνθρωπος κεράμιον ὕδατος βαστάζων· "],["proiel:20180408:greek-nt:7348","ἀκολουθήσατε αὐτῷ, \u003cspan class=\"citation\"\u003eMARK 14.14\u003c/span\u003e καὶ ὅπου ἐὰν εἰσέλθῃ εἴπατε τῷ οἰκοδεσπότῃ ὅτι ὁ διδάσκαλος λέγει· "],["proiel:20180408:greek-nt:7349","ποῦ ἐστιν τὸ κατάλυμά μου, ὅπου τὸ πάσχα μετὰ τῶν μαθητῶν μου φάγω; "],["proiel:20180408:greek-nt:7350","\u003cspan class=\"citation\"\u003eMARK 14.15\u003c/span\u003e καὶ αὐτὸς ὑμῖν δείξει ἀνάγαιον μέγα ἐστρωμένον ἕτοιμον, καὶ ἐκεῖ ἑτοιμάσατε ἡμῖν. "],["proiel:20180408:greek-nt:7351","\u003cspan class=\"citation\"\u003eMARK 14.16\u003c/span\u003e καὶ ἐξῆλθον οἱ μαθηταὶ καὶ ἦλθον εἰς τὴν πόλιν καὶ εὗρον καθὼς εἶπεν αὐτοῖς, καὶ ἡτοίμασαν τὸ πάσχα. "],["proiel:20180408:greek-nt:7352","\u003cspan class=\"citation\"\u003eMARK 14.17\u003c/span\u003e Καὶ ὀψίας γενομένης ἔρχεται μετὰ τῶν δώδεκα. "],["proiel:20180408:greek-nt:7353","\u003cspan class=\"citation\"\u003eMARK 14.18\u003c/span\u003e καὶ ἀνακειμένων αὐτῶν καὶ ἐσθιόντων ὁ Ἰησοῦς εἶπεν· "],["proiel:20180408:greek-nt:7354","ἀμὴν λέγω ὑμῖν ὅτι εἷς ἐξ ὑμῶν παραδώσει με, ὁ ἐσθίων μετ’ ἐμοῦ. "],["proiel:20180408:greek-nt:7355","\u003cspan class=\"citation\"\u003eMARK 14.19\u003c/span\u003e ἤρξαντο λυπεῖσθαι καὶ λέγειν αὐτῷ εἷς κατὰ εἷς· "],["proiel:20180408:greek-nt:7356","μήτι ἐγώ; "],["proiel:20180408:greek-nt:7357","\u003cspan class=\"citation\"\u003eMARK 14.20\u003c/span\u003e ὁ δὲ εἶπεν αὐτοῖς· "],["proiel:20180408:greek-nt:7358","εἷς τῶν δώδεκα, ὁ ἐμβαπτόμενος μετ’ ἐμοῦ εἰς τὸ τρύβλιον. "],["proiel:20180408:greek-nt:7359","\u003cspan class=\"citation\"\u003eMARK 14.21\u003c/span\u003e ὅτι ὁ μὲν υἱὸς τοῦ ἀνθρώπου ὑπάγει, καθὼς γέγραπται περὶ αὐτοῦ· "],["proiel:20180408:greek-nt:7360","οὐαὶ δὲ τῷ ἀνθρώπῳ ἐκείνῳ δι’ οὗ ὁ υἱὸς τοῦ ἀνθρώπου παραδίδοται· "],["proiel:20180408:greek-nt:7361","καλὸν αὐτῷ εἰ οὐκ ἐγεννήθη ὁ ἄνθρωπος ἐκεῖνος. "],["proiel:20180408:greek-nt:7362","\u003cspan class=\"citation\"\u003eMARK 14.22\u003c/span\u003e Καὶ ἐσθιόντων αὐτῶν λαβὼν ἄρτον εὐλογήσας ἔκλασεν καὶ ἔδωκεν αὐτοῖς καὶ εἶπεν· "],["proiel:20180408:greek-nt:7363","λάβετε· "],["proiel:20180408:greek-nt:7364","τοῦτό ἐστιν τὸ σῶμά μου. "],["proiel:20180408:greek-nt:7365","\u003cspan class=\"citation\"\u003eMARK 14.23\u003c/span\u003e καὶ λαβὼν ποτήριον εὐχαριστήσας ἔδωκεν αὐτοῖς, καὶ ἔπιον ἐξ αὐτοῦ πάντες. "],["proiel:20180408:greek-nt:7366","\u003cspan class=\"citation\"\u003eMARK 14.24\u003c/span\u003e καὶ εἶπεν αὐτοῖς· "],["proiel:20180408:greek-nt:7367","τοῦτό ἐστιν τὸ αἷμά μου τῆς διαθήκης τὸ ἐκχυννόμενον ὑπὲρ πολλῶν. "],["proiel:20180408:greek-nt:7368","\u003cspan class=\"citation\"\u003eMARK 14.25\u003c/span\u003e ἀμὴν λέγω ὑμῖν ὅτι οὐκέτι οὐ μὴ πίω ἐκ τοῦ γενήματος τῆς ἀμπέλου ἕως τῆς ἡμέρας ἐκείνης ὅταν αὐτὸ πίνω καινὸν ἐν τῇ βασιλείᾳ τοῦ θεοῦ. "],["proiel:20180408:greek-nt:7369","\u003cspan class=\"citation\"\u003eMARK 14.26\u003c/span\u003e Καὶ ὑμνήσαντες ἐξῆλθον εἰς τὸ ὄρος τῶν ἐλαιῶν. "],["proiel:20180408:greek-nt:7370","\u003cspan class=\"citation\"\u003eMARK 14.27\u003c/span\u003e καὶ λέγει αὐτοῖς ὁ Ἰησοῦς ὅτι "],["proiel:20180408:greek-nt:57373","πάντες σκανδαλισθήσεσθε, ὅτι γέγραπται· "],["proiel:20180408:greek-nt:7371","πατάξω τὸν ποιμένα, καὶ τὰ πρόβατα διασκορπισθήσονται. "],["proiel:20180408:greek-nt:7372","\u003cspan class=\"citation\"\u003eMARK 14.28\u003c/span\u003e ἀλλὰ μετὰ τὸ ἐγερθῆναί με προάξω ὑμᾶς εἰς τὴν Γαλιλαίαν. "],["proiel:20180408:greek-nt:7373","\u003cspan class=\"citation\"\u003eMARK 14.29\u003c/span\u003e ὁ δὲ Πέτρος ἔφη αὐτῷ· "],["proiel:20180408:greek-nt:7374","εἰ καὶ πάντες σκανδαλισθήσονται, ἀλλ’ οὐκ ἐγώ. "],["proiel:20180408:greek-nt:7375","\u003cspan class=\"citation\"\u003eMARK 14.30\u003c/span\u003e καὶ λέγει αὐτῷ ὁ Ἰησοῦς· "],["proiel:20180408:greek-nt:7376","ἀμὴν λέγω σοι ὅτι σὺ σήμερον ταύτῃ τῇ νυκτὶ πρὶν ἢ δὶς ἀλέκτορα φωνῆσαι τρίς με ἀπαρνήσῃ. "],["proiel:20180408:greek-nt:7377","\u003cspan class=\"citation\"\u003eMARK 14.31\u003c/span\u003e ὁ δὲ ἐκπερισσῶς ἐλάλει· "],["proiel:20180408:greek-nt:7378","ἐὰν με δέῃ συναποθανεῖν σοι, οὐ μή σε ἀπαρνήσωμαι. "],["proiel:20180408:greek-nt:7379","ὡσαύτως δὲ καὶ πάντες ἔλεγον. "],["proiel:20180408:greek-nt:7380","\u003cspan class=\"citation\"\u003eMARK 14.32\u003c/span\u003e Καὶ ἔρχονται εἰς χωρίον οὗ τὸ ὄνομα Γεθσημανεί, καὶ λέγει τοῖς μαθηταῖς αὐτοῦ· "],["proiel:20180408:greek-nt:7381","καθίσατε ὧδε ἕως προσεύξωμαι. "],["proiel:20180408:greek-nt:7382","\u003cspan class=\"citation\"\u003eMARK 14.33\u003c/span\u003e καὶ παραλαμβάνει τὸν Πέτρον καὶ Ἰάκωβον καὶ Ἰωάννην μετ’ αὐτοῦ, καὶ ἤρξατο ἐκθαμβεῖσθαι καὶ ἀδημονεῖν, \u003cspan class=\"citation\"\u003eMARK 14.34\u003c/span\u003e καὶ λέγει αὐτοῖς· "],["proiel:20180408:greek-nt:7383","περίλυπός ἐστιν ἡ ψυχή μου ἕως θανάτου· "],["proiel:20180408:greek-nt:7384","μείνατε ὧδε καὶ γρηγορεῖτε. "],["proiel:20180408:greek-nt:7385","\u003cspan class=\"citation\"\u003eMARK 14.35\u003c/span\u003e καὶ προελθὼν μικρὸν ἔπιπτεν ἐπὶ τῆς γῆς, καὶ προσηύχετο ἵνα εἰ δυνατόν ἐστιν παρέλθῃ ἀπ’ αὐτοῦ ἡ ὥρα, \u003cspan class=\"citation\"\u003eMARK 14.36\u003c/span\u003e καὶ ἔλεγεν· "],["proiel:20180408:greek-nt:7386","ἀββᾶ ὁ πατήρ, πάντα δυνατά σοι· "],["proiel:20180408:greek-nt:7387","παρένεγκε τὸ ποτήριον τοῦτο ἀπ’ ἐμοῦ· "],["proiel:20180408:greek-nt:7388","ἀλλ’ οὐ τί ἐγὼ θέλω ἀλλὰ τί σύ. "],["proiel:20180408:greek-nt:7389","\u003cspan class=\"citation\"\u003eMARK 14.37\u003c/span\u003e καὶ ἔρχεται καὶ εὑρίσκει αὐτοὺς καθεύδοντας, καὶ λέγει τῷ Πέτρῳ· "],["proiel:20180408:greek-nt:7390","Σίμων, καθεύδεις; "],["proiel:20180408:greek-nt:7391","οὐκ ἴσχυσας μίαν ὥραν γρηγορῆσαι; "],["proiel:20180408:greek-nt:7392","\u003cspan class=\"citation\"\u003eMARK 14.38\u003c/span\u003e γρηγορεῖτε καὶ προσεύχεσθε, ἵνα μὴ ἔλθητε εἰς πειρασμόν. "],["proiel:20180408:greek-nt:7393","τὸ μὲν πνεῦμα πρόθυμον, ἡ δὲ σὰρξ ἀσθενής. "],["proiel:20180408:greek-nt:7394","\u003cspan class=\"citation\"\u003eMARK 14.39\u003c/span\u003e καὶ πάλιν ἀπελθὼν προσηύξατο τὸν αὐτὸν λόγον εἰπών. "],["proiel:20180408:greek-nt:7395","\u003cspan class=\"citation\"\u003eMARK 14.40\u003c/span\u003e καὶ ὑποστρέψας εὗρεν αὐτοὺς πάλιν καθεύδοντας· "]]