[["proiel:20180408:gothic-nt:37630","saiƕis þo managein þreihandein þuk jah qiþis: "],["proiel:20180408:gothic-nt:37631","ƕas mis taitok? "],["proiel:20180408:gothic-nt:37632","\u003cspan class=\"citation\"\u003eMARK 5.32\u003c/span\u003e jah wlaitoda saiƕan þo þata taujandein. "],["proiel:20180408:gothic-nt:37633","\u003cspan class=\"citation\"\u003eMARK 5.33\u003c/span\u003e iþ so qino ogandei jah reirandei, witandei þatei warþ bi ija, qam jah draus du imma jah qaþ imma alla þo sunja. "],["proiel:20180408:gothic-nt:37634","\u003cspan class=\"citation\"\u003eMARK 5.34\u003c/span\u003e iþ is qaþ du izai: "],["proiel:20180408:gothic-nt:50628","dauhtar, galaubeins þeina ganasida þuk, "],["proiel:20180408:gothic-nt:50629","gagg in gawairþi jah sijais haila af þamma slaha þeinamma. "],["proiel:20180408:gothic-nt:37636","\u003cspan class=\"citation\"\u003eMARK 5.35\u003c/span\u003e nauhþanuh imma rodjandin qemun fram þamma swnagogafada, qiþandans þatei dauhtar þeina gaswalt; "],["proiel:20180408:gothic-nt:37637","ƕa þanamais draibeis þana laisari? "],["proiel:20180408:gothic-nt:37638","\u003cspan class=\"citation\"\u003eMARK 5.36\u003c/span\u003e iþ Iesus sunsaiw gahausjands þata waurd rodiþ, qaþ du þamma swnagogafada: "],["proiel:20180408:gothic-nt:50630","ni faurhtei, "],["proiel:20180408:gothic-nt:50631","þatainei galaubei. "],["proiel:20180408:gothic-nt:37640","\u003cspan class=\"citation\"\u003eMARK 5.37\u003c/span\u003e jah ni fralailot ainohun ize miþ sis afargaggan, nibai Paitru jah Iakobu jah Iohannen broþar Iakobis. "],["proiel:20180408:gothic-nt:37641","\u003cspan class=\"citation\"\u003eMARK 5.38\u003c/span\u003e jah galaiþ in gard þis swnagogafadis jah gasaƕ auhjodu jah gretandans jah waifairƕjandans filu. "],["proiel:20180408:gothic-nt:37642","\u003cspan class=\"citation\"\u003eMARK 5.39\u003c/span\u003e jah innatgaggands qaþ du im: "],["proiel:20180408:gothic-nt:37643","ƕa auhjoþ jah gretiþ? "],["proiel:20180408:gothic-nt:37644","þata barn ni gadauþnoda, ak slepiþ. "],["proiel:20180408:gothic-nt:37645","\u003cspan class=\"citation\"\u003eMARK 5.40\u003c/span\u003e jah bihlohun ina. "],["proiel:20180408:gothic-nt:37646","iþ is uswairpands allaim ganimiþ attan þis barnis jah aiþein jah þans miþ sis jah galaiþ inn þarei was þata barn ligando. "],["proiel:20180408:gothic-nt:37647","\u003cspan class=\"citation\"\u003eMARK 5.41\u003c/span\u003e jah fairgraip bi handau þata barn qaþuh du izai: "],["proiel:20180408:gothic-nt:37648","taleiþa kumei, þatei ist gaskeiriþ: "],["proiel:20180408:gothic-nt:37649","mawilo, du þus qiþa: "],["proiel:20180408:gothic-nt:37650","urreis. "],["proiel:20180408:gothic-nt:37651","\u003cspan class=\"citation\"\u003eMARK 5.42\u003c/span\u003e jah suns urrais so mawi jah iddja; "],["proiel:20180408:gothic-nt:37652","was auk jere twalibe; "],["proiel:20180408:gothic-nt:37653","jah usgeisnodedun faurhtein mikilai. "],["proiel:20180408:gothic-nt:37654","\u003cspan class=\"citation\"\u003eMARK 5.43\u003c/span\u003e jah anabauþ im filu ei manna ni funþi þata; "],["proiel:20180408:gothic-nt:37655","jah haihait izai giban matjan."],["proiel:20180408:gothic-nt:37656","\u003cspan class=\"citation\"\u003eMARK 6.1\u003c/span\u003e Jah usstoþ jainþro jah qam in landa seinamma, jah laistidedun afar imma siponjos is. "],["proiel:20180408:gothic-nt:37657","\u003cspan class=\"citation\"\u003eMARK 6.2\u003c/span\u003e jah biþe warþ sabbato, dugann in swnagoge laisjan, jah managai hausjandans sildaleikidedun qiþandans: "],["proiel:20180408:gothic-nt:37658","ƕaþro þamma þata, jah ƕo so handugeino so gibano imma, ei mahteis swaleikos þairh handuns is wairþand? "],["proiel:20180408:gothic-nt:37659","\u003cspan class=\"citation\"\u003eMARK 6.3\u003c/span\u003e niu þata ist sa timrja, sa sunus Marjins, iþ broþar Iakobaus jah Iusezis jah Iudins jah Seimonis? "],["proiel:20180408:gothic-nt:37660","jah niu sind swistrjus is her at unsis? "],["proiel:20180408:gothic-nt:37661","jah gamarzidai waurþun in þamma. "],["proiel:20180408:gothic-nt:37662","\u003cspan class=\"citation\"\u003eMARK 6.4\u003c/span\u003e qaþ þan im Iesus þatei nist praufetus unswers, niba in gabaurþai seinai jah in ganiþjam jah in garda seinamma. "],["proiel:20180408:gothic-nt:37663","\u003cspan class=\"citation\"\u003eMARK 6.5\u003c/span\u003e jah ni mahta jainar ainohun mahte gataujan, niba fawaim siukaim handuns galagjands gahailida. "],["proiel:20180408:gothic-nt:37664","\u003cspan class=\"citation\"\u003eMARK 6.6\u003c/span\u003e jah sildaleikida in ungalaubeinais ize jah bitauh weihsa bisunjane laisjands. "],["proiel:20180408:gothic-nt:37665","\u003cspan class=\"citation\"\u003eMARK 6.7\u003c/span\u003e jah athaihait þans twalif jah dugann ins insandjan twans ƕanzuh jah gaf im waldufni ahmane unhrainjaize. "],["proiel:20180408:gothic-nt:37666","\u003cspan class=\"citation\"\u003eMARK 6.8\u003c/span\u003e jah faurbauþ im ei waiht ni nemeina in wig, niba hrugga aina, nih matibalg nih hlaif nih in gairdos aiz, \u003cspan class=\"citation\"\u003eMARK 6.9\u003c/span\u003e ak gaskohai suljom: "],["proiel:20180408:gothic-nt:37667","jah ni wasjaiþ twaim paidom. "],["proiel:20180408:gothic-nt:37668","\u003cspan class=\"citation\"\u003eMARK 6.10\u003c/span\u003e jah qaþ du im: "],["proiel:20180408:gothic-nt:37669","þisƕaduh þei gaggaiþ in gard, þar saljaiþ, unte usgaggaiþ jainþro. "],["proiel:20180408:gothic-nt:37670","\u003cspan class=\"citation\"\u003eMARK 6.11\u003c/span\u003e jah swa managai swe ni andnimaina izwis nih hausjaina izwis, usgaggandans jainþro ushrisjaiþ mulda þo undaro fotum izwaraim du weitwodiþai im. "],["proiel:20180408:gothic-nt:37671","amen, qiþa izwis: "],["proiel:20180408:gothic-nt:37672","sutizo ist Saudaumjam aiþþau Gaumaurjam in daga stauos þau þizai baurg jainai. "],["proiel:20180408:gothic-nt:37673","\u003cspan class=\"citation\"\u003eMARK 6.12\u003c/span\u003e jah usgaggandans meridedun ei idreigodedeina. "],["proiel:20180408:gothic-nt:37674","\u003cspan class=\"citation\"\u003eMARK 6.13\u003c/span\u003e jah unhulþons managos usdribun jah gasalbodedun alewa managans siukans jah gahailidedun. "],["proiel:20180408:gothic-nt:37675","\u003cspan class=\"citation\"\u003eMARK 6.14\u003c/span\u003e jah gahausida þiudans Herodes, swikunþ allis warþ namo is, jah qaþ þatei Iohannis sa daupjands us dauþaim urrais, jah duþþe waurkjand þos mahteis in imma. "],["proiel:20180408:gothic-nt:37676","\u003cspan class=\"citation\"\u003eMARK 6.15\u003c/span\u003e anþarai þan qeþun þatei Helias ist; "],["proiel:20180408:gothic-nt:37677","anþarai þan qeþun þatei praufetes ist swe ains þize praufete. "],["proiel:20180408:gothic-nt:37678","\u003cspan class=\"citation\"\u003eMARK 6.16\u003c/span\u003e gahausjands þan Herodes qaþ þatei þammei ik haubiþ afmaimait Iohanne, sa ist: "],["proiel:20180408:gothic-nt:37679","sah urrais us dauþaim. "],["proiel:20180408:gothic-nt:37680","\u003cspan class=\"citation\"\u003eMARK 6.17\u003c/span\u003e sa auk raihtis Herodes insandjands gahabaida Iohannen jah gaband ina in karkarai in Hairodiadins qenais Filippaus broþrs seinis, unte þo galiugaida. "],["proiel:20180408:gothic-nt:50632","\u003cspan class=\"citation\"\u003eMARK 6.18\u003c/span\u003e qaþ auk Iohannes du Heroda þatei "],["proiel:20180408:gothic-nt:50633","ni skuld ist þus haban qen broþrs þeinis. "]]