[["torot:20180323:domo:160913","млсть же простирает оубогѹ "],["torot:20180323:domo:160981","плод же подаетъ нищим "],["torot:20180323:domo:160980","не печетсѧ ѡ домѹ мѹжь еѧ "],["torot:20180323:domo:160982","многоразлична ѡдѣѧнїѧ, преоѹкрашена сотвори мѹжѹ своемѹ и сѣбе и чадомъ, и домочадцемъ своимъ, "],["torot:20180323:domo:160916","всегда же мѹжь бысть в соньмищи с вельможи и сѧдет "],["torot:20180323:domo:160983","знаемымъ вельми честенъ быс, "],["torot:20180323:domo:160917","и бл҃горазѹмно бесѣдова разѹмѣетъ яко добро дѣлати "],["torot:20180323:domo:161016","ни кто же без трѹда вѣнчанъ бѹдетъ, "],["torot:20180323:domo:160918","жены ради добры бл҃женъ мѹжь и число дн҃їи его сѹгѹбо, "],["torot:20180323:domo:160919","жена добра веселит мѹжа своего и лѣта его исполнит миромъ, "],["torot:20180323:domo:160920","жена добра часть бл҃га в части боѧщих сѧ г҃а да бѹдет, "],["torot:20180323:domo:160921","жена бо мѹжа своего честнѣ творѧще, первїе бж҃їю заповѣдь сохранивъ бл҃гословена бѹдет, "],["torot:20180323:domo:160923","а второе ѿ чл҃къ хвалима есть, "],["torot:20180323:domo:160924","жена добра, и страдолюбива и молчалива, венецъ есть мѹжеви своемѹ "],["torot:20180323:domo:161017","ѡбрѣте мѹжь женѹ свою добрѹ износитъ бл҃гаѧ из домѹ своего, "],["torot:20180323:domo:160927","бл҃женъ есть таковыѧ жены мѹжь "],["torot:20180323:domo:161103","и лѣта своѧ исполнѧют во бл҃ѕѣ мирѣ, "],["torot:20180323:domo:160928","ѡ добрѣ жене хвала мѹжѹ и честь. "],["torot:20180323:domo:160984","\u003cspan class=\"citation\"\u003eDomostroj 21\u003c/span\u003e к҃а "],["torot:20180323:domo:161104","Наказъ мѹжѹ и женѣ и людем и дѣтемъ како лѣпо быт им "],["torot:20180323:domo:160985","Да самомѹ себѣ гд҃рю и женѹ и дѣтеи и домочадцов своихъ оучити не красти не блѧсти не солгати не ѡклеветати, не завидѣти, не ѡбидети, не клепати, чюжаго не прѣтисѧ, не осѹжатисѧ, не бражничати, не просмѣивати, не помнити зла, не гнѣватисѧ ни на кого, к большимъ быти послѹшнѹ, и покорнѹ, к средънимъ любовнѹ, к меншим ι оубогимъ привѣтнѹ и милостивѹ, со всѧкимъ оуправа без волокиты, ноипаче наимита наимомъ не изобїдѣти, а всѧкаѧ ѡбида со бл҃годаренїемъ терпѣти бг҃а ради, "],["torot:20180323:domo:161002","и поносъ и оукоризна аще по дѣломъ поносѧтъ и оукарѧютъ, сїе с любовию прїимати, "],["torot:20180323:domo:161004","и ѿ таковаго безѹмїѧ ѿвращатисѧ, "],["torot:20180323:domo:161005","а противъ не мстити, "],["torot:20180323:domo:161006","аще в чемъ не повїненъ за сїе ѿ бг҃а мздѹ прїишї "],["torot:20180323:domo:161105","а домочатцѣвъ своихъ оучи страхѹ бж҃їю, и всѧкои добродѣтели, "],["torot:20180323:domo:161008","и самъ таѧ же твори, "],["torot:20180323:domo:161009","вкѹпѣ ѿ бг҃а ѡбрѧщете млсть, "],["torot:20180323:domo:161010","аще ли небреженїемъ и нерадѣнїемъ самъ или жена мѹжнимъ ненаказанїем согрѣшит или что зло сотворитъ, и вси домочадцы мѹж̏ и жены и дѣти господаревым ненаказанїем каковъ грѣх или что зло сотворѧт, или бран или татьбѹ, или блѹдъ всѣ въкѹпѣ по дѣломъ своимъ прїимѹтъ "],["torot:20180323:domo:161112","ѕлосотворшїи мѹкѹ вѣчнѹю, "],["torot:20180323:domo:161111","а добро сотворшїи бг҃ѹоугодно поживше, жизнь вѣчнѹю наследѧт в црствιи нбснемъ. "],["torot:20180323:domo:161018","\u003cspan class=\"citation\"\u003eDomostroj 22\u003c/span\u003e Каковы люди дерьжать и какъ ѡ них промышлѧт во всѧкомъ оученїи, и в бжственых заповедѣи, и в домовномъ строенїи, "],["torot:20180323:domo:161021","к҃в "],["torot:20180323:domo:161022","А людей оу собѧ добрых дворовыхъ держати чтобы были рѹкоделны кто чемѹ достоинъ и какомѹ рѹкоделїю оученъ, "],["torot:20180323:domo:161023","не воръ бы не бражник не зерьщикъ, не тать не разбоиникъ, не блѹдникъ не чародѣи, не корчмитъ, не ѡманьщикъ, "],["torot:20180323:domo:161028","всѧкои бы чл҃къ оу доброго гсдрѧ наоученъ страхѹ бж҃їю, и вѣжьствѹ и смїренью и всѧкимъ добродѣтелемъ, добромѹ промыслѹ, "],["torot:20180323:domo:161031","не солъгалъ, ни розбилъ, "],["torot:20180323:domo:161114","никово бы не ѡбиделъ "],["torot:20180323:domo:161113","сыт бы был гсдревымъ жалованьемъ да ѡдѣнъ, или своимъ рѹкодѣлїемъ, "],["torot:20180323:domo:161035","а чемъ гсдрь пожалѹет платемъ или лошедь и всѧким нарѧдцомъ, или пашенькою, или кокою торговлею, "],["torot:20180323:domo:161115","а и сам что замыслитъ своими трѹды, "],["torot:20180323:domo:161039","ино лѹчшее платенко верьхнее и нижнее и рѹбашка, "],["torot:20180323:domo:161117","и сапогь блюсти по праздникомъ и при добрых людех в ведро "],["torot:20180323:domo:161116","а всегды бы было чистенко и не извалѧно, и не изгрѧзнено и не излито, и не измочено и не измѧто, "],["torot:20180323:domo:161118","а которои чл҃къ глѹпъ, и грѹбъ и невѣжда и небреженъ, а и есть оу нево платенко, гсдрьско жалованье или своимї трѹды здѣлано, да беречи не оумѣет, ино гсдрю или комѹ приказано, оу таких нечювьсьтвениковъ, плате берегѹтъ оу собѧ лѹчшее, "],["torot:20180323:domo:161120","дадѹтъ коли во времѧ надѣть "],["torot:20180323:domo:163745","да ѡпѧть снемше оу собѧ блюдѹтъ "],["torot:20180323:domo:161119","а всемъ дворовымъ людемъ наказъ, "],["torot:20180323:domo:161051","всегда што дѣлают в ветшаном платье "],["torot:20180323:domo:161121","а какъ пред гсдремъ и при людех въ чистомъ во вседневномъ платеицы, "],["torot:20180323:domo:161052","а в празники и при добрых людехъ или с гсдремъ или съ гдрн҃ею где быти ино в лѹчшемъ платьи "],["torot:20180323:domo:161122","а беречи ѿ грѧзи и ѿ дожжа и ѿ снегѹ, "],["torot:20180323:domo:161053","и пришед да снѧвъ платеице высѹшит и вымѧт, и вытерьть, и выпахат хорошенко оукласть и оупрѧтат гдѣ то живет, "],["torot:20180323:domo:161056","ино и себѣ мило, и ѿ людей чесно и гсдрю споро и слѹшкам прочно, и всегда вновѣ, "],["torot:20180323:domo:161059","а людибъ были во чти и в грозѣ и во всѧкомъ дозорѣ "],["torot:20180323:domo:161123","промеж бы собѧ не кралисѧ, "],["torot:20180323:domo:161060","чюжево бы ѿнюд не хотѣли ни коими дѣлы, "],["torot:20180323:domo:161061","а гсдрьского бы берегли все за ѡдинъ, "],["torot:20180323:domo:161062","а гсдрю бы и госѹдарыни не лгали, "],["torot:20180323:domo:161063","и не клеветали нї на кого ни в чемъ "],["torot:20180323:domo:161124","а гсдри бы темъ не потакали "],["torot:20180323:domo:161126","ѡбыскивали бы прѧмо ставѧ с очеи на ѡчи, "],["torot:20180323:domo:161064","дѹрномѹ бы не попѹщали а доброго бы жаловали "],["torot:20180323:domo:161127","ино всѧк добрѹ ревнѹетъ, и гсдрьское жалованьѧ хочет выслѹжить правдою и прѧмою своею слѹжбою, "],["torot:20180323:domo:187266","и гсдрьскимъ наказом и добрымъ наоукомъ вѣкъ живетъ, и дш҃ѹ сп҃сетъ ι гсдрю слѹжит, и бг҃ѹ оугодит, "],["torot:20180323:domo:161069","да наипаче оуказывати которымъ вмѣстно к цр҃кви бж҃їи всегда ходити и по праздникомъ илї во дворе пѣтьѧ слѹшати, "],["torot:20180323:domo:161070","и ѡсобъ наедїне молитисѧ, "],["torot:20180323:domo:161071","чстота теснаѧ хранити ѿ всѧкаго блѹда, и пьяньства, и лакомъства, "],["torot:20180323:domo:161128","и ѿ безвременнаго питїѧ и ествы, ι ѡбьѧденїѧ, и пїѧньства воздержатисѧ, "],["torot:20180323:domo:161077","и ѿц҃овъ бы дх҃овных и з женанами своими имѣти и на покаѧнїѧ приходили "],["torot:20180323:domo:161129","а женатые с своими женами законно бы жили по дх҃овнаго ѿц҃а накзанїю "],["torot:20180323:domo:161078","ѿ женъ бы своих не блѹдїли а жены ѿ мѹжеи, "],["torot:20180323:domo:161079","да чемѹ самъ ѿ гсдрѧ наоученъ тово бы и жены наказывали, всѧкомѹ страхѹ бж҃їю и вѣжствѹ, "],["torot:20180323:domo:161081","и гсдрыни бы слѹшали и повиноваласѧ во всемъ, "],["torot:20180323:domo:161082","и своими трѹды и рѹкодельемъ выслѹживала "],["torot:20180323:domo:161130","а не крала бы и не лгала, "],["torot:20180323:domo:161083","и не блѧла и не бражничала, "]]