[["torot:20180323:mstislav-col:213342","Ги҃ б҃е оц҃ь нашихъ. авраамовъ исаковъ иꙗковль. и сѣмене ихъ правьдьнааго. съподобивыи мѧ грѣшьнааго раба своѥго алексоу. написати сиѥ еуангелиѥ бл҃говѣрьноуоумоу и хрьстолюбивоѡмоу. и бг҃мь чьстимоомоу кнѧзю ѳеѡдороу. а мирьскы мьстиславоу. въноукоу соущю вьсеволожю а сн҃оу володимирю. кнѧзю новъгородьскоуомоу. иже съвьрши сиѥ еуагѥ на блсвниѥ прѣс҃тѣи чс҃тѣи влдчци нашеи бц҃и. "],["torot:20180323:mstislav-col:213352","даи же ѥму г҃ь б҃ъ млость свою и наслѣдиѥ цсрства нб҃сьнааго. и дълголѣтно кнѧжениѥ и съ всѣми своими аминь:- "],["torot:20180323:mstislav-col:213354","Вы же братѥ почитающе въ сиѥ еуагѥ. аще кде криво налѣзете. то исправивъше чьтѣте же а не кльнѣте. "],["torot:20180323:mstislav-col:213357","азъ бо грѣшьныи рабъ алекса написахъ сиѥ еуагѥ. сн҃ъ лазоревъ. прозвутера ⁘ "],["torot:20180323:mstislav-col:213359","ѡчи сп҃си кнѧ҃зѧ нашего ѳеѡдора. мъногы лѣт. а мирьскы мьстислава:- "],["torot:20180323:mstislav-col:213362","жадѣнъ пьсалъ:- "],["torot:20180323:mstislav-col:213363","Азъ рабъ бж҃ии недостоиныи хоудыи грѣшьныи. съпьсахъ памѧти дѣлѧ. цр҃ѫ нашемоу и лѫдемъ о съконьчаньи еуаг. ѥже бѧшеть казалъ мьстиславъ кънѧзь. хоудомоу наславоу. "],["torot:20180323:mstislav-col:213368","и возивъ цр҃ю городоу и оучинихъ химипетъ. "],["torot:20180323:mstislav-col:213369","бж҃іѥю же волею възвратихъ сѧ исъ ц҃рѧ. города. "],["torot:20180323:mstislav-col:213370","и съправихъ вьсе злато и сребро и драгыи камень. пришедъ кыѥвоу. "],["torot:20180323:mstislav-col:213372","и съконьча сѧ вьсе дѣло. мсца августа. въ. .к҃. "],["torot:20180323:mstislav-col:213374","цѣноу же еꙋангелиꙗ сего ѥдинъ б҃ъ вѣдаѥ "],["torot:20180323:mstislav-col:213435","азъ же хоудыи наславъ. много троуда подъꙗхъ и печали. "],["torot:20180323:mstislav-col:213376","нъ б҃ъ оутѣши мѧ добрааго кънѧзѧ мл҃твою. "],["torot:20180323:mstislav-col:213377","и тако даи б҃ъ вьсѣмъ людемъ оугодиꙗ ѥму творити. слышащемъ ѥго цсрствиѥ пребывающе въ радости и въ веселии. и въ любъви. "],["torot:20180323:mstislav-col:213380","и даи б҃ъ ѥго мл҃твоу вьсѣмъ хрьстиꙗномъ. и мънѣ хоудомоу наславоу. правѧщи ѥго ороудиꙗ въ правьдоу. и обрѣсти честь и милость ѿ б҃а и ѿ своѥго цсрѧ и ѿ братиѥ. вѣроующе въ ст҃оу тр҃цю оц҃а и сн҃а и ст҃го дх҃а нынѧ и присно и въ вѣкы вѣкомъ "],["torot:20180323:mstislav-col:213436","аминь ⁘- "]]