[["proiel:20170214:gothic-nt:43729","laisareis qam jah haitiþ þuk. "],["proiel:20170214:gothic-nt:43730","\u003cspan class=\"citation\"\u003eJOHN 11.29\u003c/span\u003e iþ jaina, sunsei hausida, urrais sprauto jah iddja du imma. "],["proiel:20170214:gothic-nt:43731","\u003cspan class=\"citation\"\u003eJOHN 11.30\u003c/span\u003e niþþan nauhþanuh qam Iesus in weihsa, ak was nauhþanuh in þamma stada þarei gamotida imma Marþa. "],["proiel:20170214:gothic-nt:43732","\u003cspan class=\"citation\"\u003eJOHN 11.31\u003c/span\u003e Iudaieis þan þai wisandans miþ izai in garda þrafstjandans ija, gasaiƕandans Marjan þatei sprauto usstoþ jah usiddja, iddjedunuh afar izai qiþandans þatei gaggiþ du hlaiwa, ei greitai jainar. "],["proiel:20170214:gothic-nt:43733","\u003cspan class=\"citation\"\u003eJOHN 11.32\u003c/span\u003e iþ Marja, sunsei qam þarei was Iesus, gasaiƕandei ina draus imma du fotum qiþandei du imma: "],["proiel:20170214:gothic-nt:43734","frauja, iþ weiseis her, ni þauh gaswulti meins broþar. "],["proiel:20170214:gothic-nt:43735","\u003cspan class=\"citation\"\u003eJOHN 11.33\u003c/span\u003e þanuh Iesus, sunsei gasaƕ ija greitandein jah Iudaiuns þaiei qemun miþ izai gretandans, inrauhtida ahmin jah inwagida sik silban. "],["proiel:20170214:gothic-nt:43736","\u003cspan class=\"citation\"\u003eJOHN 11.34\u003c/span\u003e jah qaþ: "],["proiel:20170214:gothic-nt:43737","ƕar lagideduþ ina? "],["proiel:20170214:gothic-nt:43738","qeþun du imma: "],["proiel:20170214:gothic-nt:43739","frauja, hiri jah saiƕ. "],["proiel:20170214:gothic-nt:43740","\u003cspan class=\"citation\"\u003eJOHN 11.35\u003c/span\u003e jah tagrida Iesus. "],["proiel:20170214:gothic-nt:43741","\u003cspan class=\"citation\"\u003eJOHN 11.36\u003c/span\u003e þaruh qeþun þai Iudaieis: "],["proiel:20170214:gothic-nt:43742","sai, ƕaiwa frioda ina. "],["proiel:20170214:gothic-nt:43743","\u003cspan class=\"citation\"\u003eJOHN 11.37\u003c/span\u003e sumai þan ize qeþun: "],["proiel:20170214:gothic-nt:43744","niu mahta sa izei uslauk augona þamma blindin gataujan ei jah sa ni gadauþnodedi? "],["proiel:20170214:gothic-nt:43745","\u003cspan class=\"citation\"\u003eJOHN 11.38\u003c/span\u003e þanuh Iesus aftra inrauhtiþs in sis silbin gaggiþ du þamma hlaiwa. "],["proiel:20170214:gothic-nt:43746","wasuh þan hulundi jah staina ufarlagida was ufaro. "],["proiel:20170214:gothic-nt:43747","\u003cspan class=\"citation\"\u003eJOHN 11.39\u003c/span\u003e qaþ Iesus: "],["proiel:20170214:gothic-nt:43748","afnimiþ þana stain. "],["proiel:20170214:gothic-nt:43749","qaþ du imma swistar þis dauþins Marþa: "],["proiel:20170214:gothic-nt:43750","frauja, ju fuls ist; "],["proiel:20170214:gothic-nt:43751","fidurdogs auk ist. "],["proiel:20170214:gothic-nt:43752","\u003cspan class=\"citation\"\u003eJOHN 11.40\u003c/span\u003e qaþ izai Iesus: "],["proiel:20170214:gothic-nt:43753","niu qaþ þus þatei jabai galaubeis, gasaiƕis wulþu gudis? "],["proiel:20170214:gothic-nt:43754","\u003cspan class=\"citation\"\u003eJOHN 11.41\u003c/span\u003e ushofun þan þana stain þarei was. "],["proiel:20170214:gothic-nt:43755","iþ Iesus uz-hof uh augona iup jah qaþ: "],["proiel:20170214:gothic-nt:43756","atta, awiliudo þus, unte andhausides mis; "],["proiel:20170214:gothic-nt:43757","\u003cspan class=\"citation\"\u003eJOHN 11.42\u003c/span\u003e jah þan ik wissa þatei sinteino mis andhauseis; "],["proiel:20170214:gothic-nt:43758","akei in manageins þizos bistandandeins qaþ, ei galaubjaina þatei þu mik insandides. "],["proiel:20170214:gothic-nt:43759","\u003cspan class=\"citation\"\u003eJOHN 11.43\u003c/span\u003e jah þata qiþands stibnai mikilai hropida: "],["proiel:20170214:gothic-nt:43760","Lazaru, hiri ut! "],["proiel:20170214:gothic-nt:43761","\u003cspan class=\"citation\"\u003eJOHN 11.44\u003c/span\u003e jah urrann sa dauþa gabundans handuns jah fotuns faskjam, jah wlits is auralja bibundans. "],["proiel:20170214:gothic-nt:43762","qaþ du im Iesus: "],["proiel:20170214:gothic-nt:43763","andbindiþ ina jah letiþ gaggan. "],["proiel:20170214:gothic-nt:43764","\u003cspan class=\"citation\"\u003eJOHN 11.45\u003c/span\u003e þanuh managai þize Judaiei þai qimandans at Marjin jah saiƕandans þatei gatawida, galaubidedun imma. "],["proiel:20170214:gothic-nt:43765","\u003cspan class=\"citation\"\u003eJOHN 11.46\u003c/span\u003e sumai-þ-þan ize galiþun du Fareisaium jah qeþun du im þatei gatawida Iesus. "],["proiel:20170214:gothic-nt:43766","\u003cspan class=\"citation\"\u003eJOHN 11.47\u003c/span\u003e galesun þan þai auhumistans gudjans jah þai Fareisaieis..."],["proiel:20170214:gothic-nt:43767","...\u003cspan class=\"citation\"\u003eJOHN 12.1\u003c/span\u003e in Beþanijin, þarei was Lazarus sa dauþa, þanei urraisida us dauþaim Iesus. "],["proiel:20170214:gothic-nt:43768","\u003cspan class=\"citation\"\u003eJOHN 12.2\u003c/span\u003e þaruh gawaurhtedun imma nahtamat jainar, jah Marþa andbahtida; "],["proiel:20170214:gothic-nt:43769","iþ Lazarus was sums þize anakumbjandane miþ imma. "],["proiel:20170214:gothic-nt:43770","\u003cspan class=\"citation\"\u003eJOHN 12.3\u003c/span\u003e iþ Marja nam pund balsanis nardaus pistikeinis filugalaubis jah gasalboda fotuns Iesua jah biswarb fotuns is skufta seinamma; "],["proiel:20170214:gothic-nt:43771","iþ sa gards fulls warþ daunais þizos salbonais. "],["proiel:20170214:gothic-nt:43772","\u003cspan class=\"citation\"\u003eJOHN 12.4\u003c/span\u003e qaþ þan ains þize siponje is, Judas Seimonis sa Iskariotes, izei skaftida sik du galewjan ina: "],["proiel:20170214:gothic-nt:43773","\u003cspan class=\"citation\"\u003eJOHN 12.5\u003c/span\u003e duƕe þata balsan ni frabauht was in ·t· skatte jah fradailiþ wesi þarbam? "],["proiel:20170214:gothic-nt:43774","\u003cspan class=\"citation\"\u003eJOHN 12.6\u003c/span\u003e þat-uþ-þan qaþ, ni þeei ina þize þarbane kara wesi, ak unte þiubs was jah arka habaida jah þata innwaurpano bar. "],["proiel:20170214:gothic-nt:43775","\u003cspan class=\"citation\"\u003eJOHN 12.7\u003c/span\u003e qaþ þan Iesus: "],["proiel:20170214:gothic-nt:43776","let ija; "],["proiel:20170214:gothic-nt:43777","in dag gafilhis meinis fastaida þata. "],["proiel:20170214:gothic-nt:43778","\u003cspan class=\"citation\"\u003eJOHN 12.8\u003c/span\u003e iþ þans unledans sinteino habaiþ miþ izwis, iþ mik ni sinteino habaiþ. "],["proiel:20170214:gothic-nt:43779","\u003cspan class=\"citation\"\u003eJOHN 12.9\u003c/span\u003e fanþ þan manageins filu Iudaie þatei Iesus jainar ist, jah qemun, ni in Iesuis ainis, ak ei jah Lazaru seƕeina, þanei urraisida us dauþaim. "],["proiel:20170214:gothic-nt:43780","\u003cspan class=\"citation\"\u003eJOHN 12.10\u003c/span\u003e munaidedun-uþ-þan auk þai auhumistans gudjans, ei jah Lazarau usqemeina, \u003cspan class=\"citation\"\u003eJOHN 12.11\u003c/span\u003e unte managai in þis garunnun Iudaiei jah galaubidedun Iesua. "],["proiel:20170214:gothic-nt:43781","\u003cspan class=\"citation\"\u003eJOHN 12.12\u003c/span\u003e iftumin daga manageins filu sei qam at dulþai, gahausjandans þatei qimiþ Iesus in Iairausaulwmai, \u003cspan class=\"citation\"\u003eJOHN 12.13\u003c/span\u003e nemun astans peikabagme jah urrunnun wiþragamotjan imma jah hropidedun: "],["proiel:20170214:gothic-nt:43782","osanna, þiuþida sa qimanda in namin fraujins, þiudans Israelis. "]]