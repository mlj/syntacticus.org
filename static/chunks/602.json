[[28840,"\u003cspan class=\"citation\"\u003e2COR 12.12\u003c/span\u003e τὰ μὲν σημεῖα τοῦ ἀποστόλου κατειργάσθη ἐν ὑμῖν ἐν πάσῃ ὑπομονῇ, σημείοις τε καὶ τέρασιν καὶ δυνάμεσιν. "],[28841,"\u003cspan class=\"citation\"\u003e2COR 12.13\u003c/span\u003e τί γάρ ἐστιν ὃ ἡσσώθητε ὑπὲρ τὰς λοιπὰς ἐκκλησίας, εἰ μὴ ὅτι αὐτὸς ἐγὼ οὐ κατενάρκησα ὑμῶν; "],[28842,"χαρίσασθέ μοι τὴν ἀδικίαν ταύτην. "],[28843,"\u003cspan class=\"citation\"\u003e2COR 12.14\u003c/span\u003e ἰδοὺ τρίτον τοῦτο ἑτοίμως ἔχω ἐλθεῖν πρὸς ὑμᾶς, καὶ οὐ καταναρκήσω· "],[49744,"οὐ γὰρ ζητῶ τὰ ὑμῶν ἀλλὰ ὑμᾶς, "],[49745,"οὐ γὰρ ὀφείλει τὰ τέκνα τοῖς γονεῦσιν θησαυρίζειν, ἀλλὰ οἱ γονεῖς τοῖς τέκνοις. "],[28845,"\u003cspan class=\"citation\"\u003e2COR 12.15\u003c/span\u003e ἐγὼ δὲ ἥδιστα δαπανήσω καὶ ἐκδαπανηθήσομαι ὑπὲρ τῶν ψυχῶν ὑμῶν. "],[28846,"εἰ περισσοτέρως ὑμᾶς ἀγαπῶ, ἧττον ἀγαπῶμαι; "],[49746,"\u003cspan class=\"citation\"\u003e2COR 12.16\u003c/span\u003e Ἔστω δέ, "],[49747,"ἐγὼ οὐ κατεβάρησα ὑμᾶς· "],[28848,"ἀλλὰ ὑπάρχων πανοῦργος δόλῳ ὑμᾶς ἔλαβον. "],[28849,"\u003cspan class=\"citation\"\u003e2COR 12.17\u003c/span\u003e μή τινα ὧν ἀπέσταλκα πρὸς ὑμᾶς, δι’ αὐτοῦ ἐπλεονέκτησα ὑμᾶς; "],[28850,"\u003cspan class=\"citation\"\u003e2COR 12.18\u003c/span\u003e παρεκάλεσα Τίτον καὶ συναπέστειλα τὸν ἀδελφόν· "],[28851,"μήτι ἐπλεονέκτησεν ὑμᾶς Τίτος; "],[28852,"οὐ τῷ αὐτῷ πνεύματι περιεπατήσαμεν; "],[28853,"οὐ τοῖς αὐτοῖς ἴχνεσιν; "],[28854,"\u003cspan class=\"citation\"\u003e2COR 12.19\u003c/span\u003e Πάλαι δοκεῖτε ὅτι ὑμῖν ἀπολογούμεθα; "],[28855,"κατέναντι θεοῦ ἐν Χριστῷ λαλοῦμεν· "],[28856,"τὰ δὲ πάντα, ἀγαπητοί, ὑπὲρ τῆς ὑμῶν οἰκοδομῆς. "],[28857,"\u003cspan class=\"citation\"\u003e2COR 12.20\u003c/span\u003e φοβοῦμαι γὰρ μήπως ἐλθὼν οὐχ οἵους θέλω εὕρω ὑμᾶς καὶ ἐγώ εὑρεθῶ ὑμῖν οἷον οὐ θέλετε, μήπως ἔρις, ζῆλος, θυμοί, ἐριθείαι, καταλαλιαί, ψιθυρισμοί, φυσιώσεις, ἀκαταστασίαι· "],[28858,"\u003cspan class=\"citation\"\u003e2COR 12.21\u003c/span\u003e μὴ πάλιν ἐλθόντος μου ταπεινώσει με ὁ θεός μου πρὸς ὑμᾶς, καὶ πενθήσω πολλοὺς τῶν προημαρτηκότων καὶ μὴ μετανοησάντων ἐπὶ τῇ ἀκαθαρσίᾳ καὶ πορνείᾳ καὶ ἀσελγείᾳ ᾗ ἔπραξαν."],[28859,"\u003cspan class=\"citation\"\u003e2COR 13.1\u003c/span\u003e Τρίτον τοῦτο ἔρχομαι πρὸς ὑμᾶς· "],[28860,"ἐπὶ στόματος δύο μαρτύρων καὶ τριῶν σταθήσεται πᾶν ῥῆμα. "],[28861,"\u003cspan class=\"citation\"\u003e2COR 13.2\u003c/span\u003e προείρηκα καὶ προλέγω ὡς παρὼν τὸ δεύτερον καὶ ἀπὼν νῦν τοῖς προημαρτηκόσιν καὶ τοῖς λοιποῖς πᾶσιν, ὅτι ἐὰν ἔλθω εἰς τὸ πάλιν οὐ φείσομαι, \u003cspan class=\"citation\"\u003e2COR 13.3\u003c/span\u003e ἐπεὶ δοκιμὴν ζητεῖτε τοῦ ἐν ἐμοὶ λαλοῦντος Χριστοῦ· "],[28862,"ὃς εἰς ὑμᾶς οὐκ ἀσθενεῖ ἀλλὰ δυνατεῖ ἐν ὑμῖν. "],[28863,"\u003cspan class=\"citation\"\u003e2COR 13.4\u003c/span\u003e καὶ γὰρ ἐσταυρώθη ἐξ ἀσθενείας, ἀλλὰ ζῇ ἐκ δυνάμεως θεοῦ. "],[28864,"καὶ γὰρ ἡμεῖς ἀσθενοῦμεν ἐν αὐτῷ, ἀλλὰ ζήσομεν σὺν αὐτῷ ἐκ δυνάμεως θεοῦ εἰς ὑμᾶς. "],[49748,"\u003cspan class=\"citation\"\u003e2COR 13.5\u003c/span\u003e ἑαυτοὺς πειράζετε εἰ ἐστὲ ἐν τῇ πίστει, "],[49749,"ἑαυτοὺς δοκιμάζετε· "],[28866,"ἢ οὐκ ἐπιγινώσκετε ἑαυτοὺς ὅτι Χριστὸς Ἰησοῦς ἐν ὑμῖν; "],[28867,"εἰ μήτι ἀδόκιμοί ἐστε. "],[28868,"\u003cspan class=\"citation\"\u003e2COR 13.6\u003c/span\u003e ἐλπίζω δὲ ὅτι γνώσεσθε ὅτι ἡμεῖς οὐκ ἐσμὲν ἀδόκιμοι. "],[28869,"\u003cspan class=\"citation\"\u003e2COR 13.7\u003c/span\u003e εὐχόμεθα δὲ πρὸς τὸν θεὸν μὴ ποιῆσαι ὑμᾶς κακὸν μηδέν, οὐχ ἵνα ἡμεῖς δόκιμοι φανῶμεν, ἀλλ’ ἵνα ὑμεῖς τὸ καλὸν ποιῆτε, ἡμεῖς δὲ ὡς ἀδόκιμοι ὦμεν. "],[28870,"\u003cspan class=\"citation\"\u003e2COR 13.8\u003c/span\u003e οὐ γὰρ δυνάμεθά τι κατὰ τῆς ἀληθείας, ἀλλὰ ὑπὲρ τῆς ἀληθείας. "],[28871,"\u003cspan class=\"citation\"\u003e2COR 13.9\u003c/span\u003e χαίρομεν γὰρ ὅταν ἡμεῖς ἀσθενῶμεν, ὑμεῖς δὲ δυνατοὶ ἦτε· "],[28872,"τοῦτο καὶ εὐχόμεθα, τὴν ὑμῶν κατάρτισιν. "],[28873,"\u003cspan class=\"citation\"\u003e2COR 13.10\u003c/span\u003e διὰ τοῦτο ταῦτα ἀπὼν γράφω, ἵνα παρὼν μὴ ἀποτόμως χρήσωμαι κατὰ τὴν ἐξουσίαν ἣν ὁ κύριος ἔδωκέν μοι, εἰς οἰκοδομὴν καὶ οὐκ εἰς καθαίρεσιν. "],[49750,"\u003cspan class=\"citation\"\u003e2COR 13.11\u003c/span\u003e Λοιπόν, ἀδελφοί, χαίρετε, "],[49751,"καταρτίζεσθε, "],[49752,"παρακαλεῖσθε, "],[49753,"τὸ αὐτὸ φρονεῖτε, "],[49754,"εἰρηνεύετε, "],[64134,"καὶ ὁ θεὸς τῆς ἀγάπης καὶ εἰρήνης ἔσται μεθ’ ὑμῶν. "],[28875,"\u003cspan class=\"citation\"\u003e2COR 13.12\u003c/span\u003e ἀσπάσασθε ἀλλήλους ἐν ἁγίῳ φιλήματι. "],[28876,"ἀσπάζονται ὑμᾶς οἱ ἅγιοι πάντες. "],[28877,"\u003cspan class=\"citation\"\u003e2COR 13.13\u003c/span\u003e Ἡ χάρις τοῦ κυρίου Ἰησοῦ Χριστοῦ καὶ ἡ ἀγάπη τοῦ θεοῦ καὶ ἡ κοινωνία τοῦ ἁγίου πνεύματος μετὰ πάντων ὑμῶν."],[29256,"\u003cspan class=\"citation\"\u003eGAL 1.1\u003c/span\u003e Παῦλος ἀπόστολος, οὐκ ἀπ’ ἀνθρώπων οὐδὲ δι’ ἀνθρώπου ἀλλὰ διὰ Ἰησοῦ Χριστοῦ καὶ θεοῦ πατρὸς τοῦ ἐγείραντος αὐτὸν ἐκ νεκρῶν, \u003cspan class=\"citation\"\u003eGAL 1.2\u003c/span\u003e καὶ οἱ σὺν ἐμοὶ πάντες ἀδελφοί, ταῖς ἐκκλησίαις τῆς Γαλατίας· "],[29257,"\u003cspan class=\"citation\"\u003eGAL 1.3\u003c/span\u003e χάρις ὑμῖν καὶ εἰρήνη ἀπὸ θεοῦ πατρὸς καὶ κυρίου ἡμῶν Ἰησοῦ Χριστοῦ, \u003cspan class=\"citation\"\u003eGAL 1.4\u003c/span\u003e τοῦ δόντος ἑαυτὸν περὶ τῶν ἁμαρτιῶν ἡμῶν ὅπως ἐξέληται ἡμᾶς ἐκ τοῦ αἰῶνος τοῦ ἐνεστῶτος πονηροῦ κατὰ τὸ θέλημα τοῦ θεοῦ καὶ πατρὸς ἡμῶν, \u003cspan class=\"citation\"\u003eGAL 1.5\u003c/span\u003e ᾧ ἡ δόξα εἰς τοὺς αἰῶνας τῶν αἰώνων· "],[29258,"ἀμήν. "],[29259,"\u003cspan class=\"citation\"\u003eGAL 1.6\u003c/span\u003e Θαυμάζω ὅτι οὕτως ταχέως μετατίθεσθε ἀπὸ τοῦ καλέσαντος ὑμᾶς ἐν χάριτι Χριστοῦ εἰς ἕτερον εὐαγγέλιον, \u003cspan class=\"citation\"\u003eGAL 1.7\u003c/span\u003e ὃ οὐκ ἔστιν ἄλλο· εἰ μή τινές εἰσιν οἱ ταράσσοντες ὑμᾶς καὶ θέλοντες μεταστρέψαι τὸ εὐαγγέλιον τοῦ Χριστοῦ. "],[29261,"\u003cspan class=\"citation\"\u003eGAL 1.8\u003c/span\u003e ἀλλὰ καὶ ἐὰν ἡμεῖς ἢ ἄγγελος ἐξ οὐρανοῦ εὐαγγελίσηται παρ’ ὃ εὐηγγελισάμεθα ὑμῖν, ἀνάθεμα ἔστω. "],[49794,"\u003cspan class=\"citation\"\u003eGAL 1.9\u003c/span\u003e ὡς προειρήκαμεν, καὶ ἄρτι πάλιν λέγω, "],[49795,"εἴ τις ὑμᾶς εὐαγγελίζεται παρ’ ὃ παρελάβετε, ἀνάθεμα ἔστω. "],[29263,"\u003cspan class=\"citation\"\u003eGAL 1.10\u003c/span\u003e ἄρτι γὰρ ἀνθρώπους πείθω ἢ τὸν θεόν; "],[29264,"ἢ ζητῶ ἀνθρώποις ἀρέσκειν; "]]