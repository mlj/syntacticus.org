[["proiel:20170214:gothic-nt:43966","\u003cspan class=\"citation\"\u003eJOHN 15.3\u003c/span\u003e ju jus hrainjai sijuþ in þis waurdis þatei rodida du izwis. "],["proiel:20170214:gothic-nt:43967","\u003cspan class=\"citation\"\u003eJOHN 15.4\u003c/span\u003e wisaiþ in mis jah ik in izwis. "],["proiel:20170214:gothic-nt:43968","swe sa weinatains ni mag akran bairan af sis silbin, niba ist ana weinatriwa, swah nih jus, niba in mis sijuþ. "],["proiel:20170214:gothic-nt:43969","\u003cspan class=\"citation\"\u003eJOHN 15.5\u003c/span\u003e ik im þata weinatriu, iþ jus weinatainos; "],["proiel:20170214:gothic-nt:43970","saei wisiþ in mis jah ik in imma, swa bairiþ akran manag, þatei inuh mik ni maguþ taujan ni waiht. "],["proiel:20170214:gothic-nt:43971","\u003cspan class=\"citation\"\u003eJOHN 15.6\u003c/span\u003e niba saei wisiþ in mis, uswairpada ut swe weinatains, jah gaþaursniþ jah galisada, jah in fon galagjand jah inbrannjada. "],["proiel:20170214:gothic-nt:43972","\u003cspan class=\"citation\"\u003eJOHN 15.7\u003c/span\u003e aþþan jabai sijuþ in mis, jah waurda meina in izwis sind, þataƕah þei wileiþ bidjiþ, jah wairþiþ izwis. "],["proiel:20170214:gothic-nt:43973","\u003cspan class=\"citation\"\u003eJOHN 15.8\u003c/span\u003e in þamma hauhiþs ist atta meins, ei akran manag bairaiþ jah wairþaiþ meinai siponjos. "],["proiel:20170214:gothic-nt:43974","\u003cspan class=\"citation\"\u003eJOHN 15.9\u003c/span\u003e swaswe frijoda mik atta, swah ik frijoda izwis; "],["proiel:20170214:gothic-nt:43975","wisaiþ in friaþwai meinai. "],["proiel:20170214:gothic-nt:43976","\u003cspan class=\"citation\"\u003eJOHN 15.10\u003c/span\u003e jabai anabusnins meinos fastaid, sijuþ in friaþwai meinai, swaswe ik anabusnins attins meinis fastaida, jah wisa in friaþwai is. "],["proiel:20170214:gothic-nt:43977","\u003cspan class=\"citation\"\u003eJOHN 15.11\u003c/span\u003e þata rodida izwis, ei faheþs meina in izwis sijai, jah faheds izwara usfulljaidau. "],["proiel:20170214:gothic-nt:43978","\u003cspan class=\"citation\"\u003eJOHN 15.12\u003c/span\u003e þata ist anabusns meina, ei frijoþ izwis misso, swaswe ik frijoda izwis. "],["proiel:20170214:gothic-nt:43979","\u003cspan class=\"citation\"\u003eJOHN 15.13\u003c/span\u003e maizein þizai friaþwa manna ni habaiþ, ei ƕas saiwala seina lagjiþ faur frijonds seinans. "],["proiel:20170214:gothic-nt:43980","\u003cspan class=\"citation\"\u003eJOHN 15.14\u003c/span\u003e jus frijonds meinai sijuþ, jabai taujiþ þatei ik anabiuda izwis. "],["proiel:20170214:gothic-nt:43981","\u003cspan class=\"citation\"\u003eJOHN 15.15\u003c/span\u003e þanaseiþs izwis ni qiþa skalkans; "],["proiel:20170214:gothic-nt:43982","unte skalks ni wait ƕa taujiþ is frauja, "],["proiel:20170214:gothic-nt:63225","iþ ik izwis qaþ frijonds, unte all þatei hausida at attin meinamma, gakannida izwis. "],["proiel:20170214:gothic-nt:43983","\u003cspan class=\"citation\"\u003eJOHN 15.16\u003c/span\u003e ni jus mik gawalideduþ, ak ik gawalida izwis jah gasatida izwis ei jus sniwaiþ jah akran bairaiþ, jah akran izwar du aiwa sijai, ei þataƕah þei bidjaiþ attan in namin meinamma, gibiþ izwis. "],["proiel:20170214:gothic-nt:43984","\u003cspan class=\"citation\"\u003eJOHN 15.17\u003c/span\u003e þata anabiuda izwis ei frijoþ izwis misso. "],["proiel:20170214:gothic-nt:43985","\u003cspan class=\"citation\"\u003eJOHN 15.18\u003c/span\u003e jabai so manaseds izwis fijai, kunneiþ ei mik fruman izwis fijaida. "],["proiel:20170214:gothic-nt:43986","\u003cspan class=\"citation\"\u003eJOHN 15.19\u003c/span\u003e jabai þis fairƕaus weseiþ, aiþþau so manaseds swesans frijodedi; "],["proiel:20170214:gothic-nt:43987","aþþan unte us þamma fairƕau ni sijuþ, ak ik gawalida izwis us þamma fairƕau, duþþe fijaid izwis so manaseþs. "],["proiel:20170214:gothic-nt:43988","\u003cspan class=\"citation\"\u003eJOHN 15.20\u003c/span\u003e gamuneiþ þis waurdis þatei ik qaþ du izwis: "],["proiel:20170214:gothic-nt:43989","nist skalks maiza fraujin seinamma. "],["proiel:20170214:gothic-nt:43990","jabai mik wrekun, jah izwis wrikand; "],["proiel:20170214:gothic-nt:43991","jabai mein waurd fastaidedeina, jah izwar fastaina. "],["proiel:20170214:gothic-nt:43992","\u003cspan class=\"citation\"\u003eJOHN 15.21\u003c/span\u003e ak þata allata taujand izwis in namins meinis, unte ni kunnun þana sandjandan mik. "],["proiel:20170214:gothic-nt:43993","\u003cspan class=\"citation\"\u003eJOHN 15.22\u003c/span\u003e nih qemjau jah rodidedjau du im, frawaurht ni habaidedeina: "],["proiel:20170214:gothic-nt:43994","iþ nu inilons ni haband bi frawaurht seina. "],["proiel:20170214:gothic-nt:43995","\u003cspan class=\"citation\"\u003eJOHN 15.23\u003c/span\u003e saei mik fijaiþ, jah attan meinana fijaiþ. "],["proiel:20170214:gothic-nt:43996","\u003cspan class=\"citation\"\u003eJOHN 15.24\u003c/span\u003e iþ þo waurstwa ni gatawidedjau in im þoei anþar ainshun ni gatawida, frawaurht ni habaidedeina; "],["proiel:20170214:gothic-nt:43997","iþ nu jah gaseƕun mik jah fijaidedun jah mik jah attan meinana. "],["proiel:20170214:gothic-nt:43998","\u003cspan class=\"citation\"\u003eJOHN 15.25\u003c/span\u003e ak ei usfullnodedi waurd þata gamelido in witoda ize: ei  "],["proiel:20170214:gothic-nt:63229","fijaidedun mik arwjo. "],["proiel:20170214:gothic-nt:44000","\u003cspan class=\"citation\"\u003eJOHN 15.26\u003c/span\u003e aþþan þan qimiþ parakletus þanei ik insandja izwis fram attin, ahman sunjos izei fram attin urrinniþ, sa weitwodeiþ bi mik. "],["proiel:20170214:gothic-nt:44001","\u003cspan class=\"citation\"\u003eJOHN 15.27\u003c/span\u003e jah þan jus weitwodeiþ, unte fram fruma miþ mis sijuþ."],["proiel:20170214:gothic-nt:44002","\u003cspan class=\"citation\"\u003eJOHN 16.1\u003c/span\u003e þata rodida izwis, ei ni afmarzjaindau. "],["proiel:20170214:gothic-nt:44003","\u003cspan class=\"citation\"\u003eJOHN 16.2\u003c/span\u003e us gaqumþim dreiband izwis; "],["proiel:20170214:gothic-nt:44004","akei qimiþ ƕeila, ei saƕazuh izei usqimiþ izwis, þuggkeiþ hunsla saljan guda. "],["proiel:20170214:gothic-nt:44005","\u003cspan class=\"citation\"\u003eJOHN 16.3\u003c/span\u003e jah þata taujand, unte ni ufkunþedun attan nih mik. "],["proiel:20170214:gothic-nt:44006","\u003cspan class=\"citation\"\u003eJOHN 16.4\u003c/span\u003e akei þata rodida izwis, ei biþe qimai so ƕeila ize, gamuneiþ þize þatei ik qaþ izwis. "],["proiel:20170214:gothic-nt:44007","iþ þata izwis fram fruma ni qaþ, unte miþ izwis was. "],["proiel:20170214:gothic-nt:44008","\u003cspan class=\"citation\"\u003eJOHN 16.5\u003c/span\u003e Iþ nu gagga du þamma sandjandin mik, jah ainshun us izwis ni fraihniþ mik: "],["proiel:20170214:gothic-nt:44009","ƕaþ gaggis? "],["proiel:20170214:gothic-nt:44010","\u003cspan class=\"citation\"\u003eJOHN 16.6\u003c/span\u003e akei unte þata rodida izwis, gauriþa gadaubida izwar hairto. "],["proiel:20170214:gothic-nt:44011","\u003cspan class=\"citation\"\u003eJOHN 16.7\u003c/span\u003e akei ik sunja izwis qiþa: "],["proiel:20170214:gothic-nt:44012","batizo ist izwis ei ik galeiþau; "]]