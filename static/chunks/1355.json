[["proiel:20180408:gothic-nt:46692","\u003cspan class=\"citation\"\u003e1COR 12.18\u003c/span\u003e iþ nu guþ gasatida liþuns ainƕarjanoh ize in leika, swaswe wilda. "],["proiel:20180408:gothic-nt:46693","\u003cspan class=\"citation\"\u003e1COR 12.19\u003c/span\u003e iþ weseina þo alla ains liþus, ƕar leik? "],["proiel:20180408:gothic-nt:46694","\u003cspan class=\"citation\"\u003e1COR 12.20\u003c/span\u003e iþ nu managai liþjus, iþ ain leik. "],["proiel:20180408:gothic-nt:46695","\u003cspan class=\"citation\"\u003e1COR 12.21\u003c/span\u003e niþþan mag augo qiþan du handau: þeina ni þarf, aiþþau aftra haubiþ du fotum: iggqara ni þarf; "],["proiel:20180408:gothic-nt:46698","\u003cspan class=\"citation\"\u003e1COR 12.22\u003c/span\u003e ak filu mais þaiei þugkjand liþiwe leikis lasiwostai wisan, þaurftai sind..."],["proiel:20180408:gothic-nt:46699","...\u003cspan class=\"citation\"\u003e1COR 13.1\u003c/span\u003e aiþþau klismo klismjandei. "],["proiel:20180408:gothic-nt:46700","\u003cspan class=\"citation\"\u003e1COR 13.2\u003c/span\u003e jah jabai habau praufetjans jah witjau allaize runos jah all kunþi jah habau alla galaubein, swaswe fairgunja miþsatjau, iþ friaþwa ni habau, ni waihts im. "],["proiel:20180408:gothic-nt:46701","\u003cspan class=\"citation\"\u003e1COR 13.3\u003c/span\u003e jah jabai fraatjau allos aihtins meinos, jah jabai atgibau leik mein ei gabrannjaidau, iþ friaþwa ni habau, ni waiht botos mis taujau. "],["proiel:20180408:gothic-nt:52499","\u003cspan class=\"citation\"\u003e1COR 13.4\u003c/span\u003e friaþwa usbeisneiga ist, "],["proiel:20180408:gothic-nt:52500","sels ist: "],["proiel:20180408:gothic-nt:46703","friaþwa ni aljanoþ; "],["proiel:20180408:gothic-nt:52501","friaþwa ni flauteiþ, "],["proiel:20180408:gothic-nt:64078","ni ufblesada, "],["proiel:20180408:gothic-nt:64079"," \u003cspan class=\"citation\"\u003e1COR 13.5\u003c/span\u003e ni aiwiskoþ, "],["proiel:20180408:gothic-nt:64080","ni sokeiþ sein ain, "],["proiel:20180408:gothic-nt:64081","ni ingramjada, "],["proiel:20180408:gothic-nt:64082","nih mitoþ ubil, "],["proiel:20180408:gothic-nt:64083"," \u003cspan class=\"citation\"\u003e1COR 13.6\u003c/span\u003e nih faginoþ inwindiþai, "],["proiel:20180408:gothic-nt:52502","miþfaginoþ sunjai; "],["proiel:20180408:gothic-nt:46705","\u003cspan class=\"citation\"\u003e1COR 13.7\u003c/span\u003e allata þulaiþ, "],["proiel:20180408:gothic-nt:64084","allata galaubeiþ, "],["proiel:20180408:gothic-nt:64085","all weneiþ, "],["proiel:20180408:gothic-nt:64086","all gabeidiþ. "],["proiel:20180408:gothic-nt:52503","\u003cspan class=\"citation\"\u003e1COR 13.8\u003c/span\u003e friaþwa aiw ni gadriusiþ, "],["proiel:20180408:gothic-nt:52504","iþ jaþþe praufetja gatairanda "],["proiel:20180408:gothic-nt:52505","jaþþe razdos gaƕeiland "],["proiel:20180408:gothic-nt:52506","jaþþe kunþi gataurniþ. "],["proiel:20180408:gothic-nt:46707","\u003cspan class=\"citation\"\u003e1COR 13.9\u003c/span\u003e suman kunnum jah suman praufetjam. "],["proiel:20180408:gothic-nt:46708","\u003cspan class=\"citation\"\u003e1COR 13.10\u003c/span\u003e biþe qimiþ þatei ustauhan ist, gataurniþ þatei us dailai ist. "],["proiel:20180408:gothic-nt:46709","\u003cspan class=\"citation\"\u003e1COR 13.11\u003c/span\u003e iþ þan was niuklahs, swe niuklahs rodida, "],["proiel:20180408:gothic-nt:64087","swe niuklahs froþ, "],["proiel:20180408:gothic-nt:64088","swe niuklahs mitoda; "],["proiel:20180408:gothic-nt:46710","biþe warþ wair, barniskeins aflagida. "],["proiel:20180408:gothic-nt:46711","\u003cspan class=\"citation\"\u003e1COR 13.12\u003c/span\u003e saiƕam nu þairh skuggwan in frisahtai, iþ þan andwairþi wiþra andwairþi; "],["proiel:20180408:gothic-nt:46712","nu wait us dailai, iþ þan ufkunna..."],["proiel:20180408:gothic-nt:46713","...\u003cspan class=\"citation\"\u003e1COR 14.20\u003c/span\u003e barniskai sijaiþ, ei fraþjam fullaweisai sijaiþ. "],["proiel:20180408:gothic-nt:52507","\u003cspan class=\"citation\"\u003e1COR 14.21\u003c/span\u003e in witoda gameliþ ist þatei in anþaraim razdom jah wairilom anþaraim rodja managein þizai, janni swa andhausjand mis, qiþiþ frauja. "],["proiel:20180408:gothic-nt:46715","\u003cspan class=\"citation\"\u003e1COR 14.22\u003c/span\u003e swaei nu razdos du bandwai sind ni þaim galaubjandam, ak þaim ungalaubjandam; "],["proiel:20180408:gothic-nt:46716","iþ praufetja ni þaim ungalaubjandam, ak þaim galaubjandam. "],["proiel:20180408:gothic-nt:46717","\u003cspan class=\"citation\"\u003e1COR 14.23\u003c/span\u003e jabai gaqimiþ alla aikklesjo samana jah rodjand razdom allai, at-gaggand-uþ-þan inn jah unweisai aiþþau ungalaubjandans, niu qiþand þatei dwalmoþ? "],["proiel:20180408:gothic-nt:52509","\u003cspan class=\"citation\"\u003e1COR 14.24\u003c/span\u003e iþ jabai allai praufetjand, iþ innatgaggai ƕas ungalaubjands aiþþau unweis, gasakada fram allaim, "],["proiel:20180408:gothic-nt:64096","ussokjada fram allaim, "],["proiel:20180408:gothic-nt:64097"," \u003cspan class=\"citation\"\u003e1COR 14.25\u003c/span\u003e þo analaugnjona hairtins is swikunþa wairþand, "],["proiel:20180408:gothic-nt:52510","þanuh driusands ana andawleizn inweitiþ guþ, gateihands þatei bi sunjai guþ in izwis ist. "],["proiel:20180408:gothic-nt:46719","\u003cspan class=\"citation\"\u003e1COR 14.26\u003c/span\u003e ƕa nu ist, broþrjus? "],["proiel:20180408:gothic-nt:52511","þan samaþ garinnaiþ, ƕarjizuh izwara psalmon habaiþ, "],["proiel:20180408:gothic-nt:64098","laisein habaiþ, "],["proiel:20180408:gothic-nt:64099","andhulein habaiþ, "],["proiel:20180408:gothic-nt:64100","razda habaiþ, "],["proiel:20180408:gothic-nt:64101","skerein habaiþ, "],["proiel:20180408:gothic-nt:52512","allata du timreinai wairþai. "],["proiel:20180408:gothic-nt:46721","\u003cspan class=\"citation\"\u003e1COR 14.27\u003c/span\u003e jaþþe razdai ƕas rodjai, bi twans aiþþau maist þrins, jah..."],["proiel:20180408:gothic-nt:46722","\u003cspan class=\"citation\"\u003e1COR 15.1\u003c/span\u003e Aþþan kannja izwis, broþrjus, þatei aiwaggeli þatei merida izwis, þatuh jah andnemuþ, in þammei jah standiþ, \u003cspan class=\"citation\"\u003e1COR 15.2\u003c/span\u003e þairh þatei jah ganisiþ: "],["proiel:20180408:gothic-nt:46723","in ƕo sauþo wailamerida izwis, skuluþ gamunan, niba sware galaubideduþ. "],["proiel:20180408:gothic-nt:46724","\u003cspan class=\"citation\"\u003e1COR 15.3\u003c/span\u003e atgaf auk izwis in frumistjam þatei andnam, ei Xristus gaswalt faur frawaurhtins unsaros afar bokom, \u003cspan class=\"citation\"\u003e1COR 15.4\u003c/span\u003e jaþþatei ganawistroþs was, jaþ þatei urrais þridjin daga afar bokom \u003cspan class=\"citation\"\u003e1COR 15.5\u003c/span\u003e jaþþatei ataugids ist Kefin, jah afar þata þaim ainlibim; "],["proiel:20180408:gothic-nt:46725","\u003cspan class=\"citation\"\u003e1COR 15.6\u003c/span\u003e þaþroh gasaiƕans ist managizam þau fimf hundam broþre suns, þizeei þai managistans sind und hita, sumai-þ-þan gasaizlepun. "],["proiel:20180408:gothic-nt:52513","\u003cspan class=\"citation\"\u003e1COR 15.7\u003c/span\u003e þaþroh þan ataugida sik Iakobau, "],["proiel:20180408:gothic-nt:52514","þaþroþþan apaustaulum allaim; "],["proiel:20180408:gothic-nt:46727","\u003cspan class=\"citation\"\u003e1COR 15.8\u003c/span\u003e iþ spedistamma allaize, swaswe uswaurpai, ataugida sik jah mis. "],["proiel:20180408:gothic-nt:46728","\u003cspan class=\"citation\"\u003e1COR 15.9\u003c/span\u003e ik auk im sa smalista apaustaule, ikei ni im wairþs ei haitaidau apaustaulus, duþe ei wrak aikklesjon gudis. "]]