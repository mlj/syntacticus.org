[["torot:20180919:usp-sbor:193186","та же въписахъ азъ грѣшьныи несторъ. мьнии вьсѣхъ въ манастыри блаженаго и оц҃а вьсѣхъ ѳеодосиꙗ. "],["torot:20180919:usp-sbor:193188","приꙗть же быхъ въ нь прп҃дбныимь игѹменъмь стефанъмь. "],["torot:20180919:usp-sbor:193189","и ꙗкоже ѿ того остриженъ бывъ. и мьнишьскыꙗ одежа съподобленъ. пакы же и на диꙗконьскыи санъ ѿ нѥго изведенъ сыи. ѥмѹже и не бѣхъ достоинъ грѹбъ сыи и невѣгл҃ас. наипаче же и множьствъмь грѣховъ напълънѥнъ сыи ѿ ѹности. ѡбаче же бж҃иѥю волѥю и по любъви томѹ тако сътворивъшю. иже ѡ братиѥ. ꙗкоже многашьды ми слышащю. доброе и чистоѥ житиѥ прп҃добьнаго и бо҃носьнааго. и блаженааго рекѹ оц҃а нашего ѳеодосиꙗ. радовахъ сѧ бл҃годарѧ того. ꙗко тако потрѹди сѧ. и тако житъ въ послѣдьнимь вѣцѣ. "],["torot:20180919:usp-sbor:193202","пакы же имь же не бѣ ни ѿ кого же въписано. "],["torot:20180919:usp-sbor:193203","печаль и скьрьбь дш҃ю мою обьдьрьжааше. "],["torot:20180919:usp-sbor:193204","тѣмь же ꙗкоже се любъвию съдьрьжимъ. ѥже къ ст҃омѹ томѹ и великомȣ оц҃ю нашемѹ ѳеодосию. окѹсихъ сѧ и ѿ грѹбости ср҃дцѧ моѥго ѥже о нѥмь слышахъ. и ѿ многа мала въписахъ. на славѹ и чьсть. великомѹ б҃ѹ и сп҃сѹ нашемѹ іс҃у х҃ѹ. съ нимь же оц҃ю слава кѹпьно и съ прѣст҃ыимь дх҃ъмь. нынѣ и присно и въ бесконьчьныꙗ вѣкы вѣкомъ аминь ⁘ "]]