[["torot:20170213:supr:158052","тѣмь҆ томоу а҅биѥ блаженꙑ петръ раꙁгнѣвавь҆ сꙙ· достои҅нъ и҅ма о҅тъвѣтъ о҅тъвѣшта· "],["torot:20170213:supr:158062","молите сꙙ ꙁа мꙙ къ господеви· да не бꙑ пришъло ничтоже на мꙙ· и҅хъже и҅ꙁвѣштасте· "],["torot:20170213:supr:158065","велꙿми съгрѣшихъ· "],["torot:20170213:supr:158066","не дръꙁнѫ собоѭ҄ богови помолити сꙙ· "],["torot:20170213:supr:158067","вꙑ сꙙ помолите ꙁа м ꙙ· "],["torot:20170213:supr:158068","вꙑ бѫдѣте ходатаи҆· сътворите молитвѫ ꙁа мене· "],["torot:20170213:supr:158070","добрѣ о҄убо глагола съборь҆никъ· "],["torot:20170213:supr:158071","врѣмꙙ плакати сꙙ и҅ врѣмꙙ кланꙗти сꙙ· "],["torot:20170213:supr:158072","покаа҅ниѥ҆ любꙙштии҅мъ· "],["torot:20170213:supr:158073","Сице бо и҅ великꙑи҆ їѡ҄сифъ плакавъ сꙙ· проꙁь҆рꙙ пророчь҆скꙑи҅мъ о҅комъ· приложивъ сꙙ къ блаженоуо҄умоу дауи҅доу глагол҄ѫштоумо҄у· "],["torot:20170213:supr:158076","сѣѭ҄штии сль҆ꙁами въ радость҆ пожь҆н҄ѫтъ· "],["torot:20170213:supr:158077","вь҆сѣꙗ҆ їѡ҄сифъ слъꙁꙑ братолюбь҆ствиꙗ· и҅ пожꙙ вѣнь҆ць҆ цѣсарь҆ствиꙗ· "],["torot:20170213:supr:158086","Нъ о҅баче їѡ҄сифъ печали великꙑ на милость҆ прѣложивъ· падъ на вꙑи҆ братии҆· плака сꙙ о҅ н҄ихъ· "],["torot:20170213:supr:158089","почто на вꙑи҆ а҅ не и҅номь҆ мѣстѣ· "],["torot:20170213:supr:158090","сь҆ лѣпотꙑ на вꙑꙗ҅хъ и҅хъ плака· и҅же съврь҆гошꙙ ꙗ҅рь҆мъ брать҆ства сь҆ себе· "],["torot:20170213:supr:158092","видѣ ли кротость҆ и҅ въꙁдръжаниѥ҆ мѫжа· "],["torot:20170213:supr:158093","Нъ рекѫтъ нѣции҆ ѡ҄ їѡ҄сифѣ· "],["torot:20170213:supr:158100","нъ слоушаи҆ раꙁоумь҆но сице глагол҄ꙙи҆· "],["torot:20170213:supr:158101","о҅билиѥ҅мъ бесѣдоуѥ҅ши· а҅ не правдоѭ҄· "],["torot:20170213:supr:158103","самъ бо їѡ҄сифъ добростиѭ своѥ҅ѭ҄ и҅ въꙁдръжании҅мъ· въ о҅ть҆чѫ добрость҆ бѣ о҅блѣченъ· "],["torot:20170213:supr:158107","свѣтоу бо· владꙑка христосъ· и҅с тъмꙑ ть҆мничь҆нꙑѧ прости ѥ҅го· "],["torot:20170213:supr:158110","да беꙁ оума о҄убо обилиѥ҅мъ бесѣдоуѥ҅ши ѡ҄ чловѣчине· а҅ не правь҆доѭ҄· глагол҄ꙙи҆ ꙗ҅ко їѡ҄сифъ ноудъма бѣ добръ и҅ бе ꙁълоби· "],["torot:20170213:supr:158125","не мол҄ꙗа҅ше ли госпожда своꙗ ꙁѣло· и҅ свободѫ о҅бѣштаваѭ҄шти· тъчь҆ѭ҄ а҅ бꙑ ѥ҅ѧ послоушалъ· ти о҄угодиѥ ѥ҅и҆ сътворилъ· "],["torot:20170213:supr:158129","не ѥ҅лико же ли о҅на течааше къ н҄емоу· толико о҅нъ о҄уклан҄ꙗаше сꙙ ѥ҅ѧ· по господь҆ню словеси самъ сꙙ цѣстивъ· не ножемь҆ нъ вѣроѭ҄· "],["torot:20170213:supr:158133","не бесѣдоваа҅ше ли сими словесꙑ къ е҅гоуптѣнꙑн҄и їѡ҄сифъ глагол҄ꙙ· "],["torot:20170213:supr:158140","дѣѣши ли нѣстъ сь҆де о҅ть҆цъ҆ мои҅хъ бога· "],["torot:20170213:supr:158141","дѣѣ҅ши ли и҅нъ ѥ҅стъ на хананеи҅стѣ ꙁеми богъ· а҅ и҅нъ вь҆ е҅гуптѣ· а҅ште и҅ вꙑ не раꙁоумѣѥ҅те· "],["torot:20170213:supr:158144","Дѣѣ҅ши нѣстъ вь҆севидꙙштиꙗ сила божиꙗ҆· съмотрꙙшти вь҆се· "],["torot:20170213:supr:158146","а҅ште ли мѫжь ти госпожде вь҆нѣ ѥ҅стъ· то и҅ли богъ мои҆ о҅шълъ ѥ҅стъ с н҄имь҆· "],["torot:20170213:supr:158148","твои҆ мѫжь҆ госпожде господинъ мои҆ ѥ҅стъ· и҅ все и҅мѣниѥ своѥ҆ мь҆нѣ ѥ҅стъ прѣдалъ въ рѫцѣ· "],["torot:20170213:supr:158150","како а҅ꙁъ могѫ ребро ѥ҅го прокоудити· "],["torot:20170213:supr:158151","ѥ҅динъ ѥ҅днои҆ припрꙙглъ ѥ҅стъ богъ· а҅ не ѥ҅днѫ мноꙁѣхъ· ни ѥ҅дномь҆ многꙑѧ҆· "],["torot:20170213:supr:158154","мль҆чи о҄убо госпожде· "],["torot:20170213:supr:158155","вѣдѣ тꙙ кто тꙙ пламꙑмъ раждиꙁаѥ҆ на мꙙ· "],["torot:20170213:supr:158156","не тꙑ мꙙ мѫчиши госпожде· нъ и҅же братиѭ҄ моѭ҄ на мꙙ въстави· "],["torot:20170213:supr:158158","сии҆ ѥ҅сть҆ диꙗ҅волъ· "],["torot:20170213:supr:158163","мль҆чи о҄убо госпожде· "],["torot:20170213:supr:158164","потрь҆пи и҅мꙙ а҅ не дѣло и҅мѣти любодѣи҅ца· "],["torot:20170213:supr:158165","а҅ште тебе послоушаѭ҄ тѣлеси ми пакость҆· нъ а҅ште бога прѣслоушаѭ҄· о҅боꙗ҅ко вь҆ мѫцѣ ѥ҅смъ· "],["torot:20170213:supr:158168","вѣдѣ бо хотꙙштаа҅го глаголати· "],["torot:20170213:supr:158169","бои҅те сꙙ могѫштаа҅го доушѫ и҅ тѣло погоубити· вь҆ вѣчь҆нѣѣмꙿ о҅гн҄и· "],["torot:20170213:supr:158172","нъ и҅ ѥ҅ште послоушаи҅те ѥ҅го дѣлесъ и҅хъ· "],["torot:20170213:supr:158173","вѣсте бо вь҆си а҅вѣ· ꙗ҅ко о҅баждениїмъ госпождꙙ си вь҆ ть҆мницѫ въврь҆женъ бꙑстъ· "],["torot:20170213:supr:160622","а҅ꙁъ ѥсмъ їѡ҄сифъ· "],["torot:20170213:supr:158203","҆Ѡ веле дѣло чоудь҆но· "],["torot:20170213:supr:158204","беꙁвинънꙑи҆ а҅кꙑ винънꙑи҆ о҅тъвѣштаваѥ҅тъ· "],["torot:20170213:supr:158205","а҅ꙁъ ѥ҅смъ їѡ҄сифъ братъ вашъ· "],["torot:20170213:supr:158206","а҅ште невол҄еѭ҄ бꙑсте сꙙ покланили· ль҆жа би бꙑла мои҆ сънъ· а҅ бꙑ не проста стала моꙗ рѫкоѧ҅ть҆· сь҆ лѣпотꙑ бꙑсте о҅стрили скрьбь҆ ненавистию҄ брать҆ню· "],["torot:20170213:supr:158210","Навꙑкнѣте понѣ сице братиꙗ· ꙗ҅ко вь҆сь҆ о҄упꙿваѧи на господа не постꙑдитъ сꙙ· "],["torot:20170213:supr:158212","простꙑ мꙙ котꙑгꙑ лишисте· се въ багърѣницѫ о҅блѣченъ сѣждѫ· "],["torot:20170213:supr:158214","въ ꙗ҅мѫ мꙙ въвръгосте· се на колесници ꙁлатомь҆ покованѣ сѣждѫ· "],["torot:20170213:supr:158216","а҅кꙑ роба продасте· се цр꙯ь ѥ҅смъ· "],["torot:20170213:supr:158218","въ ть҆мници бѣхъ· се въ цр꙯и власти живѫ· "],["torot:20170213:supr:158220","вь҆ веригахъ бѣхъ· се цѣсарь҆ вѣнь҆ць҆ о҅тъ камениꙗ҆ драгааго ношѫ· "],["torot:20170213:supr:158222","лѣпо о҄убо намъ братиꙗ блаженаа҅го павла слово и҅ꙁвѣштати· "],["torot:20170213:supr:158223","любꙙштии҅мꙿ бога вь҆се спѣѥ҅тъ сꙙ на добро· "],["torot:20170213:supr:158224","томоу слава нꙑнꙗ и҅ присно и҅ вь҆ вѣкꙑ вѣкомь҆ "],["torot:20170213:supr:160655","а҅мин ⁘ "],["torot:20170213:supr:158824","\u003cspan class=\"citation\"\u003eSupr. 32\u003c/span\u003e того жде їѡ҄а҅нна ꙁлатоо҄устааго слово· о҅тъ тлъкованиꙗ е҅уа҅гг҄елиѧ҆· ꙗ҅же о҅тъ матꙿѳеѧ о҅ десꙙти дѣвицъ· и҅ о҅ талантѣхъ глаголано ѥ҅стъ въ свѧтꙑи҆ вь҆торникъ ⁘ "],["torot:20170213:supr:158828","Тъгда о҄уподобитъ сꙙ цѣсарь҆ствиѥ небесъноѥ десꙙти дѣвицъ· ѧ҅же вь҆ꙁь҆мъшꙙ свѣтиль҆никꙑ и҅хъ· и҅ꙁидошꙙ на сь҆рѣтениѥ ꙁꙙти и҅ невѣстѣ· "],["torot:20170213:supr:158831","пꙙть҆ же о҅ть н҄ихъ бѣа҅ше мѫдръ· "],["torot:20170213:supr:158834","Таче моудꙙштоу невѣстьникоу въꙁдрѣмашꙙ сꙙ вь҆сꙙ и҅ съпаа҅хѫ· "],["torot:20170213:supr:158835","полоуношти же вь҆пл҄ь бꙑстъ· "],["torot:20170213:supr:158836","се невѣсть҆никъ грꙙдетъ "],["torot:20170213:supr:160044","и҅ꙁидѣте на сь҆рѣтениѥ҆ ѥ҅моу· "],["torot:20170213:supr:158837","въставъшꙙ же и҅ недостатъчь҆нꙑ сѫштꙙ· и҅мѣниꙗ пꙙть҆ и҅хъ· рѣшꙙ къ мѫдрꙑи҅мꙿ· "],["torot:20170213:supr:158840","дадите и҅ намъ о҅тъ масла вашего· "],["torot:20170213:supr:158841","сиѧ҅ же не послоушашꙙ глагол҄ѫштꙙ· "],["torot:20170213:supr:158842","ѥ҅да како не довь҆лѣѥ҅тъ вамъ и҅ намъ· "],["torot:20170213:supr:158843","и҅дѣте къ продаѭ҄штии҅мъ и҅ коупите· "],["torot:20170213:supr:158844","и҅дѫштем же того ради приде невѣстьникъ· "],["torot:20170213:supr:158845","и҅ о҅нꙑ вь҆нидошꙙ· "],["torot:20170213:supr:158846","послѣдь҆н҄ѧѧ҅ же рѣшꙙ "],["torot:20170213:supr:160046","о҅тврь҆ꙁи и҅ намъ· "],["torot:20170213:supr:158847","се же рече· "],["torot:20170213:supr:158848","а҅минъ глагол҄ѫ вамъ "],["torot:20170213:supr:160142","не вѣдѣ васъ· "],["torot:20170213:supr:158849","бь҆дите о҄убо ꙗ҅ко не вѣсте дь҆не· "],["torot:20170213:supr:158850","таче глагола притьчѫ дроугѫѭ҄· пакꙑ "],["torot:20170213:supr:169898","чловѣкъ о҅тъходꙙ приꙁъва своѧ рабꙑ· "],["torot:20170213:supr:158852","и҅ дастъ и҅мъ и҅мѣниѥ҆ "],["torot:20170213:supr:160143","о҅вомоу пꙙть҆ талантъ· "],["torot:20170213:supr:158853","о҅вомоу же дъва· "],["torot:20170213:supr:158854","о҅вомоу ѥ҅динъ· "],["torot:20170213:supr:158855","по силѣ своѥ҅и҆ комоуждо· "],["torot:20170213:supr:158856","и҅ о҅тиде· "],["torot:20170213:supr:158857","таче дь҆вѣма принесъшема соугоубь҆· а҅ и҅же ѥ҅днѫ приѧ· то ѥ҅динѫ принесе· "],["torot:20170213:supr:158860","и҅ вь҆стꙙꙁаѥ҅мъ рече· "],["torot:20170213:supr:158861","о҄увѣдѣхъ ꙗ҅ко жестокъ ѥ҅си· жь҆н҄ꙙ и҅деже нѣси сѣа҅лъ· и҅ сьбираѧ и҅деже нѣси расꙑпалъ· "],["torot:20170213:supr:158864","и҅ о҄убоꙗ҅въ сꙙ съкрꙑхъ талантъ твои҆ "],["torot:20170213:supr:160144","и҅ ѥ҅се твоѥ҆· "],["torot:20170213:supr:158865","҅Отъвѣштавъ о҄убо господинъ ѥ҅го рече· "],["torot:20170213:supr:158866","пронꙑривꙑ робе и҅ лѣнивꙑи҆· "],["torot:20170213:supr:158867","а҅ште вѣдѣше ꙗ҅ко жь҆н҄ѫ и҅деже нѣсмъ сѣꙗ҅лъ· и҅ сь҆бираѭ҄ и҅деже нѣсмъ расꙑпалъ· подоба ти бѣ дати сь҆ребро мое҆ прикоупъ творꙙштии҅мъ· и҅ а҅ꙁъ пришъдꙿ о҄убо вь҆ꙁꙙлъ бꙑхъ моѥ҆ съ вь҆ꙁвитиѭ҄· "],["torot:20170213:supr:158871","въꙁь҆мѣте о҄убо о҅ть н҄его талантъ· и҅ дадите и҅мѫштоуо҄умоу десꙙть҆ талантъ· "]]