[["proiel:20180408:marianus:51649","б҃лгослвнъ грѧдꙑ въ імѧ г҃не. "],["proiel:20180408:marianus:41196","миръ на небесе и слава въ вꙑшъниихъ. "],["proiel:20180408:marianus:41197","\u003cspan class=\"citation\"\u003eMarianus LUKE 19.39\u003c/span\u003e ꙇ едини фаⷬ҇сѣи отъ народа рѣшѧ къ немоу. "],["proiel:20180408:marianus:41198","оучителю запрѣти оученикомъ твоимъ. "],["proiel:20180408:marianus:41199","\u003cspan class=\"citation\"\u003eMarianus LUKE 19.40\u003c/span\u003e и отъвѣщавъ рече имъ. "],["proiel:20180408:marianus:41200","г҃лѭ вамъ. ѣко аще и сии оумлъчѧтъ. камение въпити иматъ. "],["proiel:20180408:marianus:51650","\u003cspan class=\"citation\"\u003eMarianus LUKE 19.41\u003c/span\u003e ꙇ ѣко приближи сѧ видѣвъ градъ плака сѧ о немь г҃лѧ. \u003cspan class=\"citation\"\u003eMarianus LUKE 19.42\u003c/span\u003e ѣко "],["proiel:20180408:marianus:51651","аште би разоумѣлъ въ дьнь съ твои. ꙇ тꙑ ѣже къ мироу твоемоу. "],["proiel:20180408:marianus:41202","нꙑнѣ же оукрꙑ сѧ отъ очиѭ твоею. "],["proiel:20180408:marianus:41203","\u003cspan class=\"citation\"\u003eMarianus LUKE 19.43\u003c/span\u003e ѣко придѫтъ дьнье на тѧ. ꙇ обложѧтъ врази твои острогъ о тебѣ. и обидѫтъ тѧ. ꙇ осѧдѫтъ тѧ въсѫдѫ. \u003cspan class=\"citation\"\u003eMarianus LUKE 19.44\u003c/span\u003e ꙇ разбиѭтъ тѧ и чѧда твоѣ въ тебѣ. ꙇ не оставѧтъ вь тебѣ камене на камени. понеже не разоумѣ врѣмене ⁘ Посѣщению твоемоу ⁘ "],["proiel:20180408:marianus:41204","\u003cspan class=\"citation\"\u003eMarianus LUKE 19.45\u003c/span\u003e Ꙇ въшедъ въ ц҃рквъ. начѧтъ изгонити продаѭштѧѩ вь неи и коупоуѭштѧѩ. \u003cspan class=\"citation\"\u003eMarianus LUKE 19.46\u003c/span\u003e г҃лѧ имъ. "],["proiel:20180408:marianus:41205","писано естъ. "],["proiel:20180408:marianus:41206","храмъ мои храмъ молитвѣ естъ. "],["proiel:20180408:marianus:41207","вꙑ же сътвористе и врътъпъ разбоиникомъ. ⁘ ⁘ "],["proiel:20180408:marianus:51652","\u003cspan class=\"citation\"\u003eMarianus LUKE 19.47\u003c/span\u003e Ꙇ бѣ оучѧ въ ц҃ркве по вьсѧ дьни. "],["proiel:20180408:marianus:51653","архиереи же и кънижьници. искаахѫ его погоубити. и старѣишинꙑ людемь. "],["proiel:20180408:marianus:41210","\u003cspan class=\"citation\"\u003eMarianus LUKE 19.48\u003c/span\u003e ꙇ не обрѣтаахѫ чъто сътворѧтъ емоу. "],["proiel:20180408:marianus:41211","людье бо вьси дръжаахѫ сѧ его послоушаѭште."],["proiel:20180408:marianus:41212","\u003cspan class=\"citation\"\u003eMarianus LUKE 20.1\u003c/span\u003e Ꙇ бꙑстъ вь единь отъ дьнеи тѣхъ. оучѧштю емоу люди въ ц҃ркви. и благовѣстъствоуѭштю. състашѧ сѧ архиереи и кънижъници съ старьци. \u003cspan class=\"citation\"\u003eMarianus LUKE 20.2\u003c/span\u003e ꙇ рѣшѧ г҃лѭште къ немоу. "],["proiel:20180408:marianus:41213","рьци намъ коеѭ областиѭ се твориши и къто естъ давꙑ тебѣ областъ сиѭ. "],["proiel:20180408:marianus:41214","\u003cspan class=\"citation\"\u003eMarianus LUKE 20.3\u003c/span\u003e отъвѣштавъ же рече къ нимъ. "],["proiel:20180408:marianus:41215","въпрошѫ вꙑ и азъ единого словесе и рьцѣте ми. "],["proiel:20180408:marianus:41216","\u003cspan class=\"citation\"\u003eMarianus LUKE 20.4\u003c/span\u003e кръштение иоаново съ небсе ли бѣ или отъ ч҃лвкъ. "],["proiel:20180408:marianus:41217","\u003cspan class=\"citation\"\u003eMarianus LUKE 20.5\u003c/span\u003e они же помꙑшлѣахѫ въ себѣ г҃лѭште. ѣко "],["proiel:20180408:marianus:41218","аште речемъ отъ н҃ебсе. речетъ  "],["proiel:20180408:marianus:62827","по чъто не вѣровасте емоу. "],["proiel:20180408:marianus:51654","\u003cspan class=\"citation\"\u003eMarianus LUKE 20.6\u003c/span\u003e аште ли речемъ отъ ч҃лкъ. людие вьси камениемь побиѭтъ нꙑ. "],["proiel:20180408:marianus:51655","ꙇзвѣстъно бо бѣ людемъ. ѣко иоанъ п҃ркъ бѣ. "],["proiel:20180408:marianus:51656","\u003cspan class=\"citation\"\u003eMarianus LUKE 20.7\u003c/span\u003e ꙇ отъвѣщашѧ "],["proiel:20180408:marianus:51657","не вѣмъ отъ кѫдоу. "],["proiel:20180408:marianus:41224","\u003cspan class=\"citation\"\u003eMarianus LUKE 20.8\u003c/span\u003e ꙇ҃съ же рече имъ. "],["proiel:20180408:marianus:41225","ни азъ г҃лѭ вамъ коѭ властиѭ се творѭ ⁘ "],["proiel:20180408:marianus:41226","\u003cspan class=\"citation\"\u003eMarianus LUKE 20.9\u003c/span\u003e Начѧтъ же къ людемь г҃лти притъчѫ сиѭ. "],["proiel:20180408:marianus:41227","ч҃лкъ насади виноградъ и въдастъ і дѣлателемь. ꙇ отиде на лѣта мънога. "],["proiel:20180408:marianus:41228","\u003cspan class=\"citation\"\u003eMarianus LUKE 20.10\u003c/span\u003e и въ врѣмѧ посъла къ дѣлателемъ рабъ. да отъ плода виногⷬ҇да дадѧтъ емоу. "],["proiel:20180408:marianus:41229","дѣлателе же бивъше поустишѧ тъшть. "],["proiel:20180408:marianus:41230","\u003cspan class=\"citation\"\u003eMarianus LUKE 20.11\u003c/span\u003e ꙇ приложи дроугꙑ посълати рабъ. "],["proiel:20180408:marianus:41231","они же и того бивъше и досаждьше емоу поустишѧ тъштъ. "],["proiel:20180408:marianus:41232","\u003cspan class=\"citation\"\u003eMarianus LUKE 20.12\u003c/span\u003e ꙇ приложи трети посълати. "],["proiel:20180408:marianus:41233","они же и сего оуѣзвьше изгънашѧ. "],["proiel:20180408:marianus:41234","\u003cspan class=\"citation\"\u003eMarianus LUKE 20.13\u003c/span\u003e Рече же г҃ь винограда. "],["proiel:20180408:marianus:51658","чъто сътворѭ "],["proiel:20180408:marianus:51659","посълѭ с҃нъ мои възлю҄бле҄нꙑ. "],["proiel:20180408:marianus:41236","негъли сего видѣвъше оусрамлѣѭтъ сѧ. "],["proiel:20180408:marianus:41237","\u003cspan class=\"citation\"\u003eMarianus LUKE 20.14\u003c/span\u003e видѣвъше же и дѣлателе. мꙑшлѣахѫ дроугъ къ дроугоу г҃лѭште. "],["proiel:20180408:marianus:51660","сь естъ наслѣдьникъ "],["proiel:20180408:marianus:51661","придѣте "],["proiel:20180408:marianus:51662","оубиѣмъ і. да наше бѫдетъ достоѣние. "],["proiel:20180408:marianus:41240","\u003cspan class=\"citation\"\u003eMarianus LUKE 20.15\u003c/span\u003e ꙇ изведъше и вонъ из винограда оубишѧ. "],["proiel:20180408:marianus:41241","чъто оубо сътворитъ имъ г҃нъ винограда. "],["proiel:20180408:marianus:41242","\u003cspan class=\"citation\"\u003eMarianus LUKE 20.16\u003c/span\u003e придетъ и погоубитъ дѣлателѧ сиѩ. ꙇ въдастъ виноградъ инѣмъ. "],["proiel:20180408:marianus:41243","слꙑшавъше же рѣшѧ "],["proiel:20180408:marianus:58678","да не бѫдетъ. ⁘ "],["proiel:20180408:marianus:41244","\u003cspan class=\"citation\"\u003eMarianus LUKE 20.17\u003c/span\u003e О҅нъ же възърѣвъ на нѧ рече. "],["proiel:20180408:marianus:41245","что оубо естъ писаное се. "],["proiel:20180408:marianus:41246","камень егоже неврѣдоу сътворишѧ зиждѫштеи. съ бꙑстъ въ г҃лвѫ ѫгълоу. "],["proiel:20180408:marianus:41247","\u003cspan class=\"citation\"\u003eMarianus LUKE 20.18\u003c/span\u003e вьсѣкъ падꙑ на камене томь съкроушитъ сѧ. "],["proiel:20180408:marianus:41248","а на немьже падетъ сътъретъ і ⁘ "],["proiel:20180408:marianus:41249","\u003cspan class=\"citation\"\u003eMarianus LUKE 20.19\u003c/span\u003e Ꙇ҅ вьзискашѧ архиереи и кънижъници възложити на нь рѫцѣ въ тъ часъ. ꙇ оубоѣшѧ сѧ людии. "],["proiel:20180408:marianus:41250","разоумѣшѧ бо ѣко къ нимъ рече притъчѫ сиѭ. "],["proiel:20180408:marianus:41251","\u003cspan class=\"citation\"\u003eMarianus LUKE 20.20\u003c/span\u003e ꙇ съглѧдавъше посълашѧ засѣдьникꙑ. творѧщѧ сѧ праведьници сѫште да имѫтъ і въ словеси. да бѫ и прѣдали владꙑчъствоу и области воеводꙑ. "],["proiel:20180408:marianus:41252","\u003cspan class=\"citation\"\u003eMarianus LUKE 20.21\u003c/span\u003e и въпросишѧ и г҃лѫште ⁘ "],["proiel:20180408:marianus:41253","оучителю вѣмь ѣко право г҃леши. ꙇ оучиши. ꙇ не на лица зъриши. нъ вꙑ истинѫ пѫти б҃жию оучиши. "],["proiel:20180408:marianus:41254","\u003cspan class=\"citation\"\u003eMarianus LUKE 20.22\u003c/span\u003e достоитъ ли намъ кесареви дань дати. или ни. "],["proiel:20180408:marianus:51663","\u003cspan class=\"citation\"\u003eMarianus LUKE 20.23\u003c/span\u003e разоумѣвь же лесть ихъ рече къ нимъ. "],["proiel:20180408:marianus:51664","что мѧ окоушаате. "],["proiel:20180408:marianus:41256","\u003cspan class=\"citation\"\u003eMarianus LUKE 20.24\u003c/span\u003e покажѣте ми пѣнѧѕъ. "],["proiel:20180408:marianus:41257","чии иматъ образъ и написание. "],["proiel:20180408:marianus:51665","отъвѣштавъше рѣшѧ "],["proiel:20180408:marianus:51666","кесаровъ. "],["proiel:20180408:marianus:41259","\u003cspan class=\"citation\"\u003eMarianus LUKE 20.25\u003c/span\u003e онъ же рече къ нимъ. "],["proiel:20180408:marianus:41260","въздадите оубо ѣже сѫтъ кесарева кесареви. и ѣже сѫтъ б҃жиѣ б҃ви. "],["proiel:20180408:marianus:41261","\u003cspan class=\"citation\"\u003eMarianus LUKE 20.26\u003c/span\u003e ꙇ не могѫ зазьрѣти г҃лѣ его прѣдъ лѭдьми. и дивьше сѧ о отъвѣтѣ его оумлъчашѧ. "]]