[["torot:20180323:usp-sbor:190063","придѣте ѹбо бл҃гословлении оц҃а моѥго. "],["torot:20180323:usp-sbor:190042","приимѣте ѹготованоѥ вамъ ц҃рствиѥ ⁘⁓ "],["torot:20180323:usp-sbor:190065","\u003cspan class=\"citation\"\u003eUsp.sbor. 3\u003c/span\u003e г҃и і҃съ х҃е мои ѹслыши мл҃итвѹ мою. и съподоби мꙗ съходити въ ст҃аꙗ твоꙗ мѣста и съ радостию поклонити сѧ имъ. "],["torot:20180323:usp-sbor:190067","и тако многашьды молꙗщю сꙗ ѥмѹ. и се приидоша страньници въ градъ тъ. "],["torot:20180323:usp-sbor:190229","иже и видѣвъ ꙗ б҃жьствьныи ѹноша и радъ бывъ текъ поклони сꙗ имъ. "],["torot:20180323:usp-sbor:190070","и любьзно цѣлова ꙗ. "],["torot:20180323:usp-sbor:190071","и въпроси ꙗ отъкѹдѹ сѹть и камо идѹть. "],["torot:20180323:usp-sbor:190072","онѣмъ же рекъшемъ ꙗко отъ ст҃ыхъ мѣстъ есмъ. и аще б҃ѹ велꙗщю хощемъ въспꙗть ѹже ити. с҃тыи же молꙗше ꙗ да и поимѹть въ слѣдъ себе и съпѹтьника и сътворꙗти и съ собою. "],["torot:20180323:usp-sbor:190075","они же обѣщаша сꙗ поѧти и съ собою и допровадити и до ст҃ыхъ мѣстъ. "],["torot:20180323:usp-sbor:190076","таче се слышавъ бл҃женыи ѳеѡдосии ѥже обѣщаша сѧ ѥмѹ. радъ бывъ иде въ домъ свои. "],["torot:20180323:usp-sbor:190078","и ѥгда хотꙗхѹ страньнии отъити възвѣстиша ѹноши свои ѿходъ. "],["torot:20180323:usp-sbor:190079","онъ же въставъ нощию и не вѣдѹщю никомѹ же. та изиде из домѹ своѥго не имыи ѹ себе ничсоже. развѣ одежа въ неиже хожаше. "],["torot:20180323:usp-sbor:190082","и та же хѹда. "],["torot:20180323:usp-sbor:190083","и тако изиде въ слѣдъ страньныхъ. "],["torot:20180323:usp-sbor:190084","бл҃гыи же б҃ъ не попусти ѥмѹ ѿити отъ страны сеꙗ. ѥго же ищрева матерьнꙗ и пастѹха быти въ странѣ сеи б҃огласьныихъ овьць назнамена. да не пастѹхѹ ѹбо ѿшьдъшю да опѹстѣѥть пажить юже б҃ъ благослови. и тьрниѥ и вълчьць въздрастеть на неи. и стадо разидеть сꙗ. "],["torot:20180323:usp-sbor:190089","по трьхъ ѹбо д҃ньхъ ѹвѣдѣвъши мт҃и ѥго ꙗко съ страньныими ѡтъиде. и абиѥ погъна въ слѣдъ ѥго тъкъмо ѥдиного сн҃а своѥго поимъши иже бѣ мьнии бл҃женааго ѳеѡдосиꙗ. "],["torot:20180323:usp-sbor:190091","таче же ꙗко гънаста пѹть мъногъ. ти тако пристигьша ꙗста и. "],["torot:20180323:usp-sbor:190093","и отъ ꙗрости же и гнѣва мт҃и ѥго имъши и за власы и поврьже и на земли. "],["torot:20180323:usp-sbor:190094","и своима ногама пъхашети и. "],["torot:20180323:usp-sbor:190095","и страньныꙗ же много коривъши възврати сꙗ въ домъ свои. ꙗко нѣкоѥго зълодѣꙗ ведѹщи съвꙗзана. "],["torot:20180323:usp-sbor:190097","тольми же гнѣвъмь одрьжима ꙗко и въ домъ ѥи пришьдъши бити и. дондеже изнеможе. "],["torot:20180323:usp-sbor:190099","и по сихъ же възведъши и въ храмъ и тѹ привѧза "],["torot:20180323:usp-sbor:190231","и и затворьши и тако отъиде. "],["torot:20180323:usp-sbor:190100","бж҃ьствьныи же ѹноша вьсѧ си съ радостию приимаше. "],["torot:20180323:usp-sbor:190101","и б҃а молꙗ бл҃годарꙗше о вьсѣхъ сихъ. "],["torot:20180323:usp-sbor:190102","таче пришедъши мт҃и ѥго по двою дн҃ию отрѣши и. и подасть же ѥмѹ ꙗсти "],["torot:20180323:usp-sbor:190233","ѥще же гнѣвъмь одьржима сѹщи. възложи на нозѣ ѥго желѣза "],["torot:20180323:usp-sbor:190232","ти тако повелѣ ѥмѹ ходити. блюдѹщи да не пакы отъбѣжить отъ неꙗ. "],["torot:20180323:usp-sbor:190106","тако же сътвори дн҃и мъногы ходꙗ. "],["torot:20180323:usp-sbor:190107","по томь же пакы ѹмилосрьдивъши сꙗ на нь. нача съ мольбою ѹвѣщавати и. да не отъбѣжить оть неꙗ "],["torot:20180323:usp-sbor:190234","люблꙗше бо и зѣло паче инѣхъ. "],["torot:20180323:usp-sbor:190110","и того ради не тьрпꙗше без него. "],["torot:20180323:usp-sbor:190111","ономѹ же обѣщавъшю сꙗ ѥи не ѡтъити отъ неꙗ. сънꙗ желѣза съ ногѹ ѥго. повелѣвъши же ѥмѹ по воли творити ѥже хощеть. "],["torot:20180323:usp-sbor:190114","бл҃женыи же ѳеѡдосии на прьвыи подвигъ възврати сꙗ "],["torot:20180323:usp-sbor:190235","и хожаше въ цр҃къвь б҃жию по всꙗ дьни. "],["torot:20180323:usp-sbor:190115","ти видꙗше ꙗко многашьды лишаѥмѣ сѹщи литѹргии. проскѹрьнааго ради непечениꙗ. жалꙗше си о томь зѣло. "],["torot:20180323:usp-sbor:190118","и ѹмысли же самъ своимь съмѣрениѥмь отълѹчити сѧ на то дѣло ѥже и сътвори. "],["torot:20180323:usp-sbor:190119","начатъ бо пещи проскѹры и продаꙗти. "],["torot:20180323:usp-sbor:190120","и ѥже аще прибѹдꙗше ѥмѹ къ цѣнѣ то дадꙗше нищимъ. "],["torot:20180323:usp-sbor:190121","цѣною же пакы кѹпꙗше жито. "],["torot:20180323:usp-sbor:190122","и своима рѹкама измълъ пакы проскѹры творѧше. "],["torot:20180323:usp-sbor:190123","се же тако богѹ изволивъшю. да проскѹры чисты приносѧть сꙗ въ цр҃къвь б҃жию. отъ непорочьнаго и несквьрньнааго отрока. сице же пребысть двѣ на десѧте лѣтѣ или боле творꙗ. "],["torot:20180323:usp-sbor:190127","вьси же съврьстьнии отроци ѥго рѹгающе сꙗ ѥмѹ ѹкарѧхѹти и о таковѣмь дѣлѣ "],["torot:20180323:usp-sbor:190237","и тоже врагѹ наѹчающю ꙗ. "],["torot:20180323:usp-sbor:190128","бл҃женыи же вьсꙗ си съ радостию приимаше. съ мълчаниѥмь и съ съмѣрениѥмь. "],["torot:20180323:usp-sbor:190130","ненавидꙗ же испрьва добра золодѣи врагъ. видꙗ себе побѣжаѥма съмѣрениѥмь б҃ословесьнааго отрока. и не почиваше. хотѧ отъвратити и отъ таковаго дѣла. "],["torot:20180323:usp-sbor:190134","и се начатъ мт҃рь ѥго поѹщати да ѥмѹ възбранить ѡтъ таковааго дѣла. "],["torot:20180323:usp-sbor:190135","мт҃и ѹбо не тьрпꙗщи сн҃а своѥго въ такои ѹкоризнѣ сѹща. и начатъ глаголати съ любъвию к немѹ. "],["torot:20180323:usp-sbor:190137","молю ти сѧ чадо "],["torot:20180323:usp-sbor:190308","остани сꙗ таковааго дѣла. "],["torot:20180323:usp-sbor:190138","хѹлѹ бо наносиши на родъ свои "],["torot:20180323:usp-sbor:190309","и не трьплю бо слышати отъ вьсѣхъ ѹкарѧѥмѹ ти сѹщю. о таковѣмь дѣлѣ. "],["torot:20180323:usp-sbor:190140","и нѣсть бо ти лѣпо отрокѹ сѹщю. таковааго дѣла дѣлати. "],["torot:20180323:usp-sbor:190142","таче съ съмѣрениѥмь б҃жьствьныи ѹноша отъвѣщавааше мт҃ери своѥи глаголѧ. "],["torot:20180323:usp-sbor:190143","послѹшаи "],["torot:20180323:usp-sbor:190310","о мт҃и молю ти сѧ "],["torot:20180323:usp-sbor:190311","послѹшаи. "],["torot:20180323:usp-sbor:190144","г҃ь бо іс҃ъ х҃съ самъ поѹбожи сꙗ и съмѣри сѧ намъ ѡбразъ даꙗ. да и мы ѥго ради съмѣримъ сꙗ "],["torot:20180323:usp-sbor:190312","пакы же порѹганъ бысть и ѡпльванъ и заѹшаѥмъ. "],["torot:20180323:usp-sbor:190146","и вьсѧ претьрпѣвъ нашего ради сп҃сениꙗ. "],["torot:20180323:usp-sbor:190147","кольми паче лѣпо ѥсть намъ трьпѣти. да х҃а приобрꙗщемъ. "],["torot:20180323:usp-sbor:190149","а ѥже о дѣлѣ моѥмь мати моꙗ то послѹшаи. "],["torot:20180323:usp-sbor:190150","ѥгда г҃ь нашь иі҃съ х҃съ на вечери възлеже съ ѹченикы своими. тъгда приимъ хлѣбъ и бл҃гословивъ и преломль даꙗше ѹченикомъ своимъ глаголѧ. "],["torot:20180323:usp-sbor:190152","приимѣте и ꙗдите "],["torot:20180323:usp-sbor:190313","се ѥсть тѣло моѥ ломимоѥ за вы и за мъногы въ оставлениѥ грѣховъ. "],["torot:20180323:usp-sbor:190153","да аще самъ г҃ь нашь плъть свою нарече. то кольми паче лѣпо ѥсть мнѣ радовати сѧ ꙗко съдѣльника мꙗ съподоби г҃ь плъти своѥи быти. "],["torot:20180323:usp-sbor:190155","си слышавъши мт҃и ѥго и чюдивъши сѧ о премѹдрости отрока. и отътолѣ нача оставати сѧ ѥго. "],["torot:20180323:usp-sbor:190157","нъ врагъ не почиваше ѡстрꙗ ю на възбраниѥ отрока. ѡ таковѣмь ѥго съмѣрении. "],["torot:20180323:usp-sbor:190159","по лѣтѣ же ѥдиномь пакы видѣвъши ѥго пекѹща проскѹры. и ѹчьрнивъша сꙗ ѿ ожьжениꙗ пещьнаго. съжали си зѣло "],["torot:20180323:usp-sbor:190314","пакы начатъ ѿтолѣ бранити ѥмѹ. овогда ласкою овогда же грозою. дрѹгоици же биющи и да сѧ останеть таковаго дѣла. "],["torot:20180323:usp-sbor:190164","бж҃ствьныи же ѹноша въ скърби велицѣ бысть. о томь. и недъѹмѣꙗ чьто створити. "],["torot:20180323:usp-sbor:190167","тъгда же въставъ нощию ѡтаи и из домѹ своѥго. "],["torot:20180323:usp-sbor:190168","и иде въ инъ градъ не далече сѹщь ѡть него. "],["torot:20180323:usp-sbor:190169","и обита ѹ прозвутера "],["torot:20180323:usp-sbor:190315","и дѣлааше по обычаю дѣло своѥ. "]]