[["torot:20180919:supr:136197","а͑зъ бо крь͗сть͗ꙗ͑нъ. ѥ͑смъ. "],["torot:20180919:supr:88366","родъ мои͗ и͑ достои͑нъство съ ст͆ꙑи͗ми ѥ͑стъ свѣть͗ль͗ство и͑мѫштиихъ. а͑ не о͑тъ чл͆къ и͑же дь͗несь сѫтъ. а͑ о̑утрѣ не бѫдѫтъ. "],["torot:20180919:supr:88369","а͑нѳупатъ рече· "],["torot:20180919:supr:88370","послоушаи͗ мене и͑ пожь͗ри. и͑ насꙑштаи͑ сꙙ жизни сеѧ͗ и͑ свѣта сего. "],["torot:20180919:supr:88372","и͑ то глагол̑ꙙ а͑нѳупатъ проплака сꙙ съ стенаниимꙿ великомъ. "],["torot:20180919:supr:88373","добл̑ии͑ же мѫченикъ кодратъ. рече к н̑емоу· "],["torot:20180919:supr:88375","не прѣдълагаи͑ ми змиїнъ оумꙑшлꙗи. и͑ диꙗ͑вол̑ь "],["torot:20180919:supr:88378","не и͑маши бо мене прѣль͗стити. раба бж͆иꙗ. "],["torot:20180919:supr:88380","Маѯимъ кнꙙзъ рече· "],["torot:20180919:supr:88381","пронꙑривꙑи чловѣче. господинъ мои͗ вель͗лѣпꙑи милоуѥ͑тъ тѧ. а͑ тꙑ досаждаѥ͑ши ѥ͑моу. "],["torot:20180919:supr:88384","Ст͆ꙑи кодратъ рече· "],["torot:20180919:supr:88385","самъ себе да сꙙ плачетъ. "],["torot:20180919:supr:88388","а͑ште ли о̑убо а͑нѳупатъ сѫдитъ. то тꙑ кто ѥ͑си прѣдь͗ н̑имъ вѣштаваѧ͗. "],["torot:20180919:supr:88390","довь͗лѣѥ͑тъ намъ си. "],["torot:20180919:supr:88391","а͑ште ли и͑ тꙑ старѣи͗шина хоштеши бꙑти. то богъ тꙙ проклъни. "],["torot:20180919:supr:88393","коментарисии рече· "],["torot:20180919:supr:88394","тако ми твои полоучаи владꙑко мои͗ а͑нѳупате. "],["torot:20180919:supr:89051","а͑ште сего тако о͑ставиши. то не и͑матъ сꙙ лѣнити и͑ тѣхъ самѣхъ цр͆ъ о̑укарати. и͑ прио͑брꙙштеши намъ залазъ не хꙋдъ. "],["torot:20180919:supr:88398","Ст͆ꙑи кодратъ рече· "],["torot:20180919:supr:88399","по и͑стинѣ ꙗ͑коже рече бж͆иѥ писаниѥ. "],["torot:20180919:supr:88400","въскѫѭ̑ величашꙙ сꙙ странꙑ. и͑ людиѥ͗ поо̑учишꙙ сꙙ ть͗штетънꙑи͑мъ. "],["torot:20180919:supr:88402","прѣдъсташꙙ цр͆е земьстии͗. "],["torot:20180919:supr:88403","и͑ кнꙙзи събрашꙙ сꙙ коупь͗но. о͑ господи и͑ о͑ христосѣ ѥ͑го. "],["torot:20180919:supr:88405","се бо и͑ нꙑнꙗ о͑тъ соуѥ͑тънꙑи͑хъ кнꙙзъ. рабъ бж͆иї сѫдъ приѥмꙿь͗ѥ͑тъ. "],["torot:20180919:supr:88407","͑Анѳупатъ рече· "],["torot:20180919:supr:88408","съвлѣкъше бездарь͗ствь͗наа͑го. пакꙑ биꙗ͑те. да въспрꙙнѫвъ повинетъ сꙙ богомъ. и͑ заповѣдемъ владꙑкъ нашихъ цѣсарь͗. "],["torot:20180919:supr:88412","биѥ͑мъ же блаженꙑи͗ глаголаа͑ше· "],["torot:20180919:supr:185846","ꙗ͑ко и͑ мене грѣшь͗нааго и͑ недостои͑наа͑го съподобілъ ѥ͑си. и͑мене твоѥ͑го ради се вьсе пострадати. да и͑ а͑зъ о̑убогꙑи причꙿтенъ бѫдѫ къ рабомъ твои͗мъ. любимꙑи͗мъ тобоѭ̑. "],["torot:20180919:supr:88418","благодарь͗ствоуѭ̑ тꙙ г͆и. "],["torot:20180919:supr:88419","съподоби мꙙ владꙑко. и͑спль͗нити сꙙ ст͆ааго твоѥ͑го дх͆а. "],["torot:20180919:supr:88421","даждъ ми мѫдрость͗ и͑мѣти. о͑ тебѣ. "],["torot:20180919:supr:88423","и͑ непрѣклонънѫ вѣрѫ моѭ̑ съхрани. "],["torot:20180919:supr:123251","нꙑнꙗ врѣмꙙ и͑звол̑ениꙗ. "],["torot:20180919:supr:88428","о͑свѣти мꙙ и͑ о̑утвръди мꙙ о͑бѣштаниѥ͑мъ твои͗мъ. "],["torot:20180919:supr:88429","прии͑ми мꙙ да прославитъ сꙙ и͑мꙙ твоѥ. мноѭ̑ о̑убогꙑи͗мъ рабомъ твои͑мъ. "],["torot:20180919:supr:88431","съвръши мꙙ о͑ твоѥ͑мъ и͑мени. и͑ приведи мꙙ къ твоѥ͑моу о͑ть͗цоу. "],["torot:20180919:supr:88434","е͑и͑ г͆и їс͆оу хе͆ мол̑ѫ тꙙ. "],["torot:20180919:supr:88435","съвръши ми течениѥ. "],["torot:20180919:supr:88436","биѭ̑штиїмъ же и͑змѣнивꙿшемъ сꙙ пꙙть͗ кратꙑ. и͑ о͑тънемогъшемъ. кръвь͗ течааше рѣками и͑ съ пль͗тиѭ̑. о͑тъ блаженааго мѫченика. "],["torot:20180919:supr:88440","͑Анѳупатъ рече къ ст͆оуо̑умоу· "],["torot:20180919:supr:88441","вѣроуѥ͑ши ли понѣ нꙑн̑ѣ кодрате богомъ. "],["torot:20180919:supr:88442","блаженꙑ кодратъ глаголааше· "],["torot:20180919:supr:88443","капишта поганъскаꙗ сьребро и͑ злато. "],["torot:20180919:supr:88444","о̑уста и͑мѫтъ и͑ не глагол̑ѫтъ. "],["torot:20180919:supr:88445","о͑чи и͑мѫтъ и͑ не о̑узь͗рꙙтъ. "],["torot:20180919:supr:88446","о̑уши и͑мѫтъ и͑ не о̑услꙑшꙙтъ. "],["torot:20180919:supr:88448","рѫцѣ и͑мѫтъ и͑ не посꙙжѫтъ. "],["torot:20180919:supr:88449","не възгласꙙтъ грътань͗ми свои͑ми. "],["torot:20180919:supr:88450","подобь͗ни и͑мъ бѫдѫтъ творꙙштии ѧ. и͑ вь͗си о̑упꙿваѭ̑штии на н̑ѧ. "],["torot:20180919:supr:88452","перинии а͑нѳупатъ рече· "],["torot:20180919:supr:88453","ть͗мномъ словомъ хоулиши. мь͗нꙙ зазь͗рѣти. "],["torot:20180919:supr:88455","послоушаи о̑убо кодрате и͑ пожь͗ри богомъ. "],["torot:20180919:supr:88456","ст͆ꙑи кодратъ рече· "],["torot:20180919:supr:88457","словесемъ ть͗мнꙑи͗мъ добрѣ рече. "],["torot:20180919:supr:88458","тъмь͗на бо ти и͑стина сꙙ мнитъ. "],["torot:20180919:supr:88459","прѣлесть͗ же свѣтъла. "],["torot:20180919:supr:89052","вѣдомо да бѫдетъ тебѣ. ꙗ͑ко богомъ твои͑мъ не жърѫ. и͑ заповѣди к̑есаровѣ и͑ бол̑ѣрь͗стѣ не повинѫ сꙙ. зан̑е а͑ште хоштеши мѫчити. то твори вол̑ѫ своѭ̑. и͑ скорѣѥ къ небесъскоуо̑умоу цр͆оу пось͗л̑и мꙙ. "],["torot:20180919:supr:88468","Анѳупатъ рече· "],["torot:20180919:supr:88469","тако ми богꙑ "],["torot:20180919:supr:88477","и͑ сътворишꙙ тако ст͆оуо̑умоу. "],["torot:20180919:supr:88478","и͑ небрѣгошꙙ ѥ͑го тако на многꙑ дь͗ни. "],["torot:20180919:supr:88484","Шъдъ же а͑нѳупатъ вь͗ н̑ик̑еи͑скꙑи градъ. повелѣ ст͆ꙑи͗мъ мѫченикомъ вьслѣдовати. "],["torot:20180919:supr:88486","въшъдъ же въ цръкъвиште. и͑ пожъръ коумиромъ. повелѣ прѣдъставити ст͆ꙑѧ. "],["torot:20180919:supr:134539","и͑ ѫ͑зꙑ о͑блежꙙштѧ на н̑емъ. а͑кꙑ о̑утварь͗ многоцѣнꙿнѫ и͑мꙑ на себѣ велічааше и͑ радоваа͑ше сꙙ. ꙗ͑коже чоудити сꙙ е͑линъскꙑи͗мъ философомъ. крь͗сть͗ꙗ͑нь͗стѣи мѫдрости и͑ трь͗пѣнию̑. и͑ славити бога глагол̑ѫштемъ. по и͑стинѣ велика ѥ͑стъ вѣра крь͗стиꙗ͑нъска. ꙗ͑коже и͑ многомъ о͑тъ н̑ихъ вѣровати богоу. "],["torot:20180919:supr:88504","͑И ѥ͑гда сташꙙ прѣдъ а͑нꙿѳупатомъ. о̑умоли ст͆ꙑи кодратъ слоугꙑ. да того прьвѣѥ слоугꙑ вь͗ведѫтъ. "],["torot:20180919:supr:88507","вь͗веденоу же ѥ͑моу бꙑвъшоу прѣдъ а͑нѳупата. рече а͑нѳупатъ къ ст͆оуо̑умоу· "],["torot:20180919:supr:88509","пожь͗ри богомъ. "],["torot:20180919:supr:88510","Ст͆ꙑи кодратъ рече· "],["torot:20180919:supr:88511","рабъ а͑зъ христоса рекъшааго. "],["torot:20180919:supr:88512","бози и͑же нб͆се и͑ земл̑ꙙ не сътворь͗шꙙ. да погꙑбнѫтъ. "],["torot:20180919:supr:88514","͑Анѳоупатъ рече· "],["torot:20180919:supr:88515","пожри кодрате. "],["torot:20180919:supr:88516","мѫченикъ рече· "],["torot:20180919:supr:88517","не жърѫ "],["torot:20180919:supr:88518","͑͑Анѳупатъ глагола· "],["torot:20180919:supr:88519","повинѫти ти сꙙ подобаа͑тъ закономъ цр͆емъ. а͑ не хс͆оу твоѥ͑моу ꙗ͑коже гл͆еши. "],["torot:20180919:supr:88521","Ст͆ꙑи кодратъ рече· "],["torot:20180919:supr:88522","Азъ цр͆оу моѥ͑моу хс͆оу повиноуѭ̑ сꙙ. а͑ не чловѣкомъ не вѣдѫштии͑мъ б͆а. "],["torot:20180919:supr:88527","͑Анѳупатъ рече· "],["torot:20180919:supr:88530","пишетъ бо сꙙ. о͑тъдати кесарово к̑есареви. и͑ бж͆иѥ богоу. "],["torot:20180919:supr:88533","Ст͆ꙑи кодратъ рече· "],["torot:20180919:supr:88534","за село моѥ͗ и͑скоупихъ сꙙ к̑есароу. "],["torot:20180919:supr:88538","мꙑ же готови ѥ͑смъ за христосово и͑сповѣданиѥ. не тъчь͗ѭ̑ ѥ͑дноѭ̑ о̑умрѣти. нъ и͑ тꙑсѫштами. "],["torot:20180919:supr:88541","Анѳупатъ рече· "],["torot:20180919:supr:88542","видиши ли колико множь͗ство крьстиꙗ͑нъ пожръшꙙ бв͆и. "],["torot:20180919:supr:88543","ѥ͑да тѣхъ мнитъ ти сꙙ бꙑти добрѣи͑шоу. "],["torot:20180919:supr:88544","Ст͆ꙑи͗ кодратъ рече· "],["torot:20180919:supr:88547","кꙿде же сѫтъ пожъръшеи. "],["torot:20180919:supr:88548","не виждѫ и͑хъ о̑убо. "],["torot:20180919:supr:88549","͑И повелѣ а͑нѳупатъ привести ѧ прѣдъ сꙙ. "],["torot:20180919:supr:88550","и͑ ꙗ͑ко ѧ хотѣшꙙ въвести. блаженꙑи кодратъ да не видѣнъ и͑ми бѫдетъ. тако просто стоѧ. рече къ а͑нѳупатоу "],["torot:20180919:supr:89055","повели да мꙙ о͑трѣшꙙтъ. "],["torot:20180919:supr:88554","о͑трѣшеноу же ѥ͑моу бꙑвъшоу. текъ блаженъи͗ въ цръкъвиште. и͑ вь͗са капишта сътъръ повръже на земи. "],["torot:20180919:supr:88557","видѣвъше же жърꙿци бꙑвъшеѥ· похꙑшть͗ше и͗ коупно съ вои͑нꙑ. поставишꙙ и͗ прѣдь͗ а͑нѳупатомъ. "],["torot:20180919:supr:88560","разгꙿнѣвавъ же сꙙ а͑нѳупатъ. повелѣ и͗ повѣсивъше стръгати. "],["torot:20180919:supr:88562","повѣшенъ же бꙑвъ ст͆ъи начꙙ славити б͆а. "],["torot:20180919:supr:89056","рече к н̑имъ блаженъи͗ кодратъ· "],["torot:20180919:supr:88564","͗Ѡ о͑кании͗ и͑ вь͗сѣко о͑каа͑нии͗. что пострадавꙿше толь͗ скоро сътѫживъше си о͑тъвръгосте сꙙ влд͆кꙑ хс͆а. и͑ сами сꙙ діꙗ͑волоу прѣдасте. "]]