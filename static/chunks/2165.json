[["torot:20170213:domo:164762","а самъ бл҃гословленымъ гсдрьскимъ оурокомъ сыт бѹди, "],["torot:20170213:domo:164763","и все бы оу тебѧ госѹдарьское было всегда въ счете и в смѣте "],["torot:20170213:domo:166630","и в писмѣ и приход и росходъ "],["torot:20170213:domo:166629","и к казначеемъ бѹди послѹшенъ, "],["torot:20170213:domo:164764","а с товарищами совѣтенъ, "],["torot:20170213:domo:164765","а к подьѧчимъ и мастеромъ и к сторожемъ грозенъ и любовенъ, "],["torot:20170213:domo:164766","и ко всѧкимъ людемъ приветенъ. "],["torot:20170213:domo:164767","а побѣдныхъ, и скорбныхъ, и нѹжны и полонениковъ ѿнюдъ, без волокиды оуправъ и ѿ собѧ по силе накорми и напої "],["torot:20170213:domo:166631","и млстню дай по человѣкѹ смотрѧ, "],["torot:20170213:domo:164771","а слѹчитсѧ сѹдъ, всѧкамѹ чл҃кѹ богатѹ и оубогѹ дрѹгѹ и недрѹгѹ аще свое дѣло истинно и праведно, без волокиды, и безо всѧкїѧ хитрости соверши, по еѵагльскомѹ словеси "],["torot:20170213:domo:166632","не на лїца сѹдите сн҃ове чл҃честїи, но праведенъ сѹдъ сѹдите "],["torot:20170213:domo:166633","ιм же сѹдите сѹдомъ сѹдитсѧ вамъ, "],["torot:20170213:domo:164777","и в ню же мѣрѹ мѣрите. возмѣритсѧ; "],["torot:20170213:domo:166634","Слава свѣршителю бг҃ѹ нынѣ, и в вѣкъ вѣка. "],["torot:20170213:domo:164780","аминь "]]