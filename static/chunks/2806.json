[["torot:20180323:supr:83056","нисию̑ же приведеноу бывъшоу.  начⱕ въпрашати ї г͆л҄ⱕ·  чʼто и͑мⱕ твоѥ и͑ чʼто ти кобь͗.  я͑когоже о͑бычая нѣстъ кнⱕземъ въпрашати о͑ вь͗семь͗.  "],["torot:20180323:supr:83060","рече ст͆ыи нисиї·  "],["torot:20180323:supr:83604","крь͗стиян ѥ͑смъ. "],["torot:20180323:supr:83062","и͑ повелѣ ѥ͑го бити. "],["torot:20180323:supr:83063","ст͆ыи͑ же нисиї прѣтръпѣ о͑ добрѣѣмь и͑сповѣдании͗ христосовѣ. "],["torot:20180323:supr:83064","кротъкъ бо и͑ бе зълобы бѣа͑ше и͑ рѣчиѭ̑ простѫѫ. "],["torot:20180323:supr:83065","не бо бѣѣше о͑тъ н̑его съплетъка рѣчемъ. "],["torot:20180323:supr:83066","не бо и͑ вѣдѣѣ͗ше. "],["torot:20180323:supr:83067","нь͗ бѣѣше добь͗ вѣроѭ̑ и͑ трь͗пѣниѥ͑мъ. "],["torot:20180323:supr:83068","и͑ їного ѥ͑моу о͑тъвѣта не дастъ.  нъ тъчь͗ѭ̑ кръстия͑нъ ѥ͑смъ.  "],["torot:20180323:supr:83070","ма͑гнъ же наи͗паче гнѣваѧ сⱕ хотⱕ ѥ͑мѹ о͑долѣти.  повелѣ горь͗шⱕ възложиті на н̑ь раны.  да вь тѣхъ оумьретъ даже не придетъ кононъ. "],["torot:20180323:supr:83073","биѭ̑штиї же безʼ милости бия͑хѫ. "],["torot:20180323:supr:83074","о͑нъ же биѥ͑нъ и͑ прѣбывъ многы часы вь͗ тѣхъ ранахъ безъ гласа прѣда доушѫ. "],["torot:20180323:supr:83075","и͑ тако добрѣ и͑ прѣподобь͗нѣ ѥ͑же х͆а ради съповѣданиѥ͗ съконь͗ча ст͆ыи͗ нисиї.  о̑усоровѣ своѥ͑и ѥ͑моу вь͗си.  "],["torot:20180323:supr:83077","воѥ͑вода же магнъ ничʼсоже ради потʼшта сⱕ на сиѥ͗ старѣи͑шинъство прити.  нъ и͑ на пагоубѫ крь͗стия͑номъ. "],["torot:20180323:supr:83079","поустивъ о̑убо къ видѣнѣ призʼвати ст͆ааго конона ль͗стиѭ҄.  прѣбыстъ о̑усоровѣ вь͗си.  ничʼсоже и͑ного ради.  нъ о̑убити ст͆аа͑го съ нисиѭ҄ "],["torot:20180323:supr:83606","ѥ͑же и͑ сътвори. "],["torot:20180323:supr:83083","о̑уготовивъ же кон̑ⱕ и͑ мѫжⱕ.  поустивъ въскорѣ къ видѣнѣ вь͗си.  и͑ждеже бѣа͑ше ст͆ыи кононъ.  и͑ а͑биѥ сѣдъ на сѫдишти повелѣ ѥ͑го привести. "],["torot:20180323:supr:83087","вь͗сѣмъ же пришедъшии͑мъ повелѣниѥ͑мъ воѥ͑воды.  видⱕште ст͆ааго о͑бразоуѭ̑шта сⱕ мⱕтѣа͑хѫ сⱕ.  плачѫште сⱕ и͑ ничʼсоже сьмѣѭ̑ште решти. "],["torot:20180323:supr:83090","видѣа͑хѫ бо ѥ͑моу сѣдины бѣлы а͑кы вльнѫ.  благо тѣло.  о͑склабьѥ͑нѣ о͑чи.  лице въ старости веселоѥ͑.  "],["torot:20180323:supr:83094","въведеноу же бывъшоу прѣдъ воѥ͑водѫ.  многъ плачъ о͑тъ прѣстоѧштии͑хъ быстъ ѥ͑го ради. "],["torot:20180323:supr:83096","Воѥ͑вода же хотⱕ ѥ͑го пострашити.  повелѣ прѣдь͗ н̑имь͗ положити мѫкы. "],["torot:20180323:supr:83098","и͑ начⱕ ѥ͑го словесы льстіти г͆л҄ⱕ· "],["torot:20180323:supr:83099","а͑зъ тебе стара сѫшта и͑ тацѣми сѣдинами о̑украшена сѫшта мьн̑ѫ и͑ мѫдрость и͑маши зѣло.  "],["torot:20180323:supr:83100","тѣмь противѫ сѣдинамъ покажи и͑ разоума и͑ прѣль͗сти и͑ боуѥ͑сти. "],["torot:20180323:supr:83101","и͑мⱕ христосово.  не вѣдѣ о͑тъкѫдоу о͑брѣте сⱕ въ васъ. "],["torot:20180323:supr:83103","о͑тъметавъ сⱕ о͑тъврь͗зи сⱕ и͑ дроугъ бѫдеши мноѭ̑ цр͆оу.  и вь͗сѣмъ старѣи͑шинамъ. "],["torot:20180323:supr:83105","и͑ о͑тъ н̑ихъ вь͗се добро тебѣ дастъ сⱕ. "],["torot:20180323:supr:83106","и͑ ѥ͑лико тебѣ любо и͑ драго тебѣ бѫдетъ.  "],["torot:20180323:supr:83107","и͑ ѥ͑же вь͗сѣхъ выше великыи͑хъ богъ и͑ѥ͑реи͑ство дастъ сⱕ тебѣ.  я͑коже и͑номоу никомоуже не лѣпо ѥ͑стъ.  нъ добротѣ твоѥ͑и и͑ чоудънамъ сѣдинамъ.  "],["torot:20180323:supr:83110","мене же самого вѣдѣ я͑ко любити и͑маши.  не тъчиѭ̑ сихъ ради нъ и͑нѣхъ многыи͗хъ ходатаю̑ тебѣ бывъшоу. "],["torot:20180323:supr:83112","да а͑ште о̑убо о̑угодь͗на тебѣ сѫтъ словеса моя и͑ о͑бѣти.  вь͗зникни и͑ о͑бѣштаи͑ сⱕ не стыди сⱕ.  "],["torot:20180323:supr:83614","и͑ о͑тъвръгъ наготѫ о͑блѣци сⱕ вь͗ чистотѫ.  а͑ не противи сⱕ мь͗нѣ а͑кы о͑нисиї. "],["torot:20180323:supr:83116","робъ же бж͆иї грь͗чь͗скомъ ѧ͑зыкомъ бѣа͑ше грѫбъ и͑ нео̑устроѥ͑нъ. "],["torot:20180323:supr:83117","ст͆аа͑го же дх͆а текѫшти къ н̑емоу благодѣти.  яснѫ рѣчиѭ̑ и͑саврь͗скыи͑мʼ ѧ͑зыкомъ о͑тъвѣшта глагол҄ⱕ· "],["torot:20180323:supr:83119","на се лі точⱕ приде скоро троудивъ себе.  и͑ слѹгоуѭ̑штⱕѧ тебѣ. "],["torot:20180323:supr:83121","не вѣси ли я͑ко нікʼтоже насъ не можетъ о͑тъ любьве хрʼстовы о͑тълѫчити ль͗штениї.  ни въспрѣштениѥ съмрьти ни о͑гн̑ь ні мечь. "],["torot:20180323:supr:83123","Чʼто же гл͆ѫ о͑ сихъ.  ѥ͑же положі прѣдъ мноѭ̑. "],["torot:20180323:supr:83125","велʼми мниши сⱕ мь͗нѣ порѫгаѧ.  нь͗ велʼми самъ бѫдеші порѫганъ. "],["torot:20180323:supr:83127","о͑ сихъ разгнѣвавъ сⱕ магнъ.  повелѣ ѥ͑го мѫчити на многы часы. "],["torot:20180323:supr:83129","и͑ повелѣвъ о͑слабити съ гнѣвомʼ възъва и глагол҄ⱕ· "],["torot:20180323:supr:83130","о̑упваѧ къ мнѣ глагол̑еши.  и͑ мѫдриши сⱕ словесъи свои͑ми мь͗нⱕ.  я͑ко тацѣми словесы о̑убѣжати и͑маши мь͗сти. "],["torot:20180323:supr:83133","о͑стани сⱕ о̑убо понѣ нын̑ѣ о͑тъ боуѥ͑сти.  и͑ о͑тʼ безоумь͗на о̑упʼвания крь͗стия͑нь͗ска. "],["torot:20180323:supr:83135","и͑ о͑бѣштаи͑ ми сⱕ. "],["torot:20180323:supr:83136","о͑тъвѣштавъ же ст͆ыи͗ начⱕ противѫ магʼноу глаголати· "],["torot:20180323:supr:83137","ѡ̑ безбожь͗не.  и͑ вь͗сѣкого звѣрѣ тⱕжии͗.  доколи прѣо͑бидиши бж͆иѥ трь͗пѣниѥ.  и͑ противиши сⱕ богоу.  богы лъже.и͑менъныѧ поставл̑ѣѧ.  ѥ͑же сѫтъ дѣла рѫкоу чловѣчь͗скоу.  о͑тъ камени и͑ о͑тъ дрѣва творени.  хода не и͑мѫште.  "],["torot:20180323:supr:83146","и͑ сиѧ ли поставья͑ѥши противѫ вь͗са сътворьшоуо̑умѹ хо͆у. "],["torot:20180323:supr:83147","ѡ̑ крамоль͗ниче бж͆иї и͑ враже и͑стинѣ·  а͑кы влъкъ пришедъ на робы ѥ͑моу заклатъ пои͑де.  "],["torot:20180323:supr:84242","а͑кы ст͆аʼго нусия мѫчи и͑ о̑уби.  и͑ мене тѣми жде и͑збыти тъштиши сⱕ.  "],["torot:20180323:supr:84697","кѫѭ̑ о͑бидѫ намъ сътворивъше.  тако мѫчиши.  и͑ прѣбывааши биѧ.  и͑ ноудиши о͑тъстѫпити о͑тъ бога живааго.  о͑бѣштаваѧ цѣсарь͗скыѧ любьве.  застѫпьѥ͑ниѥ старѣи͑шинамъ.  даа͑ниѥ͗ и͑мѣнію̑.  и͑е͑реи͑ство сквръ͗наво.   "],["torot:20180323:supr:84698","то ли прѣмѣноуѥ͑ши ми противѫ бж͆͆иѥ͑мъ даромʼ. "],["torot:20180323:supr:83160","нъ безъ о̑успѣха тебѣ да бѫдетъ о͑бѣтъ твои͗. "],["torot:20180323:supr:83161","и͑ а͑ште и͑ съвлѣче мⱕ о͑тъ о͑деждⱕ.  нъ о̑убо х͆а вь͗ н̑егоже ѥ͑смъ о͑бль͗ченъ.  не и͑маши мошти сьвлѣшти. "],["torot:20180323:supr:83164","мы бо х͆а и͑мамъ и͑ ѥ͑дного б͆а вѣмъ.  и͑же можетъ насъ и͑збавити робъ свои͑хъ о͑тъ твоѥ͑ю̑ рѫкоу. "],["torot:20180323:supr:83166","да о̑уже ѥ͑же хоштеши творити то твори. "],["torot:20180323:supr:83167","Се пакы слышавъ воѥвода разгнѣва сⱕ зѣло. "],["torot:20180323:supr:83168","и͑ повелѣ ѥ͑го съвлѣшти и͑ съвⱕзавъше бити и͗. "],["torot:20180323:supr:83169","пакы же помышл̑ѣше кыѧ и͑ны мѫкы лютѣи͑шⱕ и͑зъо͑брѣсти.  да вь͗ тѣхъ ѥ͑го погоубитъ. "],["torot:20180323:supr:83171","томоу же се помышл̑ѣѭ҄штоу.  сего бь͗ѭ̑шта слышавъше и͑сауръска града людиѥ͗.  я͑ко мѫчитъ воѥ͑вода ст͆ааго конона.  въскорѣ събь͗равъ сⱕ многъ народъ въ о͑рѫжиї пои͑дошⱕ на н̑ь.  "],["torot:20180323:supr:83175","воѥ͑вода же разоумѣвъ множь͗ство мⱕтежа.  и͑ я͑ко на н̑ь придошⱕ.  на помошть ст͆ааго конона.  прѣжде бо вѣдѣа͑ше я͑ко семоу ѥ͑стъ быти.  и͑ кон̑ⱕ о͑седъланы о̑уготова. "],["torot:20180323:supr:83180","и͑ о͑брѣтъ готовы вь͗сѣдъ побѣже. "],["torot:20180323:supr:83181","и͑ дои͑де и͑конии͑ска града и͑ тоу гонезе. "],["torot:20180323:supr:83182","циї же о͑тъ и͑савръ погʼнашⱕ вь͗слѣдъ воѥ͑водѫ ѧ͑ти ѥ͑го и͑ о̑убити. "]]