[["torot:20180323:suz-lav:205495","и много зла створиша ѡколо новагорода. "],["torot:20180323:suz-lav:205496","и бѣжа корачеву. "],["torot:20180323:suz-lav:205497","и посла по нем изѧславъ шварна. и изѧслава двд҃вича. "],["torot:20180323:suz-lav:205499","и взѧша полона много ꙋ корачева. "],["torot:20180323:suz-lav:205500","ст҃ослав же воротивъ сѧ прогна нашѣ ѡпѧть. "],["torot:20180323:suz-lav:205501","а сам бѣжа в вѧтичѣ. "],["torot:20180323:suz-lav:205502","и воротиша сѧ в своꙗ си ⁘ "],["torot:20180323:suz-lav:205503","Игорь же слышавъ в порубѣ сыи. ѡже идет изѧславъ на брата ѥго. домоли сѧ пославъ къ изѧславу гл҃ѧ "],["torot:20180323:suz-lav:207552","ѥда быхъ сѧ постриглъ. "],["torot:20180323:suz-lav:205506","и повелѣ изѧславъ пострищи и епспу переꙗславскому. еоуфимью. "],["torot:20180323:suz-lav:205507","и пришедъ постриже и. мсца. генварѧ. въ .е҃. дн҃ь. "],["torot:20180323:suz-lav:205509","Тоѥже зимы престави сѧ блг҃овѣрнаꙗ кнѧгини марица. дщи володимерѧ. мсца. тогож. въ .к҃. в недлю. "],["torot:20180323:suz-lav:205513","А в понедѣлник вложена быс в гробъ. в своѥи црк҃ви. в неиже и постриже сѧ ⁘ "],["torot:20180323:suz-lav:205516","В лѣт. ѕ҃. х҃. н҃е. Изѧславъ постави митрополита клима. калугера. русина ѡсобь с шестью епспы. мсца. июлѧ. въ .к҃з. на памѧт стаг пантелѣимана. "],["torot:20180323:suz-lav:205521","и потом миръ створи с половци. ѹ воинѧ. "],["torot:20180323:suz-lav:205523","В тоже лѣт. быс знаменье. в слн҃ци. "],["torot:20180323:suz-lav:205526","и на ту нощь быс гром и поторта мало. "],["torot:20180323:suz-lav:205527","В тож лѣто. присла володимеръ изѧслава двд҃вича. ис чернигова слы ко изѧславу кнѧзю киевскому. река "],["torot:20180323:suz-lav:207847","брате се заꙗлъ волость мою ст҃ославъ ѡлговичь. вѧтичѣ. "],["torot:20180323:suz-lav:205531","поидевѣ на нь. ѡже и проженевѣ. "],["torot:20180323:suz-lav:205533","и поидевѣ на гюрга. "],["torot:20180323:suz-lav:205534","а любо с ним миръ створим. али с ним бьем сѧ. "],["torot:20180323:suz-lav:205536","изѧславъ же посла напередъ ст҃ослава сестричича своѥго чернигову велѧ имъ доспѣвати. "],["torot:20180323:suz-lav:205537","и доиде ст҃ославъ чернигову. "],["torot:20180323:suz-lav:205538","и згадавше кнѧзи черниговьстии. и послаша къ изѧславу велѧ ѥму поити. река "],["torot:20180323:suz-lav:207848","землѧ наша погыбает. "],["torot:20180323:suz-lav:205541","а ты не хочеши поити. "],["torot:20180323:suz-lav:205542","изѧслав же совокупѧ воѣ переброди сѧ чересъ днѣпръ. "],["torot:20180323:suz-lav:205543","и ста над черторыею. "],["torot:20180323:suz-lav:205544","и ѿтуду посла ѹлѣба чернигову. "],["torot:20180323:suz-lav:205545","а сам поиде на супои. "],["torot:20180323:suz-lav:205546","а брата своѥго володимера ѡстави кыевѣ. "],["torot:20180323:suz-lav:205547","ѹлѣбъ же внида черниговъ и ѹвѣдавъ ѡже цѣловалъ крсь володимеръ. и изѧславъ двд҃вичь. и ст҃ославъ всеволодичь. к ст҃ославу ѡлговичю. хотѧ ѹбити лестью изѧслава. тоже слышавъ ѹлѣбъ. прибѣже ко кнѧзю своѥму ко изѧславу на супои. "],["torot:20180323:suz-lav:205554","и сказа ѥму. ѡже ѥго ѡтступили сѧ кнѧзи черниговьстии. "],["torot:20180323:suz-lav:205556","и цѣловали на нь крсь. "],["torot:20180323:suz-lav:205557","изѧслав же вороти сѧ ѿтуда. "],["torot:20180323:suz-lav:205558","а перъ собою посла к брату кыѥву к володимеру. и к лазареви к тысѧчскому .в҃. мужа. добрынку. и радила. рекъ "],["torot:20180323:suz-lav:207849","брате ѣди к митрополиту. и съзови кыꙗны всѣ. "],["torot:20180323:suz-lav:205563","а то молвита си мужа. лесть черниговских кнѧзии. "],["torot:20180323:suz-lav:205565","и ѣха володимеръ к митрополиту повабѧ кыꙗны. "],["torot:20180323:suz-lav:205566","и придоша кыꙗнъ много множство народа. "],["torot:20180323:suz-lav:205567","и сѣдоша ꙋ ст҃ое софьи. "],["torot:20180323:suz-lav:205568","и реч володмеръ к митрополиту. "],["torot:20180323:suz-lav:205569","се прислалъ брат мои .в҃. мужа кыꙗнина. "],["torot:20180323:suz-lav:205571","а то молвѧтъ братѣ своеи. "],["torot:20180323:suz-lav:205572","и выступи добрынъка. и радило. "],["torot:20180323:suz-lav:205574","и рекоста "],["torot:20180323:suz-lav:207857","цѣловалъ тѧ брат. а митрополиту сѧ покланѧлъ. и лазарѧ цѣловалъ. и кыꙗны всѣ. "],["torot:20180323:suz-lav:205578","рекоша кыꙗне "],["torot:20180323:suz-lav:207858","молвита с чимь вас кнѧзь прислал. "],["torot:20180323:suz-lav:205579","ѡна же рекоста. "],["torot:20180323:suz-lav:205580","тако молвитъ кнѧзь. "],["torot:20180323:suz-lav:205581","цѣловала ко мнѣ крсь. давыдовичи. и ст҃ославъ всеволодичь. емуже азъ же много добра створих. "],["torot:20180323:suz-lav:205584","а нонѣ хотѣли мѧ ѹбити лестью. "],["torot:20180323:suz-lav:205585","но б҃ъ заступил мѧ и крсь чстныи. ѥгоже суть ко мнѣ цѣловали. "],["torot:20180323:suz-lav:205587","а ныне братьꙗ поидѣта по мнѣ. к чернигову. кто имѣѥт конь. ли не имѣеть кто ино в лодьѣ. "],["torot:20180323:suz-lav:205591","ти бо суть не мене ѡдиного хотѣли ѹбити. но и вас искоренити. "],["torot:20180323:suz-lav:205593","кыꙗне же рекоша. "],["torot:20180323:suz-lav:205594","кнѧзь нас вабить к чернигову. "],["torot:20180323:suz-lav:205595","а здѣ ворогъ кнѧзѧ нашго и нашь. "],["torot:20180323:suz-lav:205596","а хочем и ѹбити. "],["torot:20180323:suz-lav:205597","поити же хочем битъ сѧ за своѥго кнѧзѧ и с дѣтми. "],["torot:20180323:suz-lav:205598","и реч имъ володимеръ. "],["torot:20180323:suz-lav:205599","того вы братъ мои не приказал. "],["torot:20180323:suz-lav:205600","игорѧ поблюдут сторожеве. "],["torot:20180323:suz-lav:205601","а мы поидем к брату. акоже ны велитъ. "],["torot:20180323:suz-lav:205603","рекоша же кыꙗне. "],["torot:20180323:suz-lav:205604","мы вѣдаѥм. аже того брат твои не казалъ. ни велѣлъ творити. "],["torot:20180323:suz-lav:205607","но мы хочем ѹбити игорѧ. "],["torot:20180323:suz-lav:205608","мы вѣдаѥмъ ѡже не кончати добром с тѣмъ племенем. ни вам ни нам. коли любо. "],["torot:20180323:suz-lav:205611","митрополитъ же много взбранѧше им. и лазарь тысѧчскыи. и рагуило володимерь тысѧчьскыи. ꙗко не ѹбити игорѧ. "],["torot:20180323:suz-lav:205615","ѡни же кликнувше поидоша ѹбитъ игорѧ. "],["torot:20180323:suz-lav:205616","и володимеръ всѣдъ на конь погна. "],["torot:20180323:suz-lav:205617","и идѧхуть людьѥ по мосту. ѹбити игорѧ. "],["torot:20180323:suz-lav:205619","ѡн же не мога ихъ минути. ѹвороти конѧ направо мимо глѣбовъ дворъ. "],["torot:20180323:suz-lav:205621","и ѹскориша кыꙗне передъ володимеромь. "],["torot:20180323:suz-lav:205622","и ꙗша игорѧ в цр҃кви. стоꙗща по ѡбычаю на ѡбѣдни и ѹ стаг феѡдора. "],["torot:20180323:suz-lav:205624","и емше и поведоша из манастырѧ. "],["torot:20180323:suz-lav:205625","и срѣте и володимеръ. в воротѣхъ монастырьских. "],["torot:20180323:suz-lav:205627","и реч игорь възрѧ "],["torot:20180323:suz-lav:207859","ѡхъ брате камо. "],["torot:20180323:suz-lav:205628","и сскочи же володимеръ с конѧ и покры и корзномь. река кыꙗном "],["torot:20180323:suz-lav:207860","братьꙗ моꙗ. не мозѣте створити зла "],["torot:20180323:suz-lav:207861","не ѹбиите игорѧ. "],["torot:20180323:suz-lav:205631","и доведе и володимеръ. до воротъ монастырѧ. "],["torot:20180323:suz-lav:205633","и ѹдариша и володимера бьючи игорѧ. "],["torot:20180323:suz-lav:205634","михаль же видѣ въ то сскочи с конѧ. хотѧ помочи володимеру. "],["torot:20180323:suz-lav:205636","володимеръ же вомча игорѧ во дворъ мт҃ре своеіѧ. "],["torot:20180323:suz-lav:205637","затвори ворота. "],["torot:20180323:suz-lav:205638","а игорѧ пусти на кожюховы сѣни. "],["torot:20180323:suz-lav:205639","михалѧ же бьюще и ѿторгоша на нем крсь и чепи в гривну золота. "],["torot:20180323:suz-lav:205640","и выломиша ворота. "],["torot:20180323:suz-lav:205641","и вшедше въ дворъ. "],["torot:20180323:suz-lav:205642","ѹзрѣша игорѧ на сѣнех и разбиша сѣни ѡ нем. "],["torot:20180323:suz-lav:205643","и сомчаша и с сѣнии. "],["torot:20180323:suz-lav:205644","и ту ѹбиша и конець всходъ. "],["torot:20180323:suz-lav:205645","и за тѣмь ѹтече михаль. "],["torot:20180323:suz-lav:205646","а игорѧ поверзъше за нозѣ волокоша и сквозѣ бабинъ торжекъ. до ст҃ое бц҃и. "],["torot:20180323:suz-lav:205648","и ту ѡбрѣтоша мужа стоꙗща с колы. "],["torot:20180323:suz-lav:205649","и возложьше и на кола везоша и на подолье. "],["torot:20180323:suz-lav:205650","и повѣдаша володимеру ꙗко поверженъ ес на на торговищи. "],["torot:20180323:suz-lav:205651","и посла лазарѧ тысѧчского. и рагуила своѥго тысѧчскаго. "],["torot:20180323:suz-lav:205653","и приѣхавъше видѣша игорѧ лежаща. "],["torot:20180323:suz-lav:205654","и рекоста "],["torot:20180323:suz-lav:207862","се ѹже игорѧ есте ѹбили. "],["torot:20180323:suz-lav:205655","а то похороним тѣло ѥго. "],["torot:20180323:suz-lav:205656","киꙗне же рекоша "],["torot:20180323:suz-lav:207863","не мы ѥго ꙋбили. но ꙋбила и двд҃вича. и всеволодичь. ѡже замыслили на нашего кнѧзѧ зло. хотѧ и ѹбити лестью. "],["torot:20180323:suz-lav:205661","но б҃ъ за нашим кнѧзем. и ст҃аꙗ софьꙗ. "],["torot:20180323:suz-lav:205663","и повелѣ лазарь взѧти игорѧ. и понести и в црк҃вь стаг михаила. в новгородьскую божницю. "],["torot:20180323:suz-lav:205666","и ту положивша и въ гробъ ѣхаста на гору. "],["torot:20180323:suz-lav:205667","и лежа нощь ту. "]]