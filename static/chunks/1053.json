[["proiel:20170214:marianus:42346","\u003cspan class=\"citation\"\u003eMarianus JOHN 10.20\u003c/span\u003e г҃лаахѫ же мьноѕи отъ нихъ. "],["proiel:20170214:marianus:42347","бѣсъ иматъ. ꙇ неистовъ естъ. "],["proiel:20170214:marianus:42348","что его послоушаате. "],["proiel:20170214:marianus:42349","\u003cspan class=\"citation\"\u003eMarianus JOHN 10.21\u003c/span\u003e ꙇни г҃лаахѫ. "],["proiel:20170214:marianus:42350","сии г҃ли не сѫтъ бѣсъноуѭштааго сѧ. "],["proiel:20170214:marianus:42351","еда бѣсъ можетъ слѣпомъ очи отврѣсти ⁘ "],["proiel:20170214:marianus:42352","\u003cspan class=\"citation\"\u003eMarianus JOHN 10.22\u003c/span\u003e Бꙑшѧ же тъгда енке҄ниѣ въ е҃рслмхь. "],["proiel:20170214:marianus:42353","ꙇ зима бѣ. "],["proiel:20170214:marianus:42354","\u003cspan class=\"citation\"\u003eMarianus JOHN 10.23\u003c/span\u003e ꙇ хождааше и҃с въ ц҃ркве въ притворѣ соломони. "],["proiel:20170214:marianus:42355","\u003cspan class=\"citation\"\u003eMarianus JOHN 10.24\u003c/span\u003e обидѫ же и июдеи и г҃лаахѫ емоу. "],["proiel:20170214:marianus:42356","доколѣ д҃шѧ нашѧ вьземлеши "],["proiel:20170214:marianus:63103","аште тꙑ еси х҃ъ. ръци намъ не обинѫѩ сѧ. "],["proiel:20170214:marianus:42358","\u003cspan class=\"citation\"\u003eMarianus JOHN 10.25\u003c/span\u003e отъвѣшта имъ и҃с. "],["proiel:20170214:marianus:42359","рѣхъ вамъ и не вѣроуоуте. "],["proiel:20170214:marianus:42360","дѣла ѣже азъ творѭ҄ въ імѧ о҃тца моего. та съвѣдѣтельствоуѭтъ о мьнѣ. "],["proiel:20170214:marianus:51998","\u003cspan class=\"citation\"\u003eMarianus JOHN 10.26\u003c/span\u003e нъ вꙑ не вѣроуоуте "],["proiel:20170214:marianus:51999","нѣсте бо отъ овецъ моихъ ѣкоже рѣхъ вамъ. ⁘ "],["proiel:20170214:marianus:42362","\u003cspan class=\"citation\"\u003eMarianus JOHN 10.27\u003c/span\u003e Овъцѧ моѩ гласа моего слоушаѭтъ. и азъ знаѭ ѩ и по мьнѣ грѧдѫтъ. \u003cspan class=\"citation\"\u003eMarianus JOHN 10.28\u003c/span\u003e ꙇ азъ животъ вѣчънꙑи даѭ имъ. ꙇ не погꙑбнѫтъ въ вѣкъ. ꙇ не въсхꙑтитъ ихъ никтоже отъ рѫкꙑ моеѩ. "],["proiel:20170214:marianus:42363","\u003cspan class=\"citation\"\u003eMarianus JOHN 10.29\u003c/span\u003e о҃тцъ мои иже дастъ мънѣ. болии вьсѣхъ естъ. ꙇ никтоже не можетъ въсхꙑтити ихъ. отъ рѫкꙑ о҃тца моего. "],["proiel:20170214:marianus:42364","\u003cspan class=\"citation\"\u003eMarianus JOHN 10.30\u003c/span\u003e Азъ и отецъ едино есвѣ. "],["proiel:20170214:marianus:42365","\u003cspan class=\"citation\"\u003eMarianus JOHN 10.31\u003c/span\u003e вьзѧсѧ же пакꙑ камение июдеи да и побиѭтъ. "],["proiel:20170214:marianus:52000","\u003cspan class=\"citation\"\u003eMarianus JOHN 10.32\u003c/span\u003e отъвѣшта имъ и҃с "],["proiel:20170214:marianus:52001","мънога дѣла добра ѣвихъ въ васъ. отъ отъца моего. "],["proiel:20170214:marianus:42367","за кое ихъ дѣло камение на мѧ метете. "],["proiel:20170214:marianus:42368","\u003cspan class=\"citation\"\u003eMarianus JOHN 10.33\u003c/span\u003e отъвѣшташѧ емоу июдеи г҃лѭште. "],["proiel:20170214:marianus:42369","о добрѣ дѣлѣ не метемъ камениѣ на тѧ. нъ о власфимии. ꙇ ѣко тꙑ ч҃лвкъ сꙑ твориши сѧ самъ б҃ъ. "],["proiel:20170214:marianus:42370","\u003cspan class=\"citation\"\u003eMarianus JOHN 10.34\u003c/span\u003e отъвѣшта имъ и҃съ. "],["proiel:20170214:marianus:42371","нѣстъ ли написано въ законѣ вашемъ. ѣко "],["proiel:20170214:marianus:52002","азъ рѣхъ "],["proiel:20170214:marianus:52003","боѕи есте. "],["proiel:20170214:marianus:42373","\u003cspan class=\"citation\"\u003eMarianus JOHN 10.35\u003c/span\u003e аште онꙑ рече богꙑ. къ нимъже бꙑстъ слово б҃жие. ꙇ не могѫтъ сѧ кьнигꙑ разорити. \u003cspan class=\"citation\"\u003eMarianus JOHN 10.36\u003c/span\u003e егоже о҃тцъ с҃ти. и посъла въ миръ. вꙑ г҃лете ѣко власфимлѣеши. зане рѣхъ ѣко с҃нъ б҃жии есмь. "],["proiel:20170214:marianus:42376","\u003cspan class=\"citation\"\u003eMarianus JOHN 10.37\u003c/span\u003e аще не творѭ дѣлъ о҃тца моего. не емлѣте ми вѣрꙑ. "],["proiel:20170214:marianus:42377","\u003cspan class=\"citation\"\u003eMarianus JOHN 10.38\u003c/span\u003e аште ли творѭ. аште и мьнѣ вѣрꙑ не емлете. дѣломъ моимъ вѣрѫ имѣте. да разоумѣате и вѣроуоуте. ѣко въ мънѣ о҃цъ и азъ въ о҃тци. "],["proiel:20170214:marianus:42378","\u003cspan class=\"citation\"\u003eMarianus JOHN 10.39\u003c/span\u003e ꙇ искаахѫ же его пакꙑ ѩти. ꙇ изиде отъ рѫкъ и҅хъ. "],["proiel:20170214:marianus:42379","\u003cspan class=\"citation\"\u003eMarianus JOHN 10.40\u003c/span\u003e ꙇ иде пакꙑ на онъ полъ иоръдана. на мѣсто иждеже бѣ иоанъ прѣжде кръстѧ. ꙇ прѣбꙑстъ тоу. "],["proiel:20170214:marianus:42380","\u003cspan class=\"citation\"\u003eMarianus JOHN 10.41\u003c/span\u003e ꙇ мъноѕи придѫ къ немоу и г҃лаахѫ. ѣко "],["proiel:20170214:marianus:63104","иоанъ оубо знамениѣ не сътвори. ни единого же. "],["proiel:20170214:marianus:63105","вьсѣ же елико рече иоанъ о семь истина бѣ. "],["proiel:20170214:marianus:42381","\u003cspan class=\"citation\"\u003eMarianus JOHN 10.42\u003c/span\u003e ꙇ мъноѕи вѣровашѧ въ него тоу. ⁘"],["proiel:20170214:marianus:42382","\u003cspan class=\"citation\"\u003eMarianus JOHN 11.1\u003c/span\u003e Бѣ же единъ болѧ лазарь. отъ витаниѩ градъца мариина. ꙇ мартꙑ сестрꙑ ѩ. "],["proiel:20170214:marianus:42383","\u003cspan class=\"citation\"\u003eMarianus JOHN 11.2\u003c/span\u003e бѣ же мариѣ помазавъшиѣ г҃а мѵроѭ. ꙇ отьръши ноѕѣ власꙑ своими. еѩже братръ лазарь болѣаше. "],["proiel:20170214:marianus:42384","\u003cspan class=\"citation\"\u003eMarianus JOHN 11.3\u003c/span\u003e посъласте же сестрѣ его къ немоу г҃лѭшти. "],["proiel:20170214:marianus:42385","г҃и се егоже любиши болитъ. "],["proiel:20170214:marianus:42386","\u003cspan class=\"citation\"\u003eMarianus JOHN 11.4\u003c/span\u003e слꙑшавъ же и҃с рече. "],["proiel:20170214:marianus:42387","си болѣзнь нѣстъ къ съмръти нъ о славѣ б҃жіи. да прославитъ сѧ с҃нъ б҃жіи еѭ҄. "],["proiel:20170214:marianus:42388","\u003cspan class=\"citation\"\u003eMarianus JOHN 11.5\u003c/span\u003e люблѣаше же и҃с мартѫ и сестрѫ еѩ и лазарѣ. "],["proiel:20170214:marianus:42389","\u003cspan class=\"citation\"\u003eMarianus JOHN 11.6\u003c/span\u003e егда же оуслꙑша ѣко болитъ. тъгда же прѣбꙑстъ на немьже бѣ мѣстѣ дъва дьни. "],["proiel:20170214:marianus:42390","\u003cspan class=\"citation\"\u003eMarianus JOHN 11.7\u003c/span\u003e по томь же г҃ла оученикомъ. "],["proiel:20170214:marianus:42391","ꙇдѣмъ въ іюдеѭ пакꙑ. "],["proiel:20170214:marianus:42392","\u003cspan class=\"citation\"\u003eMarianus JOHN 11.8\u003c/span\u003e г҃лашѧ емоу оученици его. "],["proiel:20170214:marianus:42393","оучителю. нꙑнѣ искаахѫ тебе камениемь побити июдеи. ꙇ пакꙑ ли идеши тамо. "],["proiel:20170214:marianus:42394","\u003cspan class=\"citation\"\u003eMarianus JOHN 11.9\u003c/span\u003e отъвѣшта и҃с. "],["proiel:20170214:marianus:42395","не дьвѣ ли на десѧте годинѣ есте въ дьни. "],["proiel:20170214:marianus:42396","аште кто ходитъ въ дьне не потъкнетъ сѧ. ѣко свѣтъ мира сего видитъ. "],["proiel:20170214:marianus:42397","\u003cspan class=\"citation\"\u003eMarianus JOHN 11.10\u003c/span\u003e аште ли кто ходитъ ноштиѭ. потъкнетъ сѧ. ѣко нѣстъ свѣта о немь. "],["proiel:20170214:marianus:42398","\u003cspan class=\"citation\"\u003eMarianus JOHN 11.11\u003c/span\u003e си рече и по семь г҃ла имъ. "],["proiel:20170214:marianus:42399","лазаръ дроугъ нашъ оусъпе. "],["proiel:20170214:marianus:42400","нъ идѫ да възбоуждѫ и҅. "],["proiel:20170214:marianus:52006","\u003cspan class=\"citation\"\u003eMarianus JOHN 11.12\u003c/span\u003e рѣшѧ же оученици его. "],["proiel:20170214:marianus:52007","г҃и аште оусъпе с҃пснъ бѫдетъ. "],["proiel:20170214:marianus:42402","\u003cspan class=\"citation\"\u003eMarianus JOHN 11.13\u003c/span\u003e ꙇ҃с же рече о съмръти его. "],["proiel:20170214:marianus:42403","они же мьнѣшѧ ѣко о оусъпении съна г҃летъ. "],["proiel:20170214:marianus:42404","\u003cspan class=\"citation\"\u003eMarianus JOHN 11.14\u003c/span\u003e тъгда рече имъ и҃с не обиноуѩ сѧ. "],["proiel:20170214:marianus:42405","лазаръ оумьрѣтъ \u003cspan class=\"citation\"\u003eMarianus JOHN 11.15\u003c/span\u003e и радоуѭ сѧ васъ ради. да вѣрѫ имете ѣко не бѣхъ тоу. "],["proiel:20170214:marianus:42406","нъ идѣмъ къ немоу. "],["proiel:20170214:marianus:42407","\u003cspan class=\"citation\"\u003eMarianus JOHN 11.16\u003c/span\u003e рече же тома нарицаемꙑ близнецъ. къ оученикомъ. "],["proiel:20170214:marianus:42408","ꙇдѣмъ и мꙑ да оумьремъ съ нимь ⁘ "],["proiel:20170214:marianus:42409","\u003cspan class=\"citation\"\u003eMarianus JOHN 11.17\u003c/span\u003e пришедъ же и҃с въ витаниѭ҅ обрѣте и четꙑри дьни юже имѫштъ въ гробѣ. "]]