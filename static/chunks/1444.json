[[20361,"φιμώθητι καὶ ἔξελθε ἀπ’ αὐτοῦ. "],[20362,"καὶ ῥίψαν αὐτὸν τὸ δαιμόνιον εἰς τὸ μέσον ἐξῆλθεν ἀπ’ αὐτοῦ μηδὲν βλάψαν αὐτόν. "],[20363,"\u003cspan class=\"citation\"\u003eLUKE 4.36\u003c/span\u003e καὶ ἐγένετο θάμβος ἐπὶ πάντας, καὶ συνελάλουν πρὸς ἀλλήλους λέγοντες· "],[20364,"τίς ὁ λόγος οὗτος, ὅτι ἐν ἐξουσίᾳ καὶ δυνάμει ἐπιτάσσει τοῖς ἀκαθάρτοις πνεύμασιν, καὶ ἐξέρχονται; "],[20365,"\u003cspan class=\"citation\"\u003eLUKE 4.37\u003c/span\u003e καὶ ἐξεπορεύετο ἦχος περὶ αὐτοῦ εἰς πάντα τόπον τῆς περιχώρου. "],[20366,"\u003cspan class=\"citation\"\u003eLUKE 4.38\u003c/span\u003e Ἀναστὰς δὲ ἀπὸ τῆς συναγωγῆς εἰσῆλθεν εἰς τὴν οἰκίαν Σίμωνος. "],[20367,"πενθερὰ δὲ τοῦ Σίμωνος ἦν συνεχομένη πυρετῷ μεγάλῳ, καὶ ἠρώτησαν αὐτὸν περὶ αὐτῆς. "],[20368,"\u003cspan class=\"citation\"\u003eLUKE 4.39\u003c/span\u003e καὶ ἐπιστὰς ἐπάνω αὐτῆς ἐπετίμησεν τῷ πυρετῷ, καὶ ἀφῆκεν αὐτήν· "],[20369,"παραχρῆμα δὲ ἀναστᾶσα διηκόνει αὐτοῖς. "],[20370,"\u003cspan class=\"citation\"\u003eLUKE 4.40\u003c/span\u003e Δύνοντος δὲ τοῦ ἡλίου πάντες ὅσοι εἶχον ἀσθενοῦντας νόσοις ποικίλαις ἤγαγον αὐτοὺς πρὸς αὐτόν· "],[20371,"ὁ δὲ ἑνὶ ἑκάστῳ αὐτῶν τὰς χεῖρας ἐπιτιθεὶς ἐθεράπευεν αὐτούς. "],[20372,"\u003cspan class=\"citation\"\u003eLUKE 4.41\u003c/span\u003e ἐξήρχοντο δὲ καὶ δαιμόνια ἀπὸ πολλῶν, κραυγάζοντα καὶ λέγοντα ὅτι "],[56879,"σὺ εἶ ὁ υἱὸς τοῦ θεοῦ. "],[20373,"καὶ ἐπιτιμῶν οὐκ εἴα αὐτὰ λαλεῖν, ὅτι ᾔδεισαν τὸν Χριστὸν αὐτὸν εἶναι. "],[20374,"\u003cspan class=\"citation\"\u003eLUKE 4.42\u003c/span\u003e Γενομένης δὲ ἡμέρας ἐξελθὼν ἐπορεύθη εἰς ἔρημον τόπον, καὶ οἱ ὄχλοι ἐπεζήτουν αὐτόν· "],[20375,"καὶ ἦλθον ἕως αὐτοῦ, καὶ κατεῖχον αὐτὸν τοῦ μὴ πορεύεσθαι ἀπ’ αὐτῶν. "],[20376,"\u003cspan class=\"citation\"\u003eLUKE 4.43\u003c/span\u003e ὁ δὲ εἶπεν πρὸς αὐτοὺς ὅτι "],[56880,"καὶ ταῖς ἑτέραις πόλεσιν εὐαγγελίσασθαί με δεῖ τὴν βασιλείαν τοῦ θεοῦ, ὅτι ἐπὶ τοῦτο ἀπεστάλην. "],[20377,"\u003cspan class=\"citation\"\u003eLUKE 4.44\u003c/span\u003e καὶ ἦν κηρύσσων εἰς τὰς συναγωγὰς τῆς Γαλιλαίας."],[20378,"\u003cspan class=\"citation\"\u003eLUKE 5.1\u003c/span\u003e Ἐγένετο δὲ ἐν τῷ τὸν ὄχλον ἐπικεῖσθαι αὐτῷ καὶ ἀκούειν τὸν λόγον τοῦ θεοῦ, καὶ αὐτὸς ἦν ἑστὼς παρὰ τὴν λίμνην Γεννησαρέτ, \u003cspan class=\"citation\"\u003eLUKE 5.2\u003c/span\u003e καὶ ἴδεν δύο πλοιάρια ἑστῶτα παρὰ τὴν λίμνην· "],[20379,"οἱ δὲ ἁλεεῖς ἀπ’ αὐτῶν ἀποβάντες ἔπλυναν τὰ δίκτυα. "],[20380,"\u003cspan class=\"citation\"\u003eLUKE 5.3\u003c/span\u003e ἐμβὰς δὲ εἰς ἓν τῶν πλοίων, ὃ ἦν Σίμωνος, ἠρώτησεν αὐτὸν ἀπὸ τῆς γῆς ἐπαναγαγεῖν ὀλίγον, "],[56955,"καθίσας δὲ ἐν τῷ πλοίῳ ἐδίδασκεν τοὺς ὄχλους. "],[20381,"\u003cspan class=\"citation\"\u003eLUKE 5.4\u003c/span\u003e ὡς δὲ ἐπαύσατο λαλῶν, εἶπεν πρὸς τὸν Σίμωνα· "],[20382,"ἐπανάγαγε εἰς τὸ βάθος καὶ χαλάσατε τὰ δίκτυα ὑμῶν εἰς ἄγραν. "],[20383,"\u003cspan class=\"citation\"\u003eLUKE 5.5\u003c/span\u003e καὶ ἀποκριθεὶς Σίμων εἶπεν· "],[20384,"ἐπιστάτα, δι’ ὅλης νυκτὸς κοπιάσαντες οὐδὲν ἐλάβομεν· "],[20385,"ἐπὶ δὲ τῷ ῥήματί σου χαλάσω τὰ δίκτυα. "],[20386,"\u003cspan class=\"citation\"\u003eLUKE 5.6\u003c/span\u003e καὶ τοῦτο ποιήσαντες συνέκλεισαν πλῆθος ἰχθύων πολύ· "],[20387,"διερρήσσετο δὲ τὰ δίκτυα αὐτῶν. "],[20388,"\u003cspan class=\"citation\"\u003eLUKE 5.7\u003c/span\u003e καὶ κατένευσαν τοῖς μετόχοις ἐν τῷ ἑτέρῳ πλοίῳ τοῦ ἐλθόντας συλλαβέσθαι αὐτοῖς· "],[20389,"καὶ ἦλθαν, καὶ ἔπλησαν ἀμφότερα τὰ πλοῖα, ὥστε βυθίζεσθαι αὐτά. "],[20390,"\u003cspan class=\"citation\"\u003eLUKE 5.8\u003c/span\u003e ἰδὼν δὲ Σίμων Πέτρος προσέπεσεν τοῖς γόνασιν Ἰησοῦ λέγων· "],[20391,"ἔξελθε ἀπ’ ἐμοῦ, ὅτι ἀνὴρ ἁμαρτωλός εἰμι, κύριε. "],[20392,"\u003cspan class=\"citation\"\u003eLUKE 5.9\u003c/span\u003e θάμβος γὰρ περιέσχεν αὐτὸν καὶ πάντας τοὺς σὺν αὐτῷ ἐπὶ τῇ ἄγρᾳ τῶν ἰχθύων ᾗ συνέλαβον, \u003cspan class=\"citation\"\u003eLUKE 5.10\u003c/span\u003e ὁμοίως δὲ καὶ Ἰάκωβον καὶ Ἰωάννην υἱοὺς Ζεβεδαίου, οἳ ἦσαν κοινωνοὶ τῷ Σίμωνι. "],[20393,"καὶ εἶπεν πρὸς τὸν Σίμωνα ὁ Ἰησοῦς· "],[20394,"μὴ φοβοῦ· "],[20395,"ἀπὸ τοῦ νῦν ἀνθρώπους ἔσῃ ζωγρῶν. "],[20396,"\u003cspan class=\"citation\"\u003eLUKE 5.11\u003c/span\u003e καὶ καταγαγόντες τὰ πλοῖα ἐπὶ τὴν γῆν, ἀφέντες πάντα ἠκολούθησαν αὐτῷ. "],[20397,"\u003cspan class=\"citation\"\u003eLUKE 5.12\u003c/span\u003e Καὶ ἐγένετο ἐν τῷ εἶναι αὐτὸν ἐν μιᾷ τῶν πόλεων, καὶ ἰδοὺ ἀνὴρ πλήρης λέπρας· "],[20398,"ἰδὼν δὲ τὸν Ἰησοῦν, πεσὼν ἐπὶ πρόσωπον ἐδεήθη αὐτοῦ λέγων· "],[20399,"κύριε, ἐὰν θέλῃς, δύνασαί με καθαρίσαι. "],[20400,"\u003cspan class=\"citation\"\u003eLUKE 5.13\u003c/span\u003e καὶ ἐκτείνας τὴν χεῖρα ἥψατο αὐτοῦ εἰπών· "],[48351,"θέλω, "],[48352,"καθαρίσθητι. "],[20402,"καὶ εὐθέως ἡ λέπρα ἀπῆλθεν ἀπ’ αὐτοῦ. "],[48353,"\u003cspan class=\"citation\"\u003eLUKE 5.14\u003c/span\u003e καὶ αὐτὸς παρήγγειλεν αὐτῷ μηδενὶ εἰπεῖν, "],[48354,"ἀλλὰ ἀπελθὼν δεῖξον σεαυτὸν τῷ ἱερεῖ, καὶ προσένεγκε περὶ τοῦ καθαρισμοῦ σου καθὼς προσέταξεν Μωϋσῆς, εἰς μαρτύριον αὐτοῖς. "],[20404,"\u003cspan class=\"citation\"\u003eLUKE 5.15\u003c/span\u003e διήρχετο δὲ μᾶλλον ὁ λόγος περὶ αὐτοῦ, καὶ συνήρχοντο ὄχλοι πολλοὶ ἀκούειν καὶ θεραπεύεσθαι ἀπὸ τῶν ἀσθενειῶν αὐτῶν· "],[20405,"\u003cspan class=\"citation\"\u003eLUKE 5.16\u003c/span\u003e αὐτὸς δὲ ἦν ὑποχωρῶν ἐν ταῖς ἐρήμοις καὶ προσευχόμενος. "],[20406,"\u003cspan class=\"citation\"\u003eLUKE 5.17\u003c/span\u003e Καὶ ἐγένετο ἐν μιᾷ τῶν ἡμερῶν καὶ αὐτὸς ἦν διδάσκων, καὶ ἦσαν καθήμενοι Φαρισαῖοι καὶ νομοδιδάσκαλοι, οἳ ἦσαν ἐληλυθότες ἐκ πάσης κώμης τῆς Γαλιλαίας καὶ Ἰουδαίας καὶ Ἱερουσαλήμ· "],[20407,"καὶ δύναμις κυρίου ἦν εἰς τὸ ἰᾶσθαι αὐτόν. "],[20408,"\u003cspan class=\"citation\"\u003eLUKE 5.18\u003c/span\u003e καὶ ἰδοὺ ἄνδρες φέροντες ἐπὶ κλίνης ἄνθρωπον ὃς ἦν παραλελυμένος, καὶ ἐζήτουν αὐτὸν εἰσενεγκεῖν καὶ θεῖναι ἐνώπιον αὐτοῦ. "],[20409,"\u003cspan class=\"citation\"\u003eLUKE 5.19\u003c/span\u003e καὶ μὴ εὑρόντες ποίας εἰσενέγκωσιν αὐτὸν διὰ τὸν ὄχλον, ἀναβάντες ἐπὶ τὸ δῶμα διὰ τῶν κεράμων καθῆκαν αὐτὸν σὺν τῷ κλινιδίῳ εἰς τὸ μέσον ἔμπροσθεν τοῦ Ἰησοῦ. "],[20410,"\u003cspan class=\"citation\"\u003eLUKE 5.20\u003c/span\u003e καὶ ἰδὼν τὴν πίστιν αὐτῶν εἶπεν· "],[20411,"ἄνθρωπε, ἀφέωνταί σοι αἱ ἁμαρτίαι σου. "],[20412,"\u003cspan class=\"citation\"\u003eLUKE 5.21\u003c/span\u003e καὶ ἤρξαντο διαλογίζεσθαι οἱ γραμματεῖς καὶ οἱ Φαρισαῖοι λέγοντες· "]]