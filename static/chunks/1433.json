[["proiel:20180408:greek-nt:7229","\u003cspan class=\"citation\"\u003eMARK 12.19\u003c/span\u003e διδάσκαλε, Μωϋσῆς ἔγραψεν ἡμῖν ὅτι ἐάν τινος ἀδελφὸς ἀποθάνῃ καὶ καταλίπῃ γυναῖκα καὶ μὴ ἀφῇ τέκνον, ἵνα λάβῃ ὁ ἀδελφὸς αὐτοῦ τὴν γυναῖκα καὶ ἐξαναστήσῃ σπέρμα τῷ ἀδελφῷ αὐτοῦ. "],["proiel:20180408:greek-nt:7230","\u003cspan class=\"citation\"\u003eMARK 12.20\u003c/span\u003e ἑπτὰ ἀδελφοὶ ἦσαν· "],["proiel:20180408:greek-nt:7231","καὶ ὁ πρῶτος ἔλαβεν γυναῖκα, καὶ ἀποθνῄσκων οὐκ ἀφῆκεν σπέρμα. "],["proiel:20180408:greek-nt:7232","\u003cspan class=\"citation\"\u003eMARK 12.21\u003c/span\u003e καὶ ὁ δεύτερος ἔλαβεν αὐτήν, καὶ ἀπέθανεν μὴ καταλιπὼν σπέρμα· "],["proiel:20180408:greek-nt:7233","καὶ ὁ τρίτος ὡσαύτως· "],["proiel:20180408:greek-nt:7234","\u003cspan class=\"citation\"\u003eMARK 12.22\u003c/span\u003e καὶ οἱ ἑπτὰ οὐκ ἀφῆκαν σπέρμα. "],["proiel:20180408:greek-nt:7235","ἔσχατον πάντων καὶ ἡ γυνὴ ἀπέθανεν. "],["proiel:20180408:greek-nt:7236","\u003cspan class=\"citation\"\u003eMARK 12.23\u003c/span\u003e ἐν τῇ ἀναστάσει, ὅταν ἀναστῶσιν, τίνος αὐτῶν ἔσται γυνή; "],["proiel:20180408:greek-nt:7237","οἱ γὰρ ἑπτὰ ἔσχον αὐτὴν γυναῖκα. "],["proiel:20180408:greek-nt:7238","\u003cspan class=\"citation\"\u003eMARK 12.24\u003c/span\u003e ἔφη αὐτοῖς ὁ Ἰησοῦς· "],["proiel:20180408:greek-nt:7239","οὐ διὰ τοῦτο πλανᾶσθε μὴ εἰδότες τὰς γραφὰς μηδὲ τὴν δύναμιν τοῦ θεοῦ; "],["proiel:20180408:greek-nt:7240","\u003cspan class=\"citation\"\u003eMARK 12.25\u003c/span\u003e ὅταν γὰρ ἐκ νεκρῶν ἀναστῶσιν, οὔτε γαμοῦσιν οὔτε γαμίζονται, ἀλλ’ εἰσὶν ὡς ἄγγελοι ἐν τοῖς οὐρανοῖς. "],["proiel:20180408:greek-nt:7241","\u003cspan class=\"citation\"\u003eMARK 12.26\u003c/span\u003e περὶ δὲ τῶν νεκρῶν, ὅτι ἐγείρονται οὐκ ἀνέγνωτε ἐν τῇ βίβλῳ Μωϋσέως ἐπὶ τοῦ βάτου πῶς εἶπεν αὐτῷ ὁ θεὸς λέγων· "],["proiel:20180408:greek-nt:7242","ἐγὼ ὁ θεὸς Ἀβραὰμ καὶ ὁ θεὸς Ἰσαὰκ καὶ ὁ θεὸς Ἰακώβ; "],["proiel:20180408:greek-nt:7243","\u003cspan class=\"citation\"\u003eMARK 12.27\u003c/span\u003e οὐκ ἔστιν θεὸς νεκρῶν ἀλλὰ ζώντων. "],["proiel:20180408:greek-nt:7244","πολὺ πλανᾶσθε. "],["proiel:20180408:greek-nt:7245","\u003cspan class=\"citation\"\u003eMARK 12.28\u003c/span\u003e Καὶ προσελθὼν εἷς τῶν γραμματέων, ἀκούσας αὐτῶν συζητούντων, ἰδὼν ὅτι καλῶς ἀπεκρίθη αὐτοῖς, ἐπηρώτησεν αὐτόν· "],["proiel:20180408:greek-nt:7246","ποία ἐστὶν ἐντολὴ πρώτη πάντων; "],["proiel:20180408:greek-nt:7247","\u003cspan class=\"citation\"\u003eMARK 12.29\u003c/span\u003e ἀπεκρίθη ὁ Ἰησοῦς ὅτι πρώτη ἐστίν· "],["proiel:20180408:greek-nt:47359","ἄκουε Ἰσραήλ,  "],["proiel:20180408:greek-nt:56895","κύριος ὁ θεὸς ἡμῶν κύριος εἷς ἐστιν, "],["proiel:20180408:greek-nt:56896","\u003cspan class=\"citation\"\u003eMARK 12.30\u003c/span\u003e καὶ ἀγαπήσεις κύριον τὸν θεόν σου ἐξ ὅλης τῆς καρδίας σου καὶ ἐξ ὅλης τῆς ψυχῆς σου καὶ ἐξ ὅλης τῆς διανοίας σου καὶ ἐξ ὅλης τῆς ἰσχύος σου. "],["proiel:20180408:greek-nt:7249","\u003cspan class=\"citation\"\u003eMARK 12.31\u003c/span\u003e δευτέρα αὕτη· "],["proiel:20180408:greek-nt:7250","ἀγαπήσεις τὸν πλησίον σου ὡς σεαυτόν. "],["proiel:20180408:greek-nt:7251","μείζων τούτων ἄλλη ἐντολὴ οὐκ ἔστιν. "],["proiel:20180408:greek-nt:7252","\u003cspan class=\"citation\"\u003eMARK 12.32\u003c/span\u003e καὶ εἶπεν αὐτῷ ὁ γραμματεύς· "],["proiel:20180408:greek-nt:7253","καλῶς, διδάσκαλε, ἐπ’ ἀληθείας εἶπες ὅτι εἷς ἐστιν καὶ οὐκ ἔστιν ἄλλος πλὴν αὐτοῦ· "],["proiel:20180408:greek-nt:7254","\u003cspan class=\"citation\"\u003eMARK 12.33\u003c/span\u003e καὶ τὸ ἀγαπᾶν αὐτὸν ἐξ ὅλης τῆς καρδίας καὶ ἐξ ὅλης τῆς συνέσεως καὶ ἐξ ὅλης τῆς ἰσχύος καὶ τὸ ἀγαπᾶν τὸν πλησίον ὡς ἑαυτὸν περισσότερόν ἐστιν πάντων τῶν ὁλοκαυτωμάτων καὶ τῶν θυσιῶν. "],["proiel:20180408:greek-nt:7255","\u003cspan class=\"citation\"\u003eMARK 12.34\u003c/span\u003e καὶ ὁ Ἰησοῦς ἰδὼν αὐτὸν ὅτι νουνεχῶς ἀπεκρίθη, εἶπεν αὐτῷ· "],["proiel:20180408:greek-nt:7256","οὐ μακρὰν εἶ ἀπὸ τῆς βασιλείας τοῦ θεοῦ. "],["proiel:20180408:greek-nt:7257","καὶ οὐδεὶς οὐκέτι ἐτόλμα αὐτὸν ἐπερωτῆσαι. "],["proiel:20180408:greek-nt:7258","\u003cspan class=\"citation\"\u003eMARK 12.35\u003c/span\u003e Καὶ ἀποκριθεὶς ὁ Ἰησοῦς ἔλεγεν διδάσκων ἐν τῷ ἱερῷ· "],["proiel:20180408:greek-nt:7259","πῶς λέγουσιν οἱ γραμματεῖς ὅτι ὁ Χριστὸς υἱὸς Δαυείδ ἐστιν; "],["proiel:20180408:greek-nt:7260","\u003cspan class=\"citation\"\u003eMARK 12.36\u003c/span\u003e αὐτὸς Δαυεὶδ εἶπεν ἐν τῷ πνεύματι τῷ ἁγίῳ· "],["proiel:20180408:greek-nt:7261","εἶπεν ὁ κύριος τῷ κυρίῳ μου· "],["proiel:20180408:greek-nt:7262","κάθου ἐκ δεξιῶν μου ἕως ἂν θῶ τοὺς ἐχθρούς σου ὑποπόδιον τῶν ποδῶν σου. "],["proiel:20180408:greek-nt:7263","\u003cspan class=\"citation\"\u003eMARK 12.37\u003c/span\u003e αὐτὸς Δαυεὶδ λέγει αὐτὸν κύριον, καὶ πόθεν αὐτοῦ ἐστιν υἱός; "],["proiel:20180408:greek-nt:7264","καὶ ὁ πολὺς ὄχλος ἤκουεν αὐτοῦ ἡδέως. "],["proiel:20180408:greek-nt:7265","\u003cspan class=\"citation\"\u003eMARK 12.38\u003c/span\u003e Καὶ ἐν τῇ διδαχῇ αὐτοῦ ἔλεγεν· "],["proiel:20180408:greek-nt:7266","βλέπετε ἀπὸ τῶν γραμματέων τῶν θελόντων ἐν στολαῖς περιπατεῖν καὶ ἀσπασμοὺς ἐν ταῖς ἀγοραῖς \u003cspan class=\"citation\"\u003eMARK 12.39\u003c/span\u003e καὶ πρωτοκαθεδρίας ἐν ταῖς συναγωγαῖς καὶ πρωτοκλισίας ἐν τοῖς δείπνοις· "],["proiel:20180408:greek-nt:7267","\u003cspan class=\"citation\"\u003eMARK 12.40\u003c/span\u003e οἱ κατεσθίοντες τὰς οἰκίας τῶν χηρῶν καὶ προφάσει μακρὰ προσευχόμενοι, οὗτοι λήμψονται περισσότερον κρίμα. "],["proiel:20180408:greek-nt:7268","\u003cspan class=\"citation\"\u003eMARK 12.41\u003c/span\u003e Καὶ καθίσας κατέναντι τοῦ γαζοφυλακίου ἐθεώρει πῶς ὁ ὄχλος βάλλει χαλκὸν εἰς τὸ γαζοφυλάκιον· "],["proiel:20180408:greek-nt:7269","καὶ πολλοὶ πλούσιοι ἔβαλλον πολλά, \u003cspan class=\"citation\"\u003eMARK 12.42\u003c/span\u003e καὶ ἐλθοῦσα μία χήρα πτωχὴ ἔβαλεν λεπτὰ δύο, ὅ ἐστιν κοδράντης. "],["proiel:20180408:greek-nt:7270","\u003cspan class=\"citation\"\u003eMARK 12.43\u003c/span\u003e καὶ προσκαλεσάμενος τοὺς μαθητὰς αὐτοῦ εἶπεν αὐτοῖς· "],["proiel:20180408:greek-nt:7271","ἀμὴν λέγω ὑμῖν ὅτι ἡ χήρα αὕτη ἡ πτωχὴ πλεῖον πάντων βέβληκεν τῶν βαλλόντων εἰς τὸ γαζοφυλάκιον· "],["proiel:20180408:greek-nt:47361","\u003cspan class=\"citation\"\u003eMARK 12.44\u003c/span\u003e πάντες γὰρ ἐκ τοῦ περισσεύοντος αὐτοῖς ἔβαλον, "],["proiel:20180408:greek-nt:47362","αὕτη δὲ ἐκ τῆς ὑστερήσεως αὐτῆς πάντα ὅσα εἶχεν ἔβαλεν, ὅλον τὸν βίον αὐτῆς."],["proiel:20180408:greek-nt:7273","\u003cspan class=\"citation\"\u003eMARK 13.1\u003c/span\u003e Καὶ ἐκπορευομένου αὐτοῦ ἐκ τοῦ ἱεροῦ, λέγει αὐτῷ εἷς τῶν μαθητῶν αὐτοῦ· "],["proiel:20180408:greek-nt:47363","διδάσκαλε, ἴδε "],["proiel:20180408:greek-nt:47364","ποταποὶ λίθοι καὶ ποταπαὶ οἰκοδομαί. "],["proiel:20180408:greek-nt:7275","\u003cspan class=\"citation\"\u003eMARK 13.2\u003c/span\u003e καὶ ὁ Ἰησοῦς εἶπεν αὐτῷ· "],["proiel:20180408:greek-nt:7276","βλέπεις ταύτας τὰς μεγάλας οἰκοδομάς; "],["proiel:20180408:greek-nt:7277","οὐ μὴ ἀφεθῇ λίθος ἐπὶ λίθον. ὃς οὐ μὴ καταλυθῇ. "],["proiel:20180408:greek-nt:7279","\u003cspan class=\"citation\"\u003eMARK 13.3\u003c/span\u003e καὶ καθημένου αὐτοῦ εἰς τὸ ὄρος τῶν ἐλαιῶν κατέναντι τοῦ ἱεροῦ, ἐπηρώτα αὐτὸν κατ’ ἰδίαν ὁ Πέτρος καὶ Ἰάκωβος καὶ Ἰωάννης καὶ Ἀνδρέας· "],["proiel:20180408:greek-nt:7280","\u003cspan class=\"citation\"\u003eMARK 13.4\u003c/span\u003e εἰπὸν ἡμῖν, πότε ταῦτα ἔσται; καὶ τί τὸ σημεῖον ὅταν μέλλῃ ταῦτα συντελεῖσθαι πάντα; "],["proiel:20180408:greek-nt:7282","\u003cspan class=\"citation\"\u003eMARK 13.5\u003c/span\u003e ὁ δὲ Ἰησοῦς ἤρξατο λέγειν αὐτοῖς· "],["proiel:20180408:greek-nt:7283","βλέπετε μή τις ὑμᾶς πλανήσῃ. "],["proiel:20180408:greek-nt:7284","\u003cspan class=\"citation\"\u003eMARK 13.6\u003c/span\u003e πολλοὶ ἐλεύσονται ἐπὶ τῷ ὀνόματί μου, λέγοντες ὅτι ἐγώ εἰμι, καὶ πολλοὺς πλανήσουσιν. "],["proiel:20180408:greek-nt:7285","\u003cspan class=\"citation\"\u003eMARK 13.7\u003c/span\u003e ὅταν δὲ ἀκούσητε πολέμους καὶ ἀκοὰς πολέμων, μὴ θροεῖσθε· "]]