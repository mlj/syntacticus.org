[["proiel:20180408:greek-nt:21009","\u003cspan class=\"citation\"\u003eLUKE 12.23\u003c/span\u003e ἡ ψυχὴ πλεῖόν ἐστιν τῆς τροφῆς καὶ τὸ σῶμα τοῦ ἐνδύματος. "],["proiel:20180408:greek-nt:48459","\u003cspan class=\"citation\"\u003eLUKE 12.24\u003c/span\u003e κατανοήσατε τοὺς κόρακας, ὅτι οὔτε σπείρουσιν οὔτε θερίζουσιν, οἷς οὐκ ἔστιν ταμεῖον οὐδὲ ἀποθήκη, "],["proiel:20180408:greek-nt:48460","καὶ ὁ θεὸς τρέφει αὐτούς· "],["proiel:20180408:greek-nt:21011","πόσῳ μᾶλλον ὑμεῖς διαφέρετε τῶν πετεινῶν. "],["proiel:20180408:greek-nt:21012","\u003cspan class=\"citation\"\u003eLUKE 12.25\u003c/span\u003e τίς δὲ ἐξ ὑμῶν μεριμνῶν δύναται προσθεῖναι ἐπὶ τὴν ἡλικίαν αὐτοῦ πῆχυν; "],["proiel:20180408:greek-nt:21013","\u003cspan class=\"citation\"\u003eLUKE 12.26\u003c/span\u003e εἰ οὖν οὐδὲ ἐλάχιστον δύνασθε, τί περὶ τῶν λοιπῶν μεριμνᾶτε; "],["proiel:20180408:greek-nt:21014","\u003cspan class=\"citation\"\u003eLUKE 12.27\u003c/span\u003e κατανοήσατε τὰ κρίνα, πῶς οὔτε νήθει οὔτε ὑφαίνει· "],["proiel:20180408:greek-nt:48461","λέγω δὲ ὑμῖν, "],["proiel:20180408:greek-nt:48462","οὐδὲ Σολομὼν ἐν πάσῃ τῇ δόξῃ αὐτοῦ περιεβάλετο ὡς ἓν τούτων. "],["proiel:20180408:greek-nt:21016","\u003cspan class=\"citation\"\u003eLUKE 12.28\u003c/span\u003e εἰ δὲ ἐν ἀγρῷ τὸν χόρτον ὄντα σήμερον καὶ αὔριον εἰς κλίβανον βαλλόμενον ὁ θεὸς οὕτως ἀμφιέζει, πόσῳ μᾶλλον ὑμᾶς, ὀλιγόπιστοι. "],["proiel:20180408:greek-nt:21017","\u003cspan class=\"citation\"\u003eLUKE 12.29\u003c/span\u003e καὶ ὑμεῖς μὴ ζητεῖτε τί φάγητε καὶ τί πίητε, καὶ μὴ μετεωρίζεσθε· "],["proiel:20180408:greek-nt:21018","\u003cspan class=\"citation\"\u003eLUKE 12.30\u003c/span\u003e ταῦτα γὰρ πάντα τὰ ἔθνη τοῦ κόσμου ἐπιζητοῦσιν· "],["proiel:20180408:greek-nt:21019","ὑμῶν δὲ ὁ πατὴρ οἶδεν ὅτι χρῄζετε τούτων. "],["proiel:20180408:greek-nt:21020","\u003cspan class=\"citation\"\u003eLUKE 12.31\u003c/span\u003e πλὴν ζητεῖτε τὴν βασιλείαν αὐτοῦ, καὶ ταῦτα προστεθήσεται ὑμῖν. "],["proiel:20180408:greek-nt:21021","\u003cspan class=\"citation\"\u003eLUKE 12.32\u003c/span\u003e Μὴ φοβοῦ, τὸ μικρὸν ποίμνιον· "],["proiel:20180408:greek-nt:21022","ὅτι εὐδόκησεν ὁ πατὴρ ὑμῶν δοῦναι ὑμῖν τὴν βασιλείαν. "],["proiel:20180408:greek-nt:21023","\u003cspan class=\"citation\"\u003eLUKE 12.33\u003c/span\u003e Πωλήσατε τὰ ὑπάρχοντα ὑμῶν καὶ δότε ἐλεημοσύνην· "],["proiel:20180408:greek-nt:21024","ποιήσατε ἑαυτοῖς βαλλάντια μὴ παλαιούμενα, θησαυρὸν ἀνέκλειπτον ἐν τοῖς οὐρανοῖς, ὅπου κλέπτης οὐκ ἐγγίζει οὐδὲ σὴς διαφθείρει. "],["proiel:20180408:greek-nt:21025","\u003cspan class=\"citation\"\u003eLUKE 12.34\u003c/span\u003e ὅπου γάρ ἐστιν ὁ θησαυρὸς ὑμῶν, ἐκεῖ καὶ ἡ καρδία ὑμῶν ἔσται. "],["proiel:20180408:greek-nt:21026","\u003cspan class=\"citation\"\u003eLUKE 12.35\u003c/span\u003e Ἔστωσαν ὑμῶν αἱ ὀσφύες περιεζωσμέναι καὶ οἱ λύχνοι καιόμενοι· "],["proiel:20180408:greek-nt:21027","\u003cspan class=\"citation\"\u003eLUKE 12.36\u003c/span\u003e καὶ ὑμεῖς ὅμοιοι ἀνθρώποις προσδεχομένοις τὸν κύριον ἑαυτῶν, πότε ἀναλύσῃ ἐκ τῶν γάμων, ἵνα ἐλθόντος καὶ κρούσαντος εὐθέως ἀνοίξωσιν αὐτῷ. "],["proiel:20180408:greek-nt:21028","\u003cspan class=\"citation\"\u003eLUKE 12.37\u003c/span\u003e μακάριοι οἱ δοῦλοι ἐκεῖνοι, οὓς ἐλθὼν ὁ κύριος εὑρήσει γρηγοροῦντας· "],["proiel:20180408:greek-nt:21029","ἀμὴν λέγω ὑμῖν ὅτι περιζώσεται καὶ ἀνακλινεῖ αὐτοὺς καὶ παρελθὼν διακονήσει αὐτοῖς. "],["proiel:20180408:greek-nt:21030","\u003cspan class=\"citation\"\u003eLUKE 12.38\u003c/span\u003e καὶ ἄν ἐν τῇ δευτέρᾳ, καὶ ἄν ἐν τῇ τρίτῃ φυλακῇ ἔλθῃ καὶ εὕρῃ οὕτως, μακάριοί εἰσίν. "],["proiel:20180408:greek-nt:21031","\u003cspan class=\"citation\"\u003eLUKE 12.39\u003c/span\u003e τοῦτο δὲ γινώσκετε, ὅτι εἰ ᾔδει ὁ οἰκοδεσπότης ποίᾳ ὥρᾳ ὁ κλέπτης ἔρχεται, οὐκ ἂν ἀφῆκεν διορυχθῆναι τὸν οἶκον αὐτοῦ. "],["proiel:20180408:greek-nt:21032","\u003cspan class=\"citation\"\u003eLUKE 12.40\u003c/span\u003e καὶ ὑμεῖς γίνεσθε ἕτοιμοι, ὅτι ᾗ ὥρᾳ οὐ δοκεῖτε ὁ υἱὸς τοῦ ἀνθρώπου ἔρχεται. "],["proiel:20180408:greek-nt:21033","\u003cspan class=\"citation\"\u003eLUKE 12.41\u003c/span\u003e Εἶπεν δὲ αὐτῷ ὁ Πέτρος· "],["proiel:20180408:greek-nt:21034","κύριε, πρὸς ἡμᾶς τὴν παραβολὴν ταύτην λέγεις ἢ καὶ πρὸς πάντας; "],["proiel:20180408:greek-nt:21035","\u003cspan class=\"citation\"\u003eLUKE 12.42\u003c/span\u003e καὶ εἶπεν ὁ κύριος· "],["proiel:20180408:greek-nt:21036","τίς ἄρα ἐστὶν ὁ πιστὸς οἰκονόμος ὁ φρόνιμος, ὃν καταστήσει ὁ κύριος ἐπὶ τῆς θεραπείας αὐτοῦ τοῦ διδόναι ἐν καιρῷ τὸ σιτομέτριον; "],["proiel:20180408:greek-nt:21037","\u003cspan class=\"citation\"\u003eLUKE 12.43\u003c/span\u003e μακάριος ὁ δοῦλος ἐκεῖνος, ὃν ἐλθὼν ὁ κύριος αὐτοῦ εὑρήσει ποιοῦντα οὕτως. "],["proiel:20180408:greek-nt:21038","\u003cspan class=\"citation\"\u003eLUKE 12.44\u003c/span\u003e ἀληθῶς λέγω ὑμῖν ὅτι ἐπὶ πᾶσιν τοῖς ὑπάρχουσιν αὐτοῦ καταστήσει αὐτόν. "],["proiel:20180408:greek-nt:21039","\u003cspan class=\"citation\"\u003eLUKE 12.45\u003c/span\u003e ἐὰν δὲ εἴπῃ ὁ δοῦλος ἐκεῖνος ἐν τῇ καρδίᾳ αὐτοῦ· χρονίζει ὁ κύριός μου ἔρχεσθαι, καὶ ἄρξηται τύπτειν τοὺς παῖδας καὶ τὰς παιδίσκας, ἐσθίειν τε καὶ πίνειν καὶ μεθύσκεσθαι· \u003cspan class=\"citation\"\u003eLUKE 12.46\u003c/span\u003e ἥξει ὁ κύριος τοῦ δούλου ἐκείνου ἐν ἡμέρᾳ ᾗ οὐ προσδοκᾷ καὶ ἐν ὥρᾳ ᾗ οὐ γινώσκει, καὶ διχοτομήσει αὐτόν, καὶ τὸ μέρος αὐτοῦ μετὰ τῶν ἀπίστων θήσει. "],["proiel:20180408:greek-nt:21042","\u003cspan class=\"citation\"\u003eLUKE 12.47\u003c/span\u003e ἐκεῖνος δὲ ὁ δοῦλος ὁ γνοὺς τὸ θέλημα τοῦ κυρίου αὐτοῦ καὶ μὴ ἑτοιμάσας ἢ ποιήσας πρὸς τὸ θέλημα αὐτοῦ δαρήσεται πολλάς· "],["proiel:20180408:greek-nt:21043","\u003cspan class=\"citation\"\u003eLUKE 12.48\u003c/span\u003e ὁ δὲ μὴ γνούς, ποιήσας δὲ ἄξια πληγῶν, δαρήσεται ὀλίγας. "],["proiel:20180408:greek-nt:21044","παντὶ δὲ ᾧ ἐδόθη πολύ, πολὺ ζητηθήσεται παρ’ αὐτοῦ, καὶ ᾧ παρέθεντο πολύ, περισσότερον αἰτήσουσιν αὐτόν. "],["proiel:20180408:greek-nt:21045","\u003cspan class=\"citation\"\u003eLUKE 12.49\u003c/span\u003e Πῦρ ἦλθον βαλεῖν ἐπὶ τὴν γῆν, καὶ τί θέλω εἰ ἤδη ἀνήφθη. "],["proiel:20180408:greek-nt:21046","\u003cspan class=\"citation\"\u003eLUKE 12.50\u003c/span\u003e βάπτισμα δὲ ἔχω βαπτισθῆναι, καὶ πῶς συνέχομαι ἕως ὅτου τελεσθῇ. "],["proiel:20180408:greek-nt:21047","\u003cspan class=\"citation\"\u003eLUKE 12.51\u003c/span\u003e δοκεῖτε ὅτι εἰρήνην παρεγενόμην δοῦναι ἐν τῇ γῇ; "],["proiel:20180408:greek-nt:48465","οὐχί, λέγω ὑμῖν, "],["proiel:20180408:greek-nt:48466","ἀλλ’ ἢ διαμερισμόν. "],["proiel:20180408:greek-nt:48467","\u003cspan class=\"citation\"\u003eLUKE 12.52\u003c/span\u003e ἔσονται γὰρ ἀπὸ τοῦ νῦν πέντε ἐν ἑνὶ οἴκῳ διαμεμερισμένοι, τρεῖς ἐπὶ δυσὶν καὶ δύο ἐπὶ τρισὶν "],["proiel:20180408:greek-nt:48468","\u003cspan class=\"citation\"\u003eLUKE 12.53\u003c/span\u003e διαμερισθήσονται, πατὴρ ἐπὶ υἱῷ καὶ υἱὸς ἐπὶ πατρί, μήτηρ ἐπὶ θυγατέρα καὶ θυγάτηρ ἐπὶ μητέρα, πενθερὰ ἐπὶ τὴν νύμφην καὶ νύμφη ἐπὶ τὴν πενθεράν. "],["proiel:20180408:greek-nt:21050","\u003cspan class=\"citation\"\u003eLUKE 12.54\u003c/span\u003e Ἔλεγεν δὲ καὶ τοῖς ὄχλοις· "],["proiel:20180408:greek-nt:21051","ὅταν ἴδητε νεφέλην ἀνατέλλουσαν ἐπὶ δυσμῶν, εὐθέως λέγετε ὅτι ὄμβρος ἔρχεται, καὶ γίνεται οὕτως· "],["proiel:20180408:greek-nt:21052","\u003cspan class=\"citation\"\u003eLUKE 12.55\u003c/span\u003e καὶ ὅταν νότον πνέοντα, λέγετε ὅτι καύσων ἔσται, καὶ γίνεται. "],["proiel:20180408:greek-nt:48469","\u003cspan class=\"citation\"\u003eLUKE 12.56\u003c/span\u003e ὑποκριταί, τὸ πρόσωπον τῆς γῆς καὶ τοῦ οὐρανοῦ οἴδατε δοκιμάζειν, "]]