[[91205,"\u0026 hie þa þær gefuhton. "],[91206,"Þær wearð ofslægen Lucumon cynges gerefa. \u0026 Wulfheard Friesa. \u0026 Æbbe Friesa, \u0026 Æðelhere Friesa, \u0026 Æðelferð cynges geneat, \u0026 ealra monna Fresiscra \u0026 Engliscra lxii \u0026 þara Deniscena cxx "],[91207,"þa com þæm Deniscum scipum þeh ær flod to, ær þa Cristnan mehten hira utascufan, "],[91208,"\u0026 hie forðy ut oðreowon; "],[91209,"Þa wæron hie to þæm gesargode. þæt hie ne mehton Suð Seaxna lond utan berowan, "],[91210,"ac hira þær tu sæ on lond wearp. "],[91211,"\u0026 þa men mon lædde to Winteceastre to þæm cynge, "],[91212,"\u0026 he hie ðær ahon het. "],[91213,"\u0026 þa men comon on East Engle. þe on þæm anum scipe wæron. swiðe forwundode. "],[91214,"Þy ilcan sumera forwearð nolæs þonne xx scipa mid monnum mid ealle. be þam suð riman. "],[91215,"Þy ilcan gere forðferde Wulfric cynges horsðegn, se wæs eac Wealh gefera. "],[91216,"Her on þysum gere gefor Æðelm Wiltunscire ealdormon, nigon nihtum ær middum sumere. "],[91217,"\u0026 her forðferde Heahstan, se wæs on Lundenne biscop. "]]