[["iswoc:20160620:chrona:91205","\u0026 hie þa þær gefuhton. "],["iswoc:20160620:chrona:91206","Þær wearð ofslægen Lucumon cynges gerefa. \u0026 Wulfheard Friesa. \u0026 Æbbe Friesa, \u0026 Æðelhere Friesa, \u0026 Æðelferð cynges geneat, \u0026 ealra monna Fresiscra \u0026 Engliscra lxii \u0026 þara Deniscena cxx "],["iswoc:20160620:chrona:91207","þa com þæm Deniscum scipum þeh ær flod to, ær þa Cristnan mehten hira utascufan, "],["iswoc:20160620:chrona:91208","\u0026 hie forðy ut oðreowon; "],["iswoc:20160620:chrona:91209","Þa wæron hie to þæm gesargode. þæt hie ne mehton Suð Seaxna lond utan berowan, "],["iswoc:20160620:chrona:91210","ac hira þær tu sæ on lond wearp. "],["iswoc:20160620:chrona:91211","\u0026 þa men mon lædde to Winteceastre to þæm cynge, "],["iswoc:20160620:chrona:91212","\u0026 he hie ðær ahon het. "],["iswoc:20160620:chrona:91213","\u0026 þa men comon on East Engle. þe on þæm anum scipe wæron. swiðe forwundode. "],["iswoc:20160620:chrona:91214","Þy ilcan sumera forwearð nolæs þonne xx scipa mid monnum mid ealle. be þam suð riman. "],["iswoc:20160620:chrona:91215","Þy ilcan gere forðferde Wulfric cynges horsðegn, se wæs eac Wealh gefera. "],["iswoc:20160620:chrona:91216","Her on þysum gere gefor Æðelm Wiltunscire ealdormon, nigon nihtum ær middum sumere. "],["iswoc:20160620:chrona:91217","\u0026 her forðferde Heahstan, se wæs on Lundenne biscop. "]]