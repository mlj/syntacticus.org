[[43467,"akei sokeiþ mis usqiman, unte waurd mein ni gamot in izwis. "],[43468,"\u003cspan class=\"citation\"\u003eJOHN 8.38\u003c/span\u003e ik þatei gasaƕ at attin meinamma rodja, jah jus þatei hausideduþ fram attin izwaramma taujiþ. "],[43469,"\u003cspan class=\"citation\"\u003eJOHN 8.39\u003c/span\u003e andhofun jah qeþun du imma: "],[43470,"atta unsar Abraham ist. "],[43471,"qaþ im Iesus: "],[43472,"iþ barna Abrahamis weseiþ, waurstwa Abrahamis tawidedeiþ. "],[43473,"\u003cspan class=\"citation\"\u003eJOHN 8.40\u003c/span\u003e iþ nu sokeiþ mik usqiman, mannan izei sunja izwis rodida, þoei hausida fram guda; "],[43474,"þatuh Abraham ni tawida. "],[43475,"\u003cspan class=\"citation\"\u003eJOHN 8.41\u003c/span\u003e jus taujiþ toja attins izwaris. "],[43476,"þanuh qeþun imma: "],[43477,"weis us horinassau ni sijum gabauranai; "],[43478,"ainana attan aigum, guþ. "],[43479,"\u003cspan class=\"citation\"\u003eJOHN 8.42\u003c/span\u003e qaþ du im Iesus: "],[43480,"jabai guþ atta izwar wesi, friodedeiþ þau mik, unte ik fram guda urrann jah qam; "],[43481,"nih þan auk fram mis silbin ni qam, ak is mik insandida. "],[43482,"\u003cspan class=\"citation\"\u003eJOHN 8.43\u003c/span\u003e duƕe maþlein meina ni kunnuþ? "],[43483,"unte ni maguþ hausjan waurd mein. "],[43484,"\u003cspan class=\"citation\"\u003eJOHN 8.44\u003c/span\u003e jus us attin diabaulau sijuþ jah lustuns þis attins izwaris wileiþ taujan. "],[43485,"jains manamaurþrja was fram frumistja jah in sunjai ni gastoþ; "],[43486,"unte nist sunja in imma. "],[43487,"þan rodeiþ liugn, us seinaim rodeiþ, unte liugnja ist jah atta is. "],[43488,"\u003cspan class=\"citation\"\u003eJOHN 8.45\u003c/span\u003e iþ ik, þatei sunja rodida, ni galaubeiþ mis. "],[43489,"\u003cspan class=\"citation\"\u003eJOHN 8.46\u003c/span\u003e ƕas izwara gasakiþ mik bi frawaurht? "],[43490,"þande sunja qiþa, duƕe ni galaubeiþ mis? "],[43491,"\u003cspan class=\"citation\"\u003eJOHN 8.47\u003c/span\u003e sa wisands us guda waurda gudis hauseiþ; "],[43492,"duþe jus ni hauseiþ, unte us guda ni sijuþ. "],[43493,"\u003cspan class=\"citation\"\u003eJOHN 8.48\u003c/span\u003e andhofun þan þai Iudaieis jah qeþun du imma: "],[43494,"niu waila qiþam weis þatei Samareites is þu jah unhulþon habais? "],[43495,"\u003cspan class=\"citation\"\u003eJOHN 8.49\u003c/span\u003e andhof Iesus: "],[43496,"ik unhulþon ni haba, ak swera attan meinana, jah jus unsweraiþ mik. "],[43497,"\u003cspan class=\"citation\"\u003eJOHN 8.50\u003c/span\u003e ik ni sokja hauhein meina; "],[43498,"ist saei sokeiþ jah stojiþ. "],[43499,"\u003cspan class=\"citation\"\u003eJOHN 8.51\u003c/span\u003e amen amen qiþa izwis: "],[43500,"jabai ƕas waurd mein fastaiþ, dauþu ni gasaiƕiþ aiwa dage. "],[43501,"\u003cspan class=\"citation\"\u003eJOHN 8.52\u003c/span\u003e þanuh qeþun du imma þai Iudaieis: "],[43502,"nu ufkunþedum þatei unhulþon habais. "],[43503,"Abraham gadauþnoda jah praufeteis, jah þu qiþis: "],[43504,"jabai ƕas mein waurd fastai, ni kausjai dauþau aiwa dage. "],[43505,"\u003cspan class=\"citation\"\u003eJOHN 8.53\u003c/span\u003e ibai þu maiza is attin unsaramma Abrahama, saei gadauþnoda? "],[43506,"jah praufeteis gadauþnodedun. "],[43507,"ƕana þuk silban taujis þu? "],[43508,"\u003cspan class=\"citation\"\u003eJOHN 8.54\u003c/span\u003e andhof Iesus: "],[43509,"jabai ik hauhja mik silban, so hauheins meina ni waihts ist; "],[52216,"ist atta meins saei hauheiþ mik, þanei jus qiþiþ þatei "],[52217,"guþ unsar ist. "],[43511,"\u003cspan class=\"citation\"\u003eJOHN 8.55\u003c/span\u003e jah ni kunnuþ ina; "],[43512,"iþ ik kann ina; "],[43513,"jah jabai qeþjau þatei ni kunnjau ina, sijau galeiks izwis liugnja; "],[43514,"ak kann ina jah waurd is fasta. "],[43515,"\u003cspan class=\"citation\"\u003eJOHN 8.56\u003c/span\u003e Abraham atta izwar sifaida ei gaseƕi dag meinana, jah gasaƕ jah faginoda. "],[43516,"\u003cspan class=\"citation\"\u003eJOHN 8.57\u003c/span\u003e þanuh qeþun þai Iudaieis du imma: "],[43517,"fimf tiguns jere nauh ni habais jah Abraham saƕt? "],[43518,"\u003cspan class=\"citation\"\u003eJOHN 8.58\u003c/span\u003e qaþ im Iesus: "],[43519,"amen amen qiþa izwis: "],[43520,"faurþizei Abraham waurþi, im ik. "],[43521,"\u003cspan class=\"citation\"\u003eJOHN 8.59\u003c/span\u003e þanuh nemun stainans, ei waurpeina ana ina; "],[43522,"iþ Iesus þan gafalh sik jah usiddja us alh usleiþands þairh midjans ins, jah ƕarboda swa."],[43523,"\u003cspan class=\"citation\"\u003eJOHN 9.1\u003c/span\u003e Jah þairhgaggands gaumida mann blindamma us gabaurþai. "],[43524,"\u003cspan class=\"citation\"\u003eJOHN 9.2\u003c/span\u003e þaruh frehun ina siponjos is qiþandans: "],[43525,"rabbei, ƕas frawaurhta, sau þau fadrein is, ei blinds gabaurans warþ? "],[43526,"\u003cspan class=\"citation\"\u003eJOHN 9.3\u003c/span\u003e andhof Iesus: "],[43527,"nih sa frawaurhta nih fadrein is, ak ei bairhta waurþeina waurstwa gudis ana imma. "],[43528,"\u003cspan class=\"citation\"\u003eJOHN 9.4\u003c/span\u003e ik skal waurkjan waurstwa þis sandjandins mik, unte dags ist; "],[43529,"qimiþ nahts, þanei ni manna mag waurkjan. "],[43530,"\u003cspan class=\"citation\"\u003eJOHN 9.5\u003c/span\u003e þan in þamma fairƕau im, liuhaþ im þis fairƕaus. "],[43531,"\u003cspan class=\"citation\"\u003eJOHN 9.6\u003c/span\u003e þata qiþands gaspaiw dalaþ, jah gawaurhta fani us þamma spaiskuldra, jah gasmait imma ana augona þata fani þamma blindin, \u003cspan class=\"citation\"\u003eJOHN 9.7\u003c/span\u003e jah qaþ du imma: "],[43532,"gagg þwahan in swumsl Siloamis, þatei gaskeirjada insandiþs. "],[43533,"galaiþ jah afþwoh jah qam saiƕands. "],[43534,"\u003cspan class=\"citation\"\u003eJOHN 9.8\u003c/span\u003e þanuh garaznans jah þai saiƕandans ina faurþis, þatei is bidagwa was, qeþun: "],[43535,"niu sa ist saei sat aihtronds? "],[43536,"\u003cspan class=\"citation\"\u003eJOHN 9.9\u003c/span\u003e sumaih qeþun: þatei sa ist; "],[43538,"sumaih þatei galeiks þamma ist; "],[43539,"iþ is qaþ: þatei "]]