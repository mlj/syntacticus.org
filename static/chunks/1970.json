[["proiel:20180408:marianus:50372","\u003cspan class=\"citation\"\u003eMarianus MARK 7.29\u003c/span\u003e ꙇ рече еи "],["proiel:20180408:marianus:50373","за слово се иди. "],["proiel:20180408:marianus:36734","ꙇ҅зиде бѣсъ из дъштере твоеѩ҅. "],["proiel:20180408:marianus:36735","\u003cspan class=\"citation\"\u003eMarianus MARK 7.30\u003c/span\u003e ꙇ шедъши домови обрѣте отроковицѫ лежѧщѫ на одрѣ и бѣсъ ишедъшъ. "],["proiel:20180408:marianus:36736","\u003cspan class=\"citation\"\u003eMarianus MARK 7.31\u003c/span\u003e Ꙇ пакꙑ ишедъ и҃съ. отъ прѣдѣлъ тѵръскъ и сѵдоньскъ. приде на море галилеиско. междю прѣдѣлꙑ декапольскꙑ. "],["proiel:20180408:marianus:36737","\u003cspan class=\"citation\"\u003eMarianus MARK 7.32\u003c/span\u003e ꙇ привѣсѧ къ немоу глоуха гѫгънива. ꙇ молѣахѫ и да възложитъ на нь рѫкѫ. "],["proiel:20180408:marianus:50374","\u003cspan class=\"citation\"\u003eMarianus MARK 7.33\u003c/span\u003e ꙇ поемꙑ и единъ отъ народа. въложи пръстꙑ своѩ въ оуши его. ꙇ плинѫвъ коснѫ и въ ѩ҃зкъ. \u003cspan class=\"citation\"\u003eMarianus MARK 7.34\u003c/span\u003e ꙇ възърѣвъ на н҃бо въздъхнѫ. ꙇ г҃ла емоу "],["proiel:20180408:marianus:50375","еффꙿата. еже естъ развръзи сѧ. "],["proiel:20180408:marianus:36740","\u003cspan class=\"citation\"\u003eMarianus MARK 7.35\u003c/span\u003e ꙇ абье разврѣсте сѧ слоуха его. ꙇ раздрѣши сѧ ѫза ѩ҃зка его. ꙇ г҃лаше чисто. "],["proiel:20180408:marianus:36741","\u003cspan class=\"citation\"\u003eMarianus MARK 7.36\u003c/span\u003e ꙇ запрѣти имъ да никомоуже не повѣдѧтъ. "],["proiel:20180408:marianus:36742","еликоже ꙇмъ тъ заповѣдаа҅ше. они паче излиха проповѣдаахѫ. "],["proiel:20180408:marianus:36743","\u003cspan class=\"citation\"\u003eMarianus MARK 7.37\u003c/span\u003e ꙇ прѣизлиха дивлѣахѫ сѧ г҃лѭште. "],["proiel:20180408:marianus:50376","добрѣ вьсе творитъ. "],["proiel:20180408:marianus:50377"," глоухꙑѩ творитъ слꙑшати. ꙇ нѣмꙑѩ г҃лати ⁘ кⷰ҇ ⁘ ⁘"],["proiel:20180408:marianus:36745","\u003cspan class=\"citation\"\u003eMarianus MARK 8.1\u003c/span\u003e Въ тꙑ дьни пакꙑ мъногоу сѫштоу народоу. ꙇ не имѫштемъ чесо ѣсти. призъвавъ оученикꙑ своѩ и҃съ. г҃ла имъ. "],["proiel:20180408:marianus:36746","\u003cspan class=\"citation\"\u003eMarianus MARK 8.2\u003c/span\u003e милъ ми естъ народось. ѣко юже три дьни присѣдѧтъ мьнѣ. ꙇ не имѫтъ чесо ѣсти. "],["proiel:20180408:marianus:36747","\u003cspan class=\"citation\"\u003eMarianus MARK 8.3\u003c/span\u003e ꙇ аште отъпоущѫ ѩ не ѣдъшѧ въ домꙑ своѩ. ослабѣѭ҄тъ на пѫти. "],["proiel:20180408:marianus:36748","дроуѕии бо ихъ из далече сѫтъ пришъли. "],["proiel:20180408:marianus:50378","\u003cspan class=\"citation\"\u003eMarianus MARK 8.4\u003c/span\u003e ꙇ отъвѣшташѧ емоу оученици его. "],["proiel:20180408:marianus:50379","отъ кѫдоу сьѩ можетъ къто съде насꙑтити хлѣбъ на поустꙑни. "],["proiel:20180408:marianus:50380","\u003cspan class=\"citation\"\u003eMarianus MARK 8.5\u003c/span\u003e ꙇ въпроси ѩ "],["proiel:20180408:marianus:50381","колико имате хлѣбъ. "],["proiel:20180408:marianus:50382","они же рѣшѧ "],["proiel:20180408:marianus:50383","седмь. "],["proiel:20180408:marianus:36752","\u003cspan class=\"citation\"\u003eMarianus MARK 8.6\u003c/span\u003e ꙇ повелѣ народоу възлешти на земи. ꙇ приемъ седмь тѫ хлѣбъ. хвалѫ въздавъ прѣломи. ꙇ даѣше оученикомъ своимъ да прѣдълагаѭтъ. "],["proiel:20180408:marianus:36754","ꙇ положишѧ прѣдъ народомъ. "],["proiel:20180408:marianus:36755","\u003cspan class=\"citation\"\u003eMarianus MARK 8.7\u003c/span\u003e ꙇ имѣахѫ и рꙑбицъ мало. "],["proiel:20180408:marianus:50384","ꙇ тꙑ благословивъ рече. "],["proiel:20180408:marianus:50385","прѣдъложите и тꙑ. "],["proiel:20180408:marianus:36757","\u003cspan class=\"citation\"\u003eMarianus MARK 8.8\u003c/span\u003e ѣсѧ же и насꙑтишѧ сѧ. ꙇ вьзѧсѧ избꙑтъкꙑ оукроухъ седмь кошъницъ. "],["proiel:20180408:marianus:36758","\u003cspan class=\"citation\"\u003eMarianus MARK 8.9\u003c/span\u003e бѣ же ѣдъшиихъ ѣко четꙑри тꙑсѫштѧ. "],["proiel:20180408:marianus:36759","ꙇ отъпоусти ѩ ⁘ "],["proiel:20180408:marianus:36760","\u003cspan class=\"citation\"\u003eMarianus MARK 8.10\u003c/span\u003e Ꙇ абие вълѣзъ въ корабъ съ оученикꙑ своими. приде въ странꙑ далъманоутанъскꙑ. "],["proiel:20180408:marianus:36761","\u003cspan class=\"citation\"\u003eMarianus MARK 8.11\u003c/span\u003e ꙇ изидѫ фарисѣи и начѧсѧ сътѧзати сѧ съ нимь. ꙇскѫште отъ него знамениѣ съ н҃ебсе искѫшаѭште и. "],["proiel:20180408:marianus:36762","\u003cspan class=\"citation\"\u003eMarianus MARK 8.12\u003c/span\u003e ꙇ въздъхнѫвъ д҃хомъ своимъ г҃ла. "],["proiel:20180408:marianus:36763","чъто родъ сь знамениѣ иштетъ. "],["proiel:20180408:marianus:50386","аминь г҃лѭ вамъ. "],["proiel:20180408:marianus:50387","аште дастъ сѧ родоу семоу знамение. "],["proiel:20180408:marianus:36765","\u003cspan class=\"citation\"\u003eMarianus MARK 8.13\u003c/span\u003e ꙇ оставь ѩ вьлѣзъ пакꙑ въ корабь иде на онъ полъ. "],["proiel:20180408:marianus:36766","\u003cspan class=\"citation\"\u003eMarianus MARK 8.14\u003c/span\u003e ꙇ забꙑшѧ вьзѧти хлѣбꙑ. ꙇ развѣ единого хлѣба не имѣахѫ съ собоѭ въ корабли ⁘ "],["proiel:20180408:marianus:36767","\u003cspan class=\"citation\"\u003eMarianus MARK 8.15\u003c/span\u003e Ꙇ прѣштааше имъ г҃лѧ. "],["proiel:20180408:marianus:50388","видите "],["proiel:20180408:marianus:50389","блюдѣте сѧ отъ кваса фарисѣиска. ꙇ отъ кваса иродова. "],["proiel:20180408:marianus:50390","\u003cspan class=\"citation\"\u003eMarianus MARK 8.16\u003c/span\u003e ꙇ помꙑшлѣахѫ дроугъ къ дроугоу г҃лѭште. ѣко "],["proiel:20180408:marianus:50391","хлѣбъ не имамъ. "],["proiel:20180408:marianus:36770","\u003cspan class=\"citation\"\u003eMarianus MARK 8.17\u003c/span\u003e ꙇ разоумѣвъ и҃съ г҃ла имъ. "],["proiel:20180408:marianus:36771","что помꙑшлаате ѣко хлѣбъ не имате. "],["proiel:20180408:marianus:36772","не ю ли чюете ни разоумѣете еште. "],["proiel:20180408:marianus:36773","окаменено ли имате с҃рдце ваше. "],["proiel:20180408:marianus:36774","\u003cspan class=\"citation\"\u003eMarianus MARK 8.18\u003c/span\u003e очи имѫште не видите. ꙇ оуши имѫште не слꙑшите. ꙇ не помьните ли. \u003cspan class=\"citation\"\u003eMarianus MARK 8.19\u003c/span\u003e егда пѧть хлѣбъ прѣломихъ вь пѧть тꙑсѫщь. ꙇ колико кошъ оукроухъ приѩсте. "],["proiel:20180408:marianus:50392","г҃лашѧ емоу "],["proiel:20180408:marianus:50393","дъва на десѧте. "],["proiel:20180408:marianus:50394","\u003cspan class=\"citation\"\u003eMarianus MARK 8.20\u003c/span\u003e ꙇ егда седмь въ четꙑри тꙑсѫштѧ. колико кошъницъ исплънениѣ оукроухъ вьзѧсте. "],["proiel:20180408:marianus:50395","они же рѣшѧ "],["proiel:20180408:marianus:50396","седмь. "],["proiel:20180408:marianus:50397","\u003cspan class=\"citation\"\u003eMarianus MARK 8.21\u003c/span\u003e ꙇ г҃лааше имъ "],["proiel:20180408:marianus:50398","како не разоумѣсте ⁘ "],["proiel:20180408:marianus:36779","\u003cspan class=\"citation\"\u003eMarianus MARK 8.22\u003c/span\u003e ꙇ҅ приде въ видъсаидѫ. "],["proiel:20180408:marianus:36780","ꙇ привѣсѧ къ немоу слѣпа. ꙇ молѣахѫ и да и коснетъ. "],["proiel:20180408:marianus:36781","\u003cspan class=\"citation\"\u003eMarianus MARK 8.23\u003c/span\u003e ꙇ емъ за рѫкѫ слѣпааго. ꙇзведе и вьнъ ꙇз вьси. ꙇ плинѫ на очи его и възложи рѫцѣ на нь. въпрашааше и аште чъто видитъ. "],["proiel:20180408:marianus:36782","\u003cspan class=\"citation\"\u003eMarianus MARK 8.24\u003c/span\u003e ꙇ вьзьрѣвъ г҃лааше. "],["proiel:20180408:marianus:50399","зьрѭ "],["proiel:20180408:marianus:50400","чловѣкъи ѣко дрѣво виждѫ ходѧштѧ. "],["proiel:20180408:marianus:36784","\u003cspan class=\"citation\"\u003eMarianus MARK 8.25\u003c/span\u003e по томь же пакꙑ възложи рѫцѣ на очи его. ꙇ сътвори и прозьрѣти. ꙇ оутвори сѧ и оузьрѣ вьсѧ свѣтъло. "],["proiel:20180408:marianus:50401","\u003cspan class=\"citation\"\u003eMarianus MARK 8.26\u003c/span\u003e ꙇ посъла и въ домъ его г҃лѧ. "],["proiel:20180408:marianus:50402","ни вь весь вьниди. ни повѣждъ никомоуже вь вьси. ⁘ "],["proiel:20180408:marianus:36787","\u003cspan class=\"citation\"\u003eMarianus MARK 8.27\u003c/span\u003e Ꙇзиде же и҃съ и оученици его. въ вьси кесариѩ филиповꙑ. "],["proiel:20180408:marianus:36788","ꙇ на пѫти въпрашааше оученикꙑ своѩ г҃лѧ имъ. "],["proiel:20180408:marianus:36789","кого мѧ г҃лѭтъ ч҃лвци бꙑти. "],["proiel:20180408:marianus:50403","\u003cspan class=\"citation\"\u003eMarianus MARK 8.28\u003c/span\u003e они же отъвѣшташѧ. "],["proiel:20180408:marianus:50404","ови иоана крстителѣ. ꙇ ини илиѭ. а дроуѕии единого отъ п҃ркъ. "],["proiel:20180408:marianus:50405","\u003cspan class=\"citation\"\u003eMarianus MARK 8.29\u003c/span\u003e ꙇ тъ г҃ла имъ "],["proiel:20180408:marianus:50406","вꙑ же кого мѧ г҃лте бꙑти. "]]