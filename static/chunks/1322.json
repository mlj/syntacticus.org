[["proiel:20180408:gothic-nt:45757","\u003cspan class=\"citation\"\u003eLUKE 15.16\u003c/span\u003e jah gairnida sad itan haurne, þoei matidedun sweina, jah manna imma ni gaf. "],["proiel:20180408:gothic-nt:45758","\u003cspan class=\"citation\"\u003eLUKE 15.17\u003c/span\u003e qimands þan in sis qaþ: "],["proiel:20180408:gothic-nt:45759","ƕan filu asnje attins meinis ufarassau haband hlaibe, iþ ik huhrau fraqistna. "],["proiel:20180408:gothic-nt:45760","\u003cspan class=\"citation\"\u003eLUKE 15.18\u003c/span\u003e usstandands gagga du attin meinamma jah qiþa du imma: "],["proiel:20180408:gothic-nt:45761","atta, frawaurhta mis in himin jah in andwairþja þeinamma; "],["proiel:20180408:gothic-nt:45762","\u003cspan class=\"citation\"\u003eLUKE 15.19\u003c/span\u003e ju þanaseiþs ni im wairþs ei haitaidau sunus þeins; "],["proiel:20180408:gothic-nt:45763","gatawei mik swe ainana asnje þeinaize. "],["proiel:20180408:gothic-nt:45764","\u003cspan class=\"citation\"\u003eLUKE 15.20\u003c/span\u003e jah usstandands qam at attin seinamma. "],["proiel:20180408:gothic-nt:45765","nauhþanuh þan fairra wisandan gasaƕ ina atta is jah infeinoda jah þragjands draus ana hals is jah kukida imma. "],["proiel:20180408:gothic-nt:45766","\u003cspan class=\"citation\"\u003eLUKE 15.21\u003c/span\u003e jah qaþ imma sa sunus: "],["proiel:20180408:gothic-nt:45767","atta, frawaurhta in himin jah in andwairþja þeinamma, "],["proiel:20180408:gothic-nt:58185","ju þanaseiþs ni im wairþs ei haitaidau sunus þeins. "],["proiel:20180408:gothic-nt:45768","\u003cspan class=\"citation\"\u003eLUKE 15.22\u003c/span\u003e qaþ þan sa atta du skalkam seinaim: "],["proiel:20180408:gothic-nt:45769","sprauto bringiþ wastja þo frumiston jah gawasjiþ ina jah gibiþ figgragulþ in handu is jah gaskohi ana fotuns is; "],["proiel:20180408:gothic-nt:45770","\u003cspan class=\"citation\"\u003eLUKE 15.23\u003c/span\u003e jah bringandans stiur þana alidan ufsneiþiþ, jah matjandans wisam waila; "],["proiel:20180408:gothic-nt:45771","\u003cspan class=\"citation\"\u003eLUKE 15.24\u003c/span\u003e unte sa sunus meins dauþs was jah gaqiunoda, jah fralusans was jah bigitans warþ; "],["proiel:20180408:gothic-nt:45772","jah dugunnun wisan. "],["proiel:20180408:gothic-nt:45773","\u003cspan class=\"citation\"\u003eLUKE 15.25\u003c/span\u003e was-uþ-þan sunus is sa alþiza ana akra; "],["proiel:20180408:gothic-nt:45774","jah qimands atiddja neƕ razn jah gahausida saggwins jah laikins. "],["proiel:20180408:gothic-nt:45775","\u003cspan class=\"citation\"\u003eLUKE 15.26\u003c/span\u003e jah athaitands sumana magiwe frahuh ƕa wesi þata. "],["proiel:20180408:gothic-nt:52416","\u003cspan class=\"citation\"\u003eLUKE 15.27\u003c/span\u003e þaruh is qaþ du imma þatei "],["proiel:20180408:gothic-nt:52417","broþar þeins qam, jah ufsnaiþ atta þeins stiur þana alidan, unte hailana ina andnam. "],["proiel:20180408:gothic-nt:45777","\u003cspan class=\"citation\"\u003eLUKE 15.28\u003c/span\u003e þanuh modags warþ jah ni wilda inngaggan, iþ atta is usgaggands ut bad ina. "],["proiel:20180408:gothic-nt:45778","\u003cspan class=\"citation\"\u003eLUKE 15.29\u003c/span\u003e þaruh is andhafjands qaþ du attin: "],["proiel:20180408:gothic-nt:45779","sai, swa filu jere skalkinoda þus jah ni ƕanhun anabusn þeina ufariddja, jah mis ni aiw atgaft gaitein, ei miþ frijondam meinaim biwesjau; "],["proiel:20180408:gothic-nt:45780","\u003cspan class=\"citation\"\u003eLUKE 15.30\u003c/span\u003e iþ þan sa sunus þeins, saei fret þein swes miþ kalkjom, qam, ufsnaist imma stiur þana alidan. "],["proiel:20180408:gothic-nt:45781","\u003cspan class=\"citation\"\u003eLUKE 15.31\u003c/span\u003e þaruh qaþ du imma: "],["proiel:20180408:gothic-nt:45782","barnilo, þu sinteino miþ mis is, jah all þata mein þein ist; "],["proiel:20180408:gothic-nt:45783","\u003cspan class=\"citation\"\u003eLUKE 15.32\u003c/span\u003e waila wisan jah faginon skuld was, unte broþar þeins dauþs was jah gaqiunoda, jah fralusans jah bigitans warþ."],["proiel:20180408:gothic-nt:45784","\u003cspan class=\"citation\"\u003eLUKE 16.1\u003c/span\u003e Qaþ-uþ-þan du siponjam seinaim: "],["proiel:20180408:gothic-nt:45785","manne sums was gabeigs, saei aihta fauragaggjan, jah sa frawrohiþs warþ du imma ei distahidedi aigin is. "],["proiel:20180408:gothic-nt:45786","\u003cspan class=\"citation\"\u003eLUKE 16.2\u003c/span\u003e jah atwopjands ina qaþ du imma: "],["proiel:20180408:gothic-nt:45787","duƕe þata hausja fram þus? "],["proiel:20180408:gothic-nt:52418","usgif raþjon fauragaggjis þeinis, "],["proiel:20180408:gothic-nt:52419","ni magt auk ju þanamais fauragaggja wisan. "],["proiel:20180408:gothic-nt:45789","\u003cspan class=\"citation\"\u003eLUKE 16.3\u003c/span\u003e qaþ þan in sis sa fauragaggja: "],["proiel:20180408:gothic-nt:45790","ƕa taujau, þandei frauja meins afnimiþ fauragaggi af mis? "],["proiel:20180408:gothic-nt:45791","graban ni mag, "],["proiel:20180408:gothic-nt:58186","bidjan skama mik. "],["proiel:20180408:gothic-nt:45792","\u003cspan class=\"citation\"\u003eLUKE 16.4\u003c/span\u003e andþahta mik ƕa taujau, ei þan, biþe afsatjaidau us fauragaggja, andnimaina mik in gardins seinans. "],["proiel:20180408:gothic-nt:45793","\u003cspan class=\"citation\"\u003eLUKE 16.5\u003c/span\u003e jah athaitands ainƕarjanoh faihuskulane fraujins seinis qaþ þamma frumistin: "],["proiel:20180408:gothic-nt:45794","ƕan filu skalt fraujin meinamma? "],["proiel:20180408:gothic-nt:45795","\u003cspan class=\"citation\"\u003eLUKE 16.6\u003c/span\u003e þaruh qaþ: "],["proiel:20180408:gothic-nt:45796","taihuntaihund kase alewis. "],["proiel:20180408:gothic-nt:45797","jah qaþ du imma: "],["proiel:20180408:gothic-nt:45798","nim þus bokos jah gasitands sprauto gamelei fim tiguns. "],["proiel:20180408:gothic-nt:45799","\u003cspan class=\"citation\"\u003eLUKE 16.7\u003c/span\u003e þaþroh þan du anþaramma qaþ: "],["proiel:20180408:gothic-nt:45800","aþþan þu, ƕan filu skalt? "],["proiel:20180408:gothic-nt:45801","iþ is qaþ: "],["proiel:20180408:gothic-nt:45802","taihuntaihund mitade kaurnis. "],["proiel:20180408:gothic-nt:45803","jah qaþ du imma: "],["proiel:20180408:gothic-nt:45804","nim þus bokos jah melei ahtautehund. "],["proiel:20180408:gothic-nt:45805","\u003cspan class=\"citation\"\u003eLUKE 16.8\u003c/span\u003e jah hazida sa frauja þana fauragaggjan inwindiþos, unte frodaba gatawida; "],["proiel:20180408:gothic-nt:45806","unte þai sunjos þis aiwis frodozans sunum liuhadis in kunja seinamma sind. "],["proiel:20180408:gothic-nt:45807","\u003cspan class=\"citation\"\u003eLUKE 16.9\u003c/span\u003e jah ik izwis qiþa: "],["proiel:20180408:gothic-nt:45808","taujaiþ izwis frijonds us faihuþraihna inwindiþos, ei þan ufligaiþ, andnimaina izwis in aiweinos hleiþros. "],["proiel:20180408:gothic-nt:45809","\u003cspan class=\"citation\"\u003eLUKE 16.10\u003c/span\u003e saei triggws ist in leitilamma jah in managamma triggws ist; "],["proiel:20180408:gothic-nt:45810","jah sa in leitilamma untriggwa jah in managamma untriggws ist. "],["proiel:20180408:gothic-nt:45811","\u003cspan class=\"citation\"\u003eLUKE 16.11\u003c/span\u003e jabai nu in inwindamma faihuþraihna triggwai ni waurþuþ, þata sunjeino ƕas izwis galaubeiþ? "],["proiel:20180408:gothic-nt:45812","\u003cspan class=\"citation\"\u003eLUKE 16.12\u003c/span\u003e jah jabai in þamma framaþjin triggwai ni waurþuþ, þata izwar ƕas izwis gibiþ? "],["proiel:20180408:gothic-nt:45813","\u003cspan class=\"citation\"\u003eLUKE 16.13\u003c/span\u003e ni ainshun þiwe mag twaim fraujam skalkinon; "],["proiel:20180408:gothic-nt:45814","andizuh ainana fijaiþ jah anþarana frijoþ, aiþþau ainamma andtiloþ, iþ anþaramma frakann; "]]