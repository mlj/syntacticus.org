[["proiel:20170214:gothic-nt:44951","\u003cspan class=\"citation\"\u003eLUKE 1.21\u003c/span\u003e jah was managei beidandans Zakariins, jah sildaleikidedun ƕa latidedi ina in þizai alh. "],["proiel:20170214:gothic-nt:44952","\u003cspan class=\"citation\"\u003eLUKE 1.22\u003c/span\u003e usgaggands þan ni mahta du im rodjan, jah froþun þammei siun gasaƕ in alh; "],["proiel:20170214:gothic-nt:44953","jah silba was bandwjands im jah gawas dumbs. "],["proiel:20170214:gothic-nt:44954","\u003cspan class=\"citation\"\u003eLUKE 1.23\u003c/span\u003e jah warþ, biþe usfullnodedun dagos andbahteis is, galaiþ du garda seinamma. "],["proiel:20170214:gothic-nt:44955","\u003cspan class=\"citation\"\u003eLUKE 1.24\u003c/span\u003e afaruh þan þans dagans inkilþo warþ Aileisabaiþ qens is jah galaugnida sik menoþs fimf, qiþandei: \u003cspan class=\"citation\"\u003eLUKE 1.25\u003c/span\u003e þatei "],["proiel:20170214:gothic-nt:44956","swa mis gatawida frauja in dagam þaimei insaƕ afniman idweit mein in mannam. "],["proiel:20170214:gothic-nt:44957","\u003cspan class=\"citation\"\u003eLUKE 1.26\u003c/span\u003e þanuh þan in menoþ saihstin insandiþs was aggilus Gabriel fram guda in baurg Galeilaias sei haitada Nazaraiþ, \u003cspan class=\"citation\"\u003eLUKE 1.27\u003c/span\u003e du magaþai in fragibtim abin, þizei namo Iosef, us garda Daweidis, jah namo þizos magaþais Mariam. "],["proiel:20170214:gothic-nt:44958","\u003cspan class=\"citation\"\u003eLUKE 1.28\u003c/span\u003e jah galeiþands inn sa aggilus du izai qaþ: "],["proiel:20170214:gothic-nt:52346","fagino, "],["proiel:20170214:gothic-nt:52347","anstai audahafta, frauja miþ þus; "],["proiel:20170214:gothic-nt:44960","þiuþido þu in qinom. "],["proiel:20170214:gothic-nt:44961","\u003cspan class=\"citation\"\u003eLUKE 1.29\u003c/span\u003e iþ si gasaiƕandei gaþlahsnoda bi innatgahtai is jah þahta sis ƕeleika wesi so goleins . "],["proiel:20170214:gothic-nt:44962","\u003cspan class=\"citation\"\u003eLUKE 1.30\u003c/span\u003e jah qaþ aggilus du izai: "],["proiel:20170214:gothic-nt:52348","ni ogs þus, "],["proiel:20170214:gothic-nt:52349","Mariam, bigast auk anst fram guda. "],["proiel:20170214:gothic-nt:44964","\u003cspan class=\"citation\"\u003eLUKE 1.31\u003c/span\u003e jah sai, ganimis in kilþein jah gabairis sunu jah haitais namo is Iesu. "],["proiel:20170214:gothic-nt:44965","\u003cspan class=\"citation\"\u003eLUKE 1.32\u003c/span\u003e sah wairþiþ mikils jah sunus hauhistins haitada, jah gibid imma frauja guþ stol Daweidis attins is. "],["proiel:20170214:gothic-nt:44966","\u003cspan class=\"citation\"\u003eLUKE 1.33\u003c/span\u003e jah þiudanoþ ufar garda Iakobis in ajukduþ, jah þiudinassaus is ni wairþiþ andeis. "],["proiel:20170214:gothic-nt:44967","\u003cspan class=\"citation\"\u003eLUKE 1.34\u003c/span\u003e qaþ þan Mariam du þamma aggilau: "],["proiel:20170214:gothic-nt:44968","ƕaiwa sijai þata, þandei aban ni kann? "],["proiel:20170214:gothic-nt:44969","\u003cspan class=\"citation\"\u003eLUKE 1.35\u003c/span\u003e jah andhafjands sa aggilus qaþ du izai: "],["proiel:20170214:gothic-nt:44970","ahma weihs atgaggiþ ana þuk, jah mahts hauhistins ufarskadweid þus, duþe ei jah saei gabairada weihs haitada sunus gudis. "],["proiel:20170214:gothic-nt:44971","\u003cspan class=\"citation\"\u003eLUKE 1.36\u003c/span\u003e jah sai, Aileisabaiþ niþjo þeina, jah so inkilþo sunau in aldomin seinamma, jah sa menoþs saihsta ist izai sei haitada stairo, \u003cspan class=\"citation\"\u003eLUKE 1.37\u003c/span\u003e unte nist unmahteig guda ainhun waurde. "],["proiel:20170214:gothic-nt:44972","\u003cspan class=\"citation\"\u003eLUKE 1.38\u003c/span\u003e qaþ þan Mariam: "],["proiel:20170214:gothic-nt:52350","sai, þiwi fraujins, "],["proiel:20170214:gothic-nt:52351","wairþai mis bi waurda þeinamma. "],["proiel:20170214:gothic-nt:44974","jah galaiþ fairra izai sa aggilus. "],["proiel:20170214:gothic-nt:44975","\u003cspan class=\"citation\"\u003eLUKE 1.39\u003c/span\u003e usstandandei þan Mariam in þaim dagam iddja in bairgahein sniumundo in baurg Iudins, \u003cspan class=\"citation\"\u003eLUKE 1.40\u003c/span\u003e jah galaiþ in gard Zakariins jah golida Aileisabaiþ. "],["proiel:20170214:gothic-nt:44976","\u003cspan class=\"citation\"\u003eLUKE 1.41\u003c/span\u003e jah warþ, swe hausida Aileisabaiþ golein Mariins, lailaik barn in qiþau izos, jah gafullnoda ahmins weihis Aileisabaiþ, \u003cspan class=\"citation\"\u003eLUKE 1.42\u003c/span\u003e jah ufwopida stibnai mikilai jah qaþ: "],["proiel:20170214:gothic-nt:44977","þiuþido þu in qinom, jah þiuþido akran qiþaus þeinis. "],["proiel:20170214:gothic-nt:44978","\u003cspan class=\"citation\"\u003eLUKE 1.43\u003c/span\u003e jah ƕaþro mis þata, ei qemi aiþei fraujins meinis at mis? "],["proiel:20170214:gothic-nt:44979","\u003cspan class=\"citation\"\u003eLUKE 1.44\u003c/span\u003e sai allis, sunsei warþ stibna goleinais þeinaizos in ausam meinaim, lailaik þata barn in swigniþai in wambai meinai. "],["proiel:20170214:gothic-nt:44980","\u003cspan class=\"citation\"\u003eLUKE 1.45\u003c/span\u003e jah audaga so galaubjandei þatei wairþiþ ustauhts þize rodidane izai fram fraujin. "],["proiel:20170214:gothic-nt:44981","\u003cspan class=\"citation\"\u003eLUKE 1.46\u003c/span\u003e jah qaþ Mariam: "],["proiel:20170214:gothic-nt:44982","mikileid saiwala meina fraujan, \u003cspan class=\"citation\"\u003eLUKE 1.47\u003c/span\u003e jah swegneid ahma meins du guda nasjand meinamma. "],["proiel:20170214:gothic-nt:44983","\u003cspan class=\"citation\"\u003eLUKE 1.48\u003c/span\u003e unte insaƕ du hnaiweinai þiujos seinaizos; "],["proiel:20170214:gothic-nt:44984","sai allis, fram himma nu audagjand mik alla kunja. "],["proiel:20170214:gothic-nt:44985","\u003cspan class=\"citation\"\u003eLUKE 1.49\u003c/span\u003e unte gatawida mis mikilein sa mahteiga, jah weih namo is. "],["proiel:20170214:gothic-nt:44986","\u003cspan class=\"citation\"\u003eLUKE 1.50\u003c/span\u003e jah armahairtei is in aldins alde þaim ogandam ina. "],["proiel:20170214:gothic-nt:44987","\u003cspan class=\"citation\"\u003eLUKE 1.51\u003c/span\u003e gatawida swinþein in arma seinamma, "],["proiel:20170214:gothic-nt:57006","distahida mikilþuhtans gahugdai hairtins seinis; "],["proiel:20170214:gothic-nt:44988","\u003cspan class=\"citation\"\u003eLUKE 1.52\u003c/span\u003e gadrausida mahteigans af stolam jah ushauhida gahnaiwidans; "],["proiel:20170214:gothic-nt:44989","\u003cspan class=\"citation\"\u003eLUKE 1.53\u003c/span\u003e gredagans gasoþida þiuþe jah gabignandans insandida lausans. "],["proiel:20170214:gothic-nt:44990","\u003cspan class=\"citation\"\u003eLUKE 1.54\u003c/span\u003e hleibida Israela þiumagu seinamma, gamunands armahairteins, \u003cspan class=\"citation\"\u003eLUKE 1.55\u003c/span\u003e swaswe rodida du attam unsaraim Abrahama jah fraiwa is und aiw. "],["proiel:20170214:gothic-nt:44991","\u003cspan class=\"citation\"\u003eLUKE 1.56\u003c/span\u003e gastoþ þan Mariam miþ izai swe menoþs þrins jah gawandida sik du garda seinamma. "]]