[[25404,"\u003cspan class=\"citation\"\u003eACTS 11.27\u003c/span\u003e Ἐν ταύταις δὲ ταῖς ἡμέραις κατῆλθον ἀπὸ Ἱεροσολύμων προφῆται εἰς Ἀντιόχειαν· "],[25405,"\u003cspan class=\"citation\"\u003eACTS 11.28\u003c/span\u003e ἀναστὰς δὲ εἷς ἐξ αὐτῶν ὀνόματι Ἄγαβος ἐσήμανεν διὰ τοῦ πνεύματος λιμὸν μεγάλην μέλλειν ἔσεσθαι ἐφ’ ὅλην τὴν οἰκουμένην· "],[25406,"ἥτις ἐγένετο ἐπὶ Κλαυδίου. "],[25407,"\u003cspan class=\"citation\"\u003eACTS 11.29\u003c/span\u003e τῶν δὲ μαθητῶν καθὼς εὐπορεῖτό τις ὥρισαν ἕκαστος αὐτῶν εἰς διακονίαν πέμψαι τοῖς κατοικοῦσιν ἐν τῇ Ἰουδαίᾳ ἀδελφοῖς· "],[25408,"\u003cspan class=\"citation\"\u003eACTS 11.30\u003c/span\u003e ὃ καὶ ἐποίησαν ἀποστείλαντες πρὸς τοὺς πρεσβυτέρους διὰ χειρὸς Βαρναβᾶ καὶ Σαύλου."],[25409,"\u003cspan class=\"citation\"\u003eACTS 12.1\u003c/span\u003e Κατ’ ἐκεῖνον δὲ τὸν καιρὸν ἐπέβαλεν ὁ βασιλεὺς Ἡρῴδης τὰς χεῖρας κακῶσαί τινας τῶν ἀπὸ τῆς ἐκκλησίας. "],[25410,"\u003cspan class=\"citation\"\u003eACTS 12.2\u003c/span\u003e ἀνεῖλεν δὲ Ἰάκωβον τὸν ἀδελφὸν Ἰωάννου μαχαίρῃ. "],[25411,"\u003cspan class=\"citation\"\u003eACTS 12.3\u003c/span\u003e ἰδὼν δὲ ὅτι ἀρεστόν ἐστιν τοῖς Ἰουδαίοις προσέθετο συλλαβεῖν καὶ Πέτρον ἦσαν δὲ ἡμέραι τῶν ἀζύμων, \u003cspan class=\"citation\"\u003eACTS 12.4\u003c/span\u003e ὃν καὶ πιάσας ἔθετο εἰς φυλακήν, παραδοὺς τέσσαρσιν τετραδίοις στρατιωτῶν φυλάσσειν αὐτόν, βουλόμενος μετὰ τὸ πάσχα ἀναγαγεῖν αὐτὸν τῷ λαῷ. "],[25412,"\u003cspan class=\"citation\"\u003eACTS 12.5\u003c/span\u003e ὁ μὲν οὖν Πέτρος ἐτηρεῖτο ἐν τῇ φυλακῇ· "],[25413,"προσευχὴ δὲ ἦν ἐκτενῶς γινομένη ὑπὸ τῆς ἐκκλησίας πρὸς τὸν θεὸν περὶ αὐτοῦ. "],[48993,"\u003cspan class=\"citation\"\u003eACTS 12.6\u003c/span\u003e ὅτε δὲ ἤμελλεν προαγαγεῖν αὐτὸν ὁ Ἡρῴδης, τῇ νυκτὶ ἐκείνῃ ἦν ὁ Πέτρος κοιμώμενος μεταξὺ δύο στρατιωτῶν δεδεμένος ἁλύσεσιν δυσίν, "],[48994,"φύλακές τε πρὸ τῆς θύρας ἐτήρουν τὴν φυλακήν. "],[25415,"\u003cspan class=\"citation\"\u003eACTS 12.7\u003c/span\u003e καὶ ἰδοὺ ἄγγελος κυρίου ἐπέστη, καὶ φῶς ἔλαμψεν ἐν τῷ οἰκήματι· "],[48995,"πατάξας δὲ τὴν πλευρὰν τοῦ Πέτρου ἤγειρεν αὐτὸν λέγων, "],[48996,"ἀνάστα ἐν τάχει. "],[25417,"καὶ ἐξέπεσαν αὐτοῦ αἱ ἁλύσεις ἐκ τῶν χειρῶν. "],[48997,"\u003cspan class=\"citation\"\u003eACTS 12.8\u003c/span\u003e εἶπεν τε ὁ ἄγγελος πρὸς αὐτόν, "],[48998,"ζῶσαι καὶ ὑπόδησαι τὰ σανδάλιά σου. "],[25419,"ἐποίησεν δὲ οὕτως. "],[48999,"καὶ λέγει αὐτῷ, "],[49000,"περιβαλοῦ τὸ ἱμάτιόν σου καὶ ἀκολούθει μοι. "],[49001,"\u003cspan class=\"citation\"\u003eACTS 12.9\u003c/span\u003e καὶ ἐξελθὼν ἠκολούθει, καὶ οὐκ ᾔδει ὅτι ἀληθές ἐστιν τὸ γινόμενον διὰ τοῦ ἀγγέλου, "],[49002,"ἐδόκει δὲ ὅραμα βλέπειν. "],[25422,"\u003cspan class=\"citation\"\u003eACTS 12.10\u003c/span\u003e διελθόντες δὲ πρώτην φυλακὴν καὶ δευτέραν ἦλθαν ἐπὶ τὴν πύλην τὴν σιδηρᾶν τὴν φέρουσαν εἰς τὴν πόλιν, ἥτις αὐτομάτη ἠνοίγη αὐτοῖς, καὶ ἐξελθόντες προῆλθον ῥύμην μίαν, καὶ εὐθέως ἀπέστη ὁ ἄγγελος ἀπ’ αὐτοῦ. "],[49003,"\u003cspan class=\"citation\"\u003eACTS 12.11\u003c/span\u003e καὶ ὁ Πέτρος ἐν ἑαυτῷ γενόμενος εἶπεν, "],[49004,"νῦν οἶδα ἀληθῶς ὅτι ἐξαπέστειλεν κύριος τὸν ἄγγελον αὐτοῦ καὶ ἐξείλατό με ἐκ χειρὸς Ἡρῴδου καὶ πάσης τῆς προσδοκίας τοῦ λαοῦ τῶν Ἰουδαίων. "],[25424,"\u003cspan class=\"citation\"\u003eACTS 12.12\u003c/span\u003e συνιδών τε ἦλθεν ἐπὶ τὴν οἰκίαν τῆς Μαρίας τῆς μητρὸς Ἰωάννου τοῦ ἐπικαλουμένου Μάρκου, οὗ ἦσαν ἱκανοὶ συνηθροισμένοι καὶ προσευχόμενοι. "],[25425,"\u003cspan class=\"citation\"\u003eACTS 12.13\u003c/span\u003e κρούσαντος δὲ αὐτοῦ τὴν θύραν τοῦ πυλῶνος προσῆλθεν παιδίσκη ὑπακοῦσαι ὀνόματι Ῥόδη· "],[49005,"\u003cspan class=\"citation\"\u003eACTS 12.14\u003c/span\u003e καὶ ἐπιγνοῦσα τὴν φωνὴν τοῦ Πέτρου ἀπὸ τῆς χαρᾶς οὐκ ἤνοιξεν τὸν πυλῶνα, "],[49006,"εἰσδραμοῦσα δὲ ἀπήγγειλεν ἑστάναι τὸν Πέτρον πρὸ τοῦ πυλῶνος. "],[49007,"\u003cspan class=\"citation\"\u003eACTS 12.15\u003c/span\u003e οἱ δὲ πρὸς αὐτὴν εἶπαν, "],[49008,"μαίνῃ. "],[25428,"ἡ δὲ διϊσχυρίζετο οὕτως ἔχειν. "],[49009,"οἱ δὲ ἔλεγον, "],[49010,"ὁ ἄγγελός ἐστιν αὐτοῦ. "],[25430,"\u003cspan class=\"citation\"\u003eACTS 12.16\u003c/span\u003e ὁ δὲ Πέτρος ἐπέμενεν κρούων· "],[25431,"ἀνοίξαντες δὲ εἶδαν αὐτὸν καὶ ἐξέστησαν. "],[49011,"\u003cspan class=\"citation\"\u003eACTS 12.17\u003c/span\u003e κατασείσας δὲ αὐτοῖς τῇ χειρὶ σιγᾶν διηγήσατο πῶς ὁ κύριος αὐτὸν ἐξήγαγεν ἐκ τῆς φυλακῆς, "],[49012,"εἶπέν τε, "],[49013,"ἀπαγγείλατε Ἰακώβῳ καὶ τοῖς ἀδελφοῖς ταῦτα. "],[25433,"καὶ ἐξελθὼν ἐπορεύθη εἰς ἕτερον τόπον. "],[49014,"\u003cspan class=\"citation\"\u003eACTS 12.18\u003c/span\u003e γενομένης δὲ ἡμέρας ἦν τάραχος οὐκ ὀλίγος ἐν τοῖς στρατιώταις, τί ἄρα ὁ Πέτρος ἐγένετο. "],[25435,"\u003cspan class=\"citation\"\u003eACTS 12.19\u003c/span\u003e Ἡρώδης δὲ ἐπιζητήσας αὐτὸν καὶ μὴ εὑρών, ἀνακρίνας τοὺς φύλακας ἐκέλευσεν ἀπαχθῆναι, καὶ κατελθὼν ἀπὸ τῆς Ἰουδαίας εἰς τὴν Καισάριαν διέτριβεν. "],[25436,"\u003cspan class=\"citation\"\u003eACTS 12.20\u003c/span\u003e ἦν δὲ θυμομαχῶν Τυρίοις καὶ Σιδωνίοις· "],[25437,"ὁμοθυμαδὸν δὲ παρῆσαν πρὸς αὐτόν, καὶ πείσαντες Βλάστον τὸν ἐπὶ τοῦ κοιτῶνος τοῦ βασιλέως ᾐτοῦντο εἰρήνην, διὰ τὸ τρέφεσθαι αὐτῶν τὴν χώραν ἀπὸ τῆς βασιλικῆς. "],[25438,"\u003cspan class=\"citation\"\u003eACTS 12.21\u003c/span\u003e τακτῇ δὲ ἡμέρᾳ ὁ Ἡρῴδης ἐνδυσάμενος ἐσθῆτα βασιλικὴν καθίσας ἐπὶ τοῦ βήματος ἐδημηγόρει πρὸς αὐτούς· "],[49016,"\u003cspan class=\"citation\"\u003eACTS 12.22\u003c/span\u003e ὁ δὲ δῆμος ἐπεφώνει, "],[49017,"θεοῦ φωνὴ καὶ οὐκ ἀνθρώπου. "],[25440,"\u003cspan class=\"citation\"\u003eACTS 12.23\u003c/span\u003e παραχρῆμα δὲ ἐπάταξεν αὐτὸν ἄγγελος κυρίου ἀνθ’ ὧν οὐκ ἔδωκεν τὴν δόξαν τῷ θεῷ, καὶ γενόμενος σκωληκόβρωτος ἐξέψυξεν. "],[25441,"\u003cspan class=\"citation\"\u003eACTS 12.24\u003c/span\u003e ὁ δὲ λόγος τοῦ θεοῦ ηὔξανεν καὶ ἐπληθύνετο. "],[25442,"\u003cspan class=\"citation\"\u003eACTS 12.25\u003c/span\u003e Βαρνάβας δὲ καὶ Σαῦλος ὑπέστρεψαν ἐξ Ἱερουσαλὴμ πληρώσαντες τὴν διακονίαν, συνπαραλαβόντες Ἰωάννην τὸν ἐπικληθέντα Μᾶρκον."],[25443,"\u003cspan class=\"citation\"\u003eACTS 13.1\u003c/span\u003e Ἦσαν δὲ ἐν Ἀντιοχείᾳ κατὰ τὴν οὖσαν ἐκκλησίαν προφῆται καὶ διδάσκαλοι ὅ τε Βαρναβᾶς καὶ Συμεὼν ὁ καλούμενος Νίγερ, καὶ Λούκιος ὁ Κυρηναῖος, Μαναήν τε Ἡρῴδου τοῦ τετραάρχου σύντροφος καὶ Σαῦλος. "]]