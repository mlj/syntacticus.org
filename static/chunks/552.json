[["proiel:20170214:greek-nt:25404","\u003cspan class=\"citation\"\u003eACTS 11.27\u003c/span\u003e Ἐν ταύταις δὲ ταῖς ἡμέραις κατῆλθον ἀπὸ Ἱεροσολύμων προφῆται εἰς Ἀντιόχειαν· "],["proiel:20170214:greek-nt:25405","\u003cspan class=\"citation\"\u003eACTS 11.28\u003c/span\u003e ἀναστὰς δὲ εἷς ἐξ αὐτῶν ὀνόματι Ἄγαβος ἐσήμανεν διὰ τοῦ πνεύματος λιμὸν μεγάλην μέλλειν ἔσεσθαι ἐφ’ ὅλην τὴν οἰκουμένην· "],["proiel:20170214:greek-nt:25406","ἥτις ἐγένετο ἐπὶ Κλαυδίου. "],["proiel:20170214:greek-nt:25407","\u003cspan class=\"citation\"\u003eACTS 11.29\u003c/span\u003e τῶν δὲ μαθητῶν καθὼς εὐπορεῖτό τις ὥρισαν ἕκαστος αὐτῶν εἰς διακονίαν πέμψαι τοῖς κατοικοῦσιν ἐν τῇ Ἰουδαίᾳ ἀδελφοῖς· "],["proiel:20170214:greek-nt:25408","\u003cspan class=\"citation\"\u003eACTS 11.30\u003c/span\u003e ὃ καὶ ἐποίησαν ἀποστείλαντες πρὸς τοὺς πρεσβυτέρους διὰ χειρὸς Βαρναβᾶ καὶ Σαύλου."],["proiel:20170214:greek-nt:25409","\u003cspan class=\"citation\"\u003eACTS 12.1\u003c/span\u003e Κατ’ ἐκεῖνον δὲ τὸν καιρὸν ἐπέβαλεν ὁ βασιλεὺς Ἡρῴδης τὰς χεῖρας κακῶσαί τινας τῶν ἀπὸ τῆς ἐκκλησίας. "],["proiel:20170214:greek-nt:25410","\u003cspan class=\"citation\"\u003eACTS 12.2\u003c/span\u003e ἀνεῖλεν δὲ Ἰάκωβον τὸν ἀδελφὸν Ἰωάννου μαχαίρῃ. "],["proiel:20170214:greek-nt:25411","\u003cspan class=\"citation\"\u003eACTS 12.3\u003c/span\u003e ἰδὼν δὲ ὅτι ἀρεστόν ἐστιν τοῖς Ἰουδαίοις προσέθετο συλλαβεῖν καὶ Πέτρον ἦσαν δὲ ἡμέραι τῶν ἀζύμων, \u003cspan class=\"citation\"\u003eACTS 12.4\u003c/span\u003e ὃν καὶ πιάσας ἔθετο εἰς φυλακήν, παραδοὺς τέσσαρσιν τετραδίοις στρατιωτῶν φυλάσσειν αὐτόν, βουλόμενος μετὰ τὸ πάσχα ἀναγαγεῖν αὐτὸν τῷ λαῷ. "],["proiel:20170214:greek-nt:25412","\u003cspan class=\"citation\"\u003eACTS 12.5\u003c/span\u003e ὁ μὲν οὖν Πέτρος ἐτηρεῖτο ἐν τῇ φυλακῇ· "],["proiel:20170214:greek-nt:25413","προσευχὴ δὲ ἦν ἐκτενῶς γινομένη ὑπὸ τῆς ἐκκλησίας πρὸς τὸν θεὸν περὶ αὐτοῦ. "],["proiel:20170214:greek-nt:48993","\u003cspan class=\"citation\"\u003eACTS 12.6\u003c/span\u003e ὅτε δὲ ἤμελλεν προαγαγεῖν αὐτὸν ὁ Ἡρῴδης, τῇ νυκτὶ ἐκείνῃ ἦν ὁ Πέτρος κοιμώμενος μεταξὺ δύο στρατιωτῶν δεδεμένος ἁλύσεσιν δυσίν, "],["proiel:20170214:greek-nt:48994","φύλακές τε πρὸ τῆς θύρας ἐτήρουν τὴν φυλακήν. "],["proiel:20170214:greek-nt:25415","\u003cspan class=\"citation\"\u003eACTS 12.7\u003c/span\u003e καὶ ἰδοὺ ἄγγελος κυρίου ἐπέστη, καὶ φῶς ἔλαμψεν ἐν τῷ οἰκήματι· "],["proiel:20170214:greek-nt:48995","πατάξας δὲ τὴν πλευρὰν τοῦ Πέτρου ἤγειρεν αὐτὸν λέγων, "],["proiel:20170214:greek-nt:48996","ἀνάστα ἐν τάχει. "],["proiel:20170214:greek-nt:25417","καὶ ἐξέπεσαν αὐτοῦ αἱ ἁλύσεις ἐκ τῶν χειρῶν. "],["proiel:20170214:greek-nt:48997","\u003cspan class=\"citation\"\u003eACTS 12.8\u003c/span\u003e εἶπεν τε ὁ ἄγγελος πρὸς αὐτόν, "],["proiel:20170214:greek-nt:48998","ζῶσαι καὶ ὑπόδησαι τὰ σανδάλιά σου. "],["proiel:20170214:greek-nt:25419","ἐποίησεν δὲ οὕτως. "],["proiel:20170214:greek-nt:48999","καὶ λέγει αὐτῷ, "],["proiel:20170214:greek-nt:49000","περιβαλοῦ τὸ ἱμάτιόν σου καὶ ἀκολούθει μοι. "],["proiel:20170214:greek-nt:49001","\u003cspan class=\"citation\"\u003eACTS 12.9\u003c/span\u003e καὶ ἐξελθὼν ἠκολούθει, καὶ οὐκ ᾔδει ὅτι ἀληθές ἐστιν τὸ γινόμενον διὰ τοῦ ἀγγέλου, "],["proiel:20170214:greek-nt:49002","ἐδόκει δὲ ὅραμα βλέπειν. "],["proiel:20170214:greek-nt:25422","\u003cspan class=\"citation\"\u003eACTS 12.10\u003c/span\u003e διελθόντες δὲ πρώτην φυλακὴν καὶ δευτέραν ἦλθαν ἐπὶ τὴν πύλην τὴν σιδηρᾶν τὴν φέρουσαν εἰς τὴν πόλιν, ἥτις αὐτομάτη ἠνοίγη αὐτοῖς, καὶ ἐξελθόντες προῆλθον ῥύμην μίαν, καὶ εὐθέως ἀπέστη ὁ ἄγγελος ἀπ’ αὐτοῦ. "],["proiel:20170214:greek-nt:49003","\u003cspan class=\"citation\"\u003eACTS 12.11\u003c/span\u003e καὶ ὁ Πέτρος ἐν ἑαυτῷ γενόμενος εἶπεν, "],["proiel:20170214:greek-nt:49004","νῦν οἶδα ἀληθῶς ὅτι ἐξαπέστειλεν κύριος τὸν ἄγγελον αὐτοῦ καὶ ἐξείλατό με ἐκ χειρὸς Ἡρῴδου καὶ πάσης τῆς προσδοκίας τοῦ λαοῦ τῶν Ἰουδαίων. "],["proiel:20170214:greek-nt:25424","\u003cspan class=\"citation\"\u003eACTS 12.12\u003c/span\u003e συνιδών τε ἦλθεν ἐπὶ τὴν οἰκίαν τῆς Μαρίας τῆς μητρὸς Ἰωάννου τοῦ ἐπικαλουμένου Μάρκου, οὗ ἦσαν ἱκανοὶ συνηθροισμένοι καὶ προσευχόμενοι. "],["proiel:20170214:greek-nt:25425","\u003cspan class=\"citation\"\u003eACTS 12.13\u003c/span\u003e κρούσαντος δὲ αὐτοῦ τὴν θύραν τοῦ πυλῶνος προσῆλθεν παιδίσκη ὑπακοῦσαι ὀνόματι Ῥόδη· "],["proiel:20170214:greek-nt:49005","\u003cspan class=\"citation\"\u003eACTS 12.14\u003c/span\u003e καὶ ἐπιγνοῦσα τὴν φωνὴν τοῦ Πέτρου ἀπὸ τῆς χαρᾶς οὐκ ἤνοιξεν τὸν πυλῶνα, "],["proiel:20170214:greek-nt:49006","εἰσδραμοῦσα δὲ ἀπήγγειλεν ἑστάναι τὸν Πέτρον πρὸ τοῦ πυλῶνος. "],["proiel:20170214:greek-nt:49007","\u003cspan class=\"citation\"\u003eACTS 12.15\u003c/span\u003e οἱ δὲ πρὸς αὐτὴν εἶπαν, "],["proiel:20170214:greek-nt:49008","μαίνῃ. "],["proiel:20170214:greek-nt:25428","ἡ δὲ διϊσχυρίζετο οὕτως ἔχειν. "],["proiel:20170214:greek-nt:49009","οἱ δὲ ἔλεγον, "],["proiel:20170214:greek-nt:49010","ὁ ἄγγελός ἐστιν αὐτοῦ. "],["proiel:20170214:greek-nt:25430","\u003cspan class=\"citation\"\u003eACTS 12.16\u003c/span\u003e ὁ δὲ Πέτρος ἐπέμενεν κρούων· "],["proiel:20170214:greek-nt:25431","ἀνοίξαντες δὲ εἶδαν αὐτὸν καὶ ἐξέστησαν. "],["proiel:20170214:greek-nt:49011","\u003cspan class=\"citation\"\u003eACTS 12.17\u003c/span\u003e κατασείσας δὲ αὐτοῖς τῇ χειρὶ σιγᾶν διηγήσατο πῶς ὁ κύριος αὐτὸν ἐξήγαγεν ἐκ τῆς φυλακῆς, "],["proiel:20170214:greek-nt:49012","εἶπέν τε, "],["proiel:20170214:greek-nt:49013","ἀπαγγείλατε Ἰακώβῳ καὶ τοῖς ἀδελφοῖς ταῦτα. "],["proiel:20170214:greek-nt:25433","καὶ ἐξελθὼν ἐπορεύθη εἰς ἕτερον τόπον. "],["proiel:20170214:greek-nt:49014","\u003cspan class=\"citation\"\u003eACTS 12.18\u003c/span\u003e γενομένης δὲ ἡμέρας ἦν τάραχος οὐκ ὀλίγος ἐν τοῖς στρατιώταις, τί ἄρα ὁ Πέτρος ἐγένετο. "],["proiel:20170214:greek-nt:25435","\u003cspan class=\"citation\"\u003eACTS 12.19\u003c/span\u003e Ἡρώδης δὲ ἐπιζητήσας αὐτὸν καὶ μὴ εὑρών, ἀνακρίνας τοὺς φύλακας ἐκέλευσεν ἀπαχθῆναι, καὶ κατελθὼν ἀπὸ τῆς Ἰουδαίας εἰς τὴν Καισάριαν διέτριβεν. "],["proiel:20170214:greek-nt:25436","\u003cspan class=\"citation\"\u003eACTS 12.20\u003c/span\u003e ἦν δὲ θυμομαχῶν Τυρίοις καὶ Σιδωνίοις· "],["proiel:20170214:greek-nt:25437","ὁμοθυμαδὸν δὲ παρῆσαν πρὸς αὐτόν, καὶ πείσαντες Βλάστον τὸν ἐπὶ τοῦ κοιτῶνος τοῦ βασιλέως ᾐτοῦντο εἰρήνην, διὰ τὸ τρέφεσθαι αὐτῶν τὴν χώραν ἀπὸ τῆς βασιλικῆς. "],["proiel:20170214:greek-nt:25438","\u003cspan class=\"citation\"\u003eACTS 12.21\u003c/span\u003e τακτῇ δὲ ἡμέρᾳ ὁ Ἡρῴδης ἐνδυσάμενος ἐσθῆτα βασιλικὴν καθίσας ἐπὶ τοῦ βήματος ἐδημηγόρει πρὸς αὐτούς· "],["proiel:20170214:greek-nt:49016","\u003cspan class=\"citation\"\u003eACTS 12.22\u003c/span\u003e ὁ δὲ δῆμος ἐπεφώνει, "],["proiel:20170214:greek-nt:49017","θεοῦ φωνὴ καὶ οὐκ ἀνθρώπου. "],["proiel:20170214:greek-nt:25440","\u003cspan class=\"citation\"\u003eACTS 12.23\u003c/span\u003e παραχρῆμα δὲ ἐπάταξεν αὐτὸν ἄγγελος κυρίου ἀνθ’ ὧν οὐκ ἔδωκεν τὴν δόξαν τῷ θεῷ, καὶ γενόμενος σκωληκόβρωτος ἐξέψυξεν. "],["proiel:20170214:greek-nt:25441","\u003cspan class=\"citation\"\u003eACTS 12.24\u003c/span\u003e ὁ δὲ λόγος τοῦ θεοῦ ηὔξανεν καὶ ἐπληθύνετο. "],["proiel:20170214:greek-nt:25442","\u003cspan class=\"citation\"\u003eACTS 12.25\u003c/span\u003e Βαρνάβας δὲ καὶ Σαῦλος ὑπέστρεψαν ἐξ Ἱερουσαλὴμ πληρώσαντες τὴν διακονίαν, συνπαραλαβόντες Ἰωάννην τὸν ἐπικληθέντα Μᾶρκον."],["proiel:20170214:greek-nt:25443","\u003cspan class=\"citation\"\u003eACTS 13.1\u003c/span\u003e Ἦσαν δὲ ἐν Ἀντιοχείᾳ κατὰ τὴν οὖσαν ἐκκλησίαν προφῆται καὶ διδάσκαλοι ὅ τε Βαρναβᾶς καὶ Συμεὼν ὁ καλούμενος Νίγερ, καὶ Λούκιος ὁ Κυρηναῖος, Μαναήν τε Ἡρῴδου τοῦ τετραάρχου σύντροφος καὶ Σαῦλος. "]]