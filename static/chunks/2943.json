[["torot:20180323:usp-sbor:191546","тоже бл҃женыи съ вьсꙗкыимь съмѣрениѥмь въставъ сѣде на кони. "],["torot:20180323:usp-sbor:191547","а ѡномѹ же легъшю на возѣ. и идꙗше пѹтьмь радѹꙗ сѧ и славꙗ б҃а. "],["torot:20180323:usp-sbor:191549","и ѥгда же въздрѣмааше сꙗ тъгда же съсѣдъ текъ идꙗаше въскраи конꙗ. дондеже трѹдꙗаше сѧ "],["torot:20180323:usp-sbor:191693","ти тако пакы на конь въсѧдꙗше. "],["torot:20180323:usp-sbor:191551","часто же ѹже зорꙗмъ въсходꙗщемъ. и вельможамъ ѣдѹщемъ къ кнꙗзю. и издалеча познавъше бл҃женааго. и съсѣдъше съ конь покланꙗахѹ сꙗ ѹбо блж҃енѹѹмѹ оц҃ю нашемѹ ѳеѡдосию. "],["torot:20180323:usp-sbor:191555","тъгда же глагола отрокѹ "],["torot:20180323:usp-sbor:192201","се ѹже чадо свѣтъ ѥсть "],["torot:20180323:usp-sbor:192202","въсꙗди на конь свои. "],["torot:20180323:usp-sbor:191556","онъ же видѣвъ ѥже тако вьси покланꙗхѹть сѧ ѥмѹ. и ѹжасе сꙗ въ ѹмѣ "],["torot:20180323:usp-sbor:192203","и трепеть си въста и въсѣде на конь. "],["torot:20180323:usp-sbor:191558","ти тако поиде пѹтьмь. "],["torot:20180323:usp-sbor:191559","а прп҃добьнѹѹмѹ ѳеѡдосию на возѣ сѣдꙗщю. вси же болꙗре сърѣтъше покланꙗхѹ сꙗ ѥмѹ. "],["torot:20180323:usp-sbor:191561","таче дошьдъшю ѥмѹ манастырꙗ и се ишедъше вьсꙗ братиꙗ поклониша сѧ ѥмѹ до землꙗ. "],["torot:20180323:usp-sbor:191562","тоже отрокъ больми ѹжасе сꙗ помышлꙗѧ въ себе "],["torot:20180323:usp-sbor:192205","кто сь ѥсть. ѥже тако вьси покланꙗють сѧ ѥмѹ "],["torot:20180323:usp-sbor:192206","и ѥмы и за рѹкѹ. въведе и въ трапезьницю "],["torot:20180323:usp-sbor:192207","таче повелѣ ѥмѹ дати ѣсти и пити ѥлико хощеть. "],["torot:20180323:usp-sbor:191565","ѥще же и кѹнами томѹ давъ отъпѹсти и. "],["torot:20180323:usp-sbor:191566","си же съповѣда самъ братии повозьникъ тъ. "],["torot:20180323:usp-sbor:191567","а блж҃енѹѹмѹ о сѥмь никомѹже ꙗвивъшю. нъ сице бѣ ѹбо по всꙗ дн҃и о сихъ ѹча братию. не възносити сꙗ ни о чемь же. нъ съмеренѹ быти мнихѹ. а самомѹ мьньшю всѣхъ творити сꙗ и не величати сꙗ. нъ къ вьсѣмъ покоривѹ быти. "],["torot:20180323:usp-sbor:192415","и ходꙗще иже гл҃ааше имъ рѹцѣ съгъбенѣ на прьсьхъ своихъ къжьдо да имате. "],["torot:20180323:usp-sbor:191574","и никто же васъ да не преходить. въ съмѣрении же вашемь "],["torot:20180323:usp-sbor:192795","да сꙗ покланꙗѥте къждо дрѹгъ къ дрѹгѹ. ꙗкоже ѥсть лѣпо мьнихѹ. "],["torot:20180323:usp-sbor:191577","и не преходити же отъ келиѣ въ келию. нъ въ своѥи келии къждо васъ да молить бога. "],["torot:20180323:usp-sbor:192416","сицими же и инѣми словесы. по всꙗ дн҃и не престаꙗ ихъ наказааше. "],["torot:20180323:usp-sbor:191581","и аще пакы слышааше ѿ братиꙗ комѹже сѹщю ѿ мьчьтании бѣсовьскыихъ. то сиꙗ призъвавъ и ꙗко въ вьсѣхъ искѹшенихъ бывъ. ѹчааше и наказааше стати крѣпъцѣ противѹ диꙗволемъ къзньмъ. никако же постѹпати ни раслабѣти сѧ ѿ мьчьтании и бѣсовьскыꙗ напасти. не ѿходити имъ ѿ мѣста того нъ постъмь и мл҃твою оградити сꙗ. и б҃а часто призывати на побѣдѹ злааго бѣса. "],["torot:20180323:usp-sbor:191587","гл҃ааше же и се къ нимъ ꙗко тако и мнѣ бѣ испьрва. "],["torot:20180323:usp-sbor:191588","ѥдинои бо нощи поющю ми въ кели обычьныꙗ псалъмы. и се пьсъ чьрнъ ста предъ мною. ꙗкоже имь мнѣ нельзѣ ни поклонити сꙗ. стоꙗщю же ѥмѹ на многъ часъ предъ мною. "],["torot:20180323:usp-sbor:191592","се же азъ постреченъ бывъ хотѣхъ ѹдарити и "],["torot:20180323:usp-sbor:192417","и се невидимъ бысть ѿ мене. "],["torot:20180323:usp-sbor:191593","тъгда же страхъ и трепетъ обиꙗтъ мꙗ. ѧкоже хотѣти ми бѣжати отъ мѣста того. ꙗко аще не бы г҃ь помоглъ ми "],["torot:20180323:usp-sbor:192796","се бо малы въспрꙗнѹвъ ѿ ѹжасти. начахъ прилѣжьно б҃а молити. и часто поклониѥ колѣномъ творити "],["torot:20180323:usp-sbor:192421","и тако ѿбеже отъ мене страхъ тъ. ꙗко же отъ того часа не боꙗти ми сꙗ ихъ. аще предъ очима моима ꙗвлꙗхѹть ми сѧ. "],["torot:20180323:usp-sbor:192422","къ симъ же и ина многа словеса гл҃ааше крѣпꙗ ѧ на зълыꙗ дѹхы. "],["torot:20180323:usp-sbor:191601","и тако ѿпѹщааше ꙗ радѹюща сꙗ и славꙗ бога. о таковѣмь наказании. доблꙗаго наставьника и ѹчителꙗ ихъ. "],["torot:20180323:usp-sbor:191604","и се исповѣда ми ѥдинъ отъ братиꙗ именьмь илариѡнъ гл҃ѧ. ꙗко "],["torot:20180323:usp-sbor:192423","многѹ ми пакость творꙗхѹ въ келии зълии бѣси. "],["torot:20180323:usp-sbor:191606","ѥгда бо ѥмѹ легъшю на ложи своѥмь. и се множьство бѣсовъ пришьдъше и за власы имъше и. и тако пьхающе влачахѹти и. "],["torot:20180323:usp-sbor:191609","и дрѹзии же стѣнѹ подъимъше гл҃аахѹ. "],["torot:20180323:usp-sbor:191610","сѣмо да влеченъ бѹдеть ꙗко стѣною подавленъ. "],["torot:20180323:usp-sbor:191611","и тако по всꙗ нощи творꙗхѹть ѥмѹ. "],["torot:20180323:usp-sbor:191612","и ѹже не могыи тьрпѣти шедъ съповѣда прп҃дбьнѹмѹ оц҃ю ѳеѡдосию пакость бѣсовьскѹю. "],["torot:20180323:usp-sbor:191613","и хотꙗ отъити отъ мѣста того въ инѹ келию. тоже бл҃женыи молѧшети и глаголꙗ "],["torot:20180323:usp-sbor:192788","ни брате не ѿходи отъ мѣста того. да не коко похвалꙗть сѧ тобою злии дѹси. ꙗко побѣдивъше тꙗ и бѣдѹ на тѧ створьше. "],["torot:20180323:usp-sbor:192797","ѿтолѣ пакы больше зъло начьнѹт ти твори ꙗко власть приимъше на тѧ. "],["torot:20180323:usp-sbor:191618","нъ се да молиши сꙗ б҃ѹ въ келии своѥи. да и бъ҃ видꙗ твоѥ трьпѣниѥ подасть ти побѣдѹ на нꙗ. ѧко же не съмѣти имъ ни приближити сѧ къ тебе. "],["torot:20180323:usp-sbor:191621","ѡнъ же пакы гл҃аше ѥмѹ. "],["torot:20180323:usp-sbor:191622","молю ти сѧ оч҃е ꙗко ѿселѣ не могѹ пребывати въ келии. множьства ради живѹщихъ бѣсовъ въ неи. "],["torot:20180323:usp-sbor:191624","тъгда же бл҃женыи прекр҃стивы и таче гл҃а ѥмѹ. "],["torot:20180323:usp-sbor:191625","иди и бѹди въ келии своѥи. "],["torot:20180323:usp-sbor:191626","и ѿселѣ не имѹть ти никоѥꙗ же пакости створити лѹкавии бѣси "],["torot:20180323:usp-sbor:192789","не бо видѣти ихъ имаши. "],["torot:20180323:usp-sbor:191627","онъ же вѣрѹ имъ и поклонивъ сѧ ст҃ѹѹмѹ отъиде. "],["torot:20180323:usp-sbor:191628","и тако въ тѹ нощь легъ въ келии своѥи съпа сладъко. "],["torot:20180323:usp-sbor:191629","и отътолѣ проныривии бѣси не съмѣша ни приближити сꙗ къ мѣстѹ томѹ. млт҃вами бо прп҃дбнаго оц҃а нашего ѳеѡдосиꙗ отъгоними сѹще "],["torot:20180323:usp-sbor:192790","и бѣжаще ѿидоша. "],["torot:20180323:usp-sbor:191631","и се пакы тъ же чьрньць иларионъ съповѣда ми. "],["torot:20180323:usp-sbor:191632","бꙗше бо и книгамъ хытръ псати. "],["torot:20180323:usp-sbor:191633","сии по всꙗ дн҃и и нощи писааше книгы въ келии ѹ блж҃енааго оц҃а нашего ѳеѡдосиꙗ. ономѹ же псалтырь ѹсты поющю тихо и рѹкама прꙗдѹща вълнѹ. или коѥ ино дѣло дѣлающа. "],["torot:20180323:usp-sbor:191636","тако же въ ѥдинъ вечеръ дѣлающема има къжьдо своѥ дѣло. и се въниде икономъ гл҃ꙗ блаженомѹ. ꙗко "],["torot:20180323:usp-sbor:192792","въ ѹтрии дн҃ь не имамъ кѹпити ѥже на ꙗдь братии. и на инѹ потребѹ. "],["torot:20180323:usp-sbor:191640","тоже бл҃женыи гл҃а ѥмѹ. "],["torot:20180323:usp-sbor:191641","се ꙗкоже видиши ѹже вечеръ сѹщь и ѹтрьнии дн҃ь далече ѥсть. "],["torot:20180323:usp-sbor:193004","тѣмь же иди и потрьпи мало молꙗ сꙗ бѹ҃. "],["torot:20180323:usp-sbor:191643","некъли тъ помилѹѥть ны и попечеть сꙗ о насъ ꙗкоже самъ хощеть. "],["torot:20180323:usp-sbor:191644","и то слышавъ икономъ отъиде. "],["torot:20180323:usp-sbor:191645","таче шедъ блж҃еныи иде въ келию свою пѣтъ по обычаю ѡба на десѧте псалма. "],["torot:20180323:usp-sbor:191646","тако же и по мл҃твѣ шьдъ сѣде дѣлаꙗ дѣло своѥ. "],["torot:20180323:usp-sbor:191647","и се пакы въниде икономъ то же гл҃ꙗ. "],["torot:20180323:usp-sbor:191648","тъгда ѿвѣща ѥмȣ блж҃еныи рѣхъ "],["torot:20180323:usp-sbor:192992","ти иди и помоли сꙗ богѹ. "],["torot:20180323:usp-sbor:192994","въ ѹтрии дн҃ь шедъ въ градъ. и ѹ продающиихъ да възьмеши въ заимъ. иже ти на потребѹ братии. "],["torot:20180323:usp-sbor:191652","и послѣдь ѥгда богодѣꙗвъшюѹмѹ б҃ѹ. ѿдамы дългъ ѿ бога. "]]