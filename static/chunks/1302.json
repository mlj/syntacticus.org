[["proiel:20180408:gothic-nt:38247","\u003cspan class=\"citation\"\u003eMARK 14.63\u003c/span\u003e iþ sa auhumista gudja disskreitands wastjos seinos qaþ: "],["proiel:20180408:gothic-nt:38248","ƕa þanamais þaurbum weis weitwode? "],["proiel:20180408:gothic-nt:38249","\u003cspan class=\"citation\"\u003eMARK 14.64\u003c/span\u003e hausideduþ þo wajamerein is: "],["proiel:20180408:gothic-nt:38250","ƕa izwis þugkeiþ? "],["proiel:20180408:gothic-nt:38251","þaruh eis allai gadomidedun ina skulan wisan dauþau. "],["proiel:20180408:gothic-nt:38252","\u003cspan class=\"citation\"\u003eMARK 14.65\u003c/span\u003e jah dugunnun sumai speiwan ana wlit is jah huljan andwairþi is jah kaupatjan ina; "],["proiel:20180408:gothic-nt:38253","jah qeþun du imma: "],["proiel:20180408:gothic-nt:38254","praufetei! "],["proiel:20180408:gothic-nt:38255","jah andbahtos lofam slohun ina. "],["proiel:20180408:gothic-nt:38256","\u003cspan class=\"citation\"\u003eMARK 14.66\u003c/span\u003e jah wisandin Paitrau in rohsnai dalaþa atiddja aina þiujo þis auhumistins gudjins, \u003cspan class=\"citation\"\u003eMARK 14.67\u003c/span\u003e jah gasaiƕandei Paitru warmjandan sik, insaiƕandei du imma qaþ: "],["proiel:20180408:gothic-nt:38257","jah þu miþ Iesua þamma Nazoreinau wast. "],["proiel:20180408:gothic-nt:38258","\u003cspan class=\"citation\"\u003eMARK 14.68\u003c/span\u003e iþ is afaiaik qiþands: "],["proiel:20180408:gothic-nt:38259","ni wait, ni kann ƕa þu qiþis. "],["proiel:20180408:gothic-nt:38260","jah galaiþ faur gard, jah hana wopida. "],["proiel:20180408:gothic-nt:38261","\u003cspan class=\"citation\"\u003eMARK 14.69\u003c/span\u003e jah þiwi gasaiƕandei ina aftra dugann qiþan þaim faurastandandam, þatei sa þizei ist. "],["proiel:20180408:gothic-nt:38262","\u003cspan class=\"citation\"\u003eMARK 14.70\u003c/span\u003e iþ is aftra laugnida. "],["proiel:20180408:gothic-nt:38263","jah afar leitil aftra þai atstandandans qeþun du Paitrau: "],["proiel:20180408:gothic-nt:38264","bi sunjai, þizei is; "],["proiel:20180408:gothic-nt:38265","jah auk Galeilaius is jah razda þeina galeika ist. "],["proiel:20180408:gothic-nt:38266","\u003cspan class=\"citation\"\u003eMARK 14.71\u003c/span\u003e iþ is dugann afaikan jah swaran þatei "],["proiel:20180408:gothic-nt:56961","ni kann þana mannan þanei qiþiþ. "],["proiel:20180408:gothic-nt:38267","\u003cspan class=\"citation\"\u003eMARK 14.72\u003c/span\u003e jah anþaramma sinþa hana wopida. "],["proiel:20180408:gothic-nt:38268","jah gamunda Paitrus þata waurd, swe qaþ imma Iesus, þatei "],["proiel:20180408:gothic-nt:56964","faurþize hana hrukjai twaim sinþam, inwidis mik þrim sinþam. "],["proiel:20180408:gothic-nt:38269","jah dugann greitan."],["proiel:20180408:gothic-nt:38270","\u003cspan class=\"citation\"\u003eMARK 15.1\u003c/span\u003e Jah sunsaiw in maurgin garuni taujandans þai auhumistans gudjans miþ þaim sinistam jah bokarjam, jah alla so gafaurds gabindandans Iesu brahtedun ina at Peilatau. "],["proiel:20180408:gothic-nt:38271","\u003cspan class=\"citation\"\u003eMARK 15.2\u003c/span\u003e jah frah ina Peilatus: "],["proiel:20180408:gothic-nt:38272","þu is þiudans Iudaie? "],["proiel:20180408:gothic-nt:38273","iþ is andhafjands qaþ du imma: "],["proiel:20180408:gothic-nt:38274","þu qiþis. "],["proiel:20180408:gothic-nt:38275","\u003cspan class=\"citation\"\u003eMARK 15.3\u003c/span\u003e jah wrohidedun ina þai auhumistans gudjans filu. "],["proiel:20180408:gothic-nt:38276","\u003cspan class=\"citation\"\u003eMARK 15.4\u003c/span\u003e iþ Peilatus aftra frah ina qiþands: "],["proiel:20180408:gothic-nt:38277","niu andhafjis ni waiht? "],["proiel:20180408:gothic-nt:38278","sai, ƕan filu ana þuk weitwodjand. "],["proiel:20180408:gothic-nt:38279","\u003cspan class=\"citation\"\u003eMARK 15.5\u003c/span\u003e iþ Iesus þanamais waiht ni andhof, swaswe sildaleikida Peilatus. "],["proiel:20180408:gothic-nt:38280","\u003cspan class=\"citation\"\u003eMARK 15.6\u003c/span\u003e iþ and dulþ ƕarjoh fralailot im ainana bandjan þanei bedun. "],["proiel:20180408:gothic-nt:38281","\u003cspan class=\"citation\"\u003eMARK 15.7\u003c/span\u003e wasuh þan sa haitana Barabbas miþ þaim miþ imma drobjandam gabundans, þaiei in auhjodau maurþr gatawidedun. "],["proiel:20180408:gothic-nt:38282","\u003cspan class=\"citation\"\u003eMARK 15.8\u003c/span\u003e jah usgaggandei alla managei dugunnun bidjan, swaswe sinteino tawida im. "],["proiel:20180408:gothic-nt:38283","\u003cspan class=\"citation\"\u003eMARK 15.9\u003c/span\u003e iþ Peilatus andhof im qiþands: "],["proiel:20180408:gothic-nt:38284","wileidu fraleitan izwis þana þiudan Iudaie? "],["proiel:20180408:gothic-nt:38285","\u003cspan class=\"citation\"\u003eMARK 15.10\u003c/span\u003e wissa auk þatei in neiþis atgebun ina þai auhumistans gudjans. "],["proiel:20180408:gothic-nt:38286","\u003cspan class=\"citation\"\u003eMARK 15.11\u003c/span\u003e iþ þai auhumistans gudjans inwagidedun þo managein ei mais Barabban fralailoti im. "],["proiel:20180408:gothic-nt:38287","\u003cspan class=\"citation\"\u003eMARK 15.12\u003c/span\u003e iþ Peilatus aftra andhafjands qaþ du im: "],["proiel:20180408:gothic-nt:38288","ƕa nu wileiþ ei taujau þammei qiþiþ þiudan Iudaie? "],["proiel:20180408:gothic-nt:38289","\u003cspan class=\"citation\"\u003eMARK 15.13\u003c/span\u003e iþ eis aftra hropidedun: "],["proiel:20180408:gothic-nt:38290","ushramei ina. "],["proiel:20180408:gothic-nt:38291","\u003cspan class=\"citation\"\u003eMARK 15.14\u003c/span\u003e iþ Peilatus qaþ du im: "],["proiel:20180408:gothic-nt:38292","ƕa allis ubilis gatawida? "],["proiel:20180408:gothic-nt:38293","iþ eis mais hropidedun: "],["proiel:20180408:gothic-nt:38294","ushramei ina. "],["proiel:20180408:gothic-nt:38295","\u003cspan class=\"citation\"\u003eMARK 15.15\u003c/span\u003e iþ Peilatus wiljands þizai managein fullafahjan, fralailot im þana Barabban, iþ Iesu atgaf usbliggwands, ei ushramiþs wesi. "],["proiel:20180408:gothic-nt:38296","\u003cspan class=\"citation\"\u003eMARK 15.16\u003c/span\u003e iþ gadrauhteis gatauhun ina innana gardis, þatei ist praitoriaun, jah gahaihaitun alla hansa \u003cspan class=\"citation\"\u003eMARK 15.17\u003c/span\u003e jah gawasidedun ina paurpurai jah atlagidedun ana ina þaurneina wipja uswindandans \u003cspan class=\"citation\"\u003eMARK 15.18\u003c/span\u003e jah dugunnun goljan ina: "],["proiel:20180408:gothic-nt:38297","hails, þiudan Iudaie! "],["proiel:20180408:gothic-nt:38298","\u003cspan class=\"citation\"\u003eMARK 15.19\u003c/span\u003e jah slohun is haubiþ rausa jah bispiwun ina jah lagjandans kniwa inwitun ina. "],["proiel:20180408:gothic-nt:38299","\u003cspan class=\"citation\"\u003eMARK 15.20\u003c/span\u003e jah biþe bilailaikun ina andwasidedun ina þizai paurpurai jah gawasidedun ina wastjom swesaim. "],["proiel:20180408:gothic-nt:38300","jah ustauhun ina ei ushramidedeina ina. "],["proiel:20180408:gothic-nt:38301","\u003cspan class=\"citation\"\u003eMARK 15.21\u003c/span\u003e jah undgripun sumana manne, Seimona Kwreinaiu, qimandan af akra, attan Alaiksandraus jah Rufaus, ei nemi galgan is. "],["proiel:20180408:gothic-nt:38302","\u003cspan class=\"citation\"\u003eMARK 15.22\u003c/span\u003e jah attauhun ina ana Gaulgauþa staþ, þatei ist gaskeiriþ ƕairneins staþs. "],["proiel:20180408:gothic-nt:38303","\u003cspan class=\"citation\"\u003eMARK 15.23\u003c/span\u003e jah gebun imma drigkan wein miþ smwrna; "],["proiel:20180408:gothic-nt:38304","iþ is ni nam. "],["proiel:20180408:gothic-nt:38305","\u003cspan class=\"citation\"\u003eMARK 15.24\u003c/span\u003e jah ushramjandans ina disdailjand wastjos is wairpandans hlauta ana þos, ƕarjizuh ƕa nemi. "]]