[["proiel:20170214:marianus:38420","\u003cspan class=\"citation\"\u003eMarianus MATT 6.9\u003c/span\u003e тако оубо молите вꙑ сѧ. "],["proiel:20170214:marianus:38421","Ѡ҅тьче нашъ иже си на н҃бсхъ да с҃вт сѧ имѧ твое. "],["proiel:20170214:marianus:50685","\u003cspan class=\"citation\"\u003eMarianus MATT 6.10\u003c/span\u003e да придетъ ц҃срествие твое. "],["proiel:20170214:marianus:50686","да бодетъ волѣ твоѣ. ѣко на н҃бси и на земи. "],["proiel:20170214:marianus:38423","\u003cspan class=\"citation\"\u003eMarianus MATT 6.11\u003c/span\u003e хлѣбъ нашъ наставъшааго дьне. даждъ намъ дънесь "],["proiel:20170214:marianus:38424","\u003cspan class=\"citation\"\u003eMarianus MATT 6.12\u003c/span\u003e ꙇ отъпоусти намъ длъгꙑ нашѧ. ѣко и мꙑ отъпоуштаемъ длъжъникомъ нашимъ. "],["proiel:20170214:marianus:38425","\u003cspan class=\"citation\"\u003eMarianus MATT 6.13\u003c/span\u003e ꙇ не вьведи насъ въ напасть. нь избави нꙑ отъ неприѣзни. ѣко твое естъ ц҃срствие. ꙇ сила и слава вь вѣкꙑ аминь. "],["proiel:20170214:marianus:38426","\u003cspan class=\"citation\"\u003eMarianus MATT 6.14\u003c/span\u003e Аще оубо отъпоущаете ч҃лвкмъ съгрѣшениѣ ихъ отъпоуститъ и вамъ о҃тцъ вашъ н҃ебескꙑ. "],["proiel:20170214:marianus:38427","\u003cspan class=\"citation\"\u003eMarianus MATT 6.15\u003c/span\u003e аште ли не отъпоущаете ч҃лвкомъ съгрѣшени ихъ. ни о҃тцъ вашъ отъпоуститъ съгрѣшении вашихъ. "],["proiel:20170214:marianus:50687","\u003cspan class=\"citation\"\u003eMarianus MATT 6.16\u003c/span\u003e егда же постите сѧ. не бѫдѣте ѣко и ѵ҅покрити. "],["proiel:20170214:marianus:50688","просмраждаѭтъ бо лица своѣ. да бѫ сѧ авили ч҃лвкомъ постѧще. "],["proiel:20170214:marianus:38429","аминъ г҃лѭ вамъ. ѣко въсприемлѭтъ мъздѫ своѭ҄. "],["proiel:20170214:marianus:38430","\u003cspan class=\"citation\"\u003eMarianus MATT 6.17\u003c/span\u003e тꙑ же постѧ сѧ помажи главѫ своѭ҄. ꙇ лице твое оумꙑи. \u003cspan class=\"citation\"\u003eMarianus MATT 6.18\u003c/span\u003e да не авиши сѧ ч҃лвкмъ постѧ сѧ. нъ отъцоу твоемоу иже естъ въ таинѣ. "],["proiel:20170214:marianus:38431","ꙇ о҃тцъ твои видѧи въ таинѣ. въздастъ тебѣ ѣвѣ. "],["proiel:20170214:marianus:38432","\u003cspan class=\"citation\"\u003eMarianus MATT 6.19\u003c/span\u003e Не съкрꙑваите себѣ съкровишта на земи. ꙇ҅деже чръвъ и тьлѣ тьлитъ. ꙇ҅деже татие подъкопаваѭ҄тъ й крадѫтъ. "],["proiel:20170214:marianus:38433","\u003cspan class=\"citation\"\u003eMarianus MATT 6.20\u003c/span\u003e съкрꙑваите же себѣ съкровишта н҃бсе. ꙇдеже ни чръвь ни тьлѣ тьлитъ. идеже татие не подъкопаваѭтъ. ни крадѫтъ. "],["proiel:20170214:marianus:38434","\u003cspan class=\"citation\"\u003eMarianus MATT 6.21\u003c/span\u003e ꙇдеже бо естъ съкровище ваше. тоу и с҃рдце ваше. кⷰ҇ "],["proiel:20170214:marianus:38435","\u003cspan class=\"citation\"\u003eMarianus MATT 6.22\u003c/span\u003e Свѣтильникъ тѣлоу естъ око. "],["proiel:20170214:marianus:38436","аще оубо бѫдетъ око твое просто. вьсе тѣло твое свѣтъло бѫдетъ. "],["proiel:20170214:marianus:38437","\u003cspan class=\"citation\"\u003eMarianus MATT 6.23\u003c/span\u003e аште ли око твое лѫкаво бѫдетъ. вьсе тѣло твое тьмъно бѫдетъ. "],["proiel:20170214:marianus:38438","аще оубо свѣтъ иже въ тебѣ. тъма естъ тѣ тъма кольми. "],["proiel:20170214:marianus:38439","\u003cspan class=\"citation\"\u003eMarianus MATT 6.24\u003c/span\u003e никꙑ же рабъ можетъ дьвѣма господьма работати. "],["proiel:20170214:marianus:50689","ли бо единого въсненавидитъ. а дроугаго вьзлюбитъ. ли единого дръжитъ сѧ а о дроуѕѣемь неродити начьнетъ. "],["proiel:20170214:marianus:50690","не можете б҃оу работати. и мамонѣ "],["proiel:20170214:marianus:38441","\u003cspan class=\"citation\"\u003eMarianus MATT 6.25\u003c/span\u003e сего ради г҃лѭ вамъ. "],["proiel:20170214:marianus:38442","не пьцѣте сѧ д҃шеѭ вашеѭ. что ѣсте ли что пиете ни тѣломъ вашимъ въ что облѣчете сѧ. "],["proiel:20170214:marianus:38443","не ⷣ҇ша ли больши естъ пиштѧ. и тѣло одеждѧ. "],["proiel:20170214:marianus:38444","\u003cspan class=\"citation\"\u003eMarianus MATT 6.26\u003c/span\u003e възьрите на пⷮ҇ицѧ н҃бскꙑѩ. ѣко не сѣѭ҄тъ ни жьнѭтъ. ни събираѭтъ вь житьницѫ. ꙇ о҃тцъ вашъ н҃бскꙑ питѣетъ ѩ. "],["proiel:20170214:marianus:38445","не вꙑ ли паче ихъ лоучъши есте. "],["proiel:20170214:marianus:38446","\u003cspan class=\"citation\"\u003eMarianus MATT 6.27\u003c/span\u003e кто же отъ васъ пекꙑ сѧ. можетъ приложити тѣлесе своемь лакоть единъ. "],["proiel:20170214:marianus:38447","\u003cspan class=\"citation\"\u003eMarianus MATT 6.28\u003c/span\u003e ꙇ о одежди что сѧ печете. "],["proiel:20170214:marianus:38448","съмотрите кринъ селънꙑхъ. како растѫтъ. "],["proiel:20170214:marianus:38449","не троуждаѭ҄тъ сѧ ни прѧдѫтъ. "],["proiel:20170214:marianus:38450","\u003cspan class=\"citation\"\u003eMarianus MATT 6.29\u003c/span\u003e г҃лѭ же вамъ. ѣко ни соломонъ во вь сеи славѣ своеи облѣче сѧ. ѣко единъ отъ сихъ. "],["proiel:20170214:marianus:38451","\u003cspan class=\"citation\"\u003eMarianus MATT 6.30\u003c/span\u003e аще же сѣно селъное дьнесъ сѫштее. а оутрѣ въ огнь вьметомо. б҃ъ тако ѡдѣетъ. кольми паче васъ маловѣри. "],["proiel:20170214:marianus:38452","\u003cspan class=\"citation\"\u003eMarianus MATT 6.31\u003c/span\u003e не пьцѣте сѧ оубо г҃лѭще. "],["proiel:20170214:marianus:38453","что ѣмъ ли что пиемъ. "],["proiel:20170214:marianus:38454","ли чимъ одеждемъ сѧ. "],["proiel:20170214:marianus:38455","\u003cspan class=\"citation\"\u003eMarianus MATT 6.32\u003c/span\u003e вьсѣхъ бо сихъ ѩ҃зци ищѫтъ. "],["proiel:20170214:marianus:38456","вѣстъ бо отецъ вашъ н҃бскꙑ. ѣко трѣбоуете сихъ вьсѣхъ. "],["proiel:20170214:marianus:38457","\u003cspan class=\"citation\"\u003eMarianus MATT 6.33\u003c/span\u003e ꙇштѣте же паче ц҃срствиѣ б҃жиѣ. ꙇ҅ правъдꙑ его. ꙇ҅ си вьсѣ приложѧтъ сѧ вамъ. ⁘ кⷰ҇ ⁘ "],["proiel:20170214:marianus:50691","\u003cspan class=\"citation\"\u003eMarianus MATT 6.34\u003c/span\u003e не пьцѣте сѧ оубо на оутрѣи. "],["proiel:20170214:marianus:50692","оутрни бо день собоѭ печетъ сѧ. "],["proiel:20170214:marianus:38459","довьлетъ дьни зълоба своѣ."],["proiel:20170214:marianus:38460","\u003cspan class=\"citation\"\u003eMarianus MATT 7.1\u003c/span\u003e Не осѫждаите да не осѫждени бѫдете. "],["proiel:20170214:marianus:38461","\u003cspan class=\"citation\"\u003eMarianus MATT 7.2\u003c/span\u003e ꙇмъже бо сѫдомъ сѫдите сѫдѧтъ вамъ. ꙇ въ нѭже мѣрѫ мѣрите вьзмѣритъ сѧ вамъ. "],["proiel:20170214:marianus:38462","\u003cspan class=\"citation\"\u003eMarianus MATT 7.3\u003c/span\u003e Что же видиши сѫчецъ въ оцѣ братра твоего. а бръвъна еже естъ въ оцѣ твоемь не чюеши. ли како речеши братроу твоемоу. "],["proiel:20170214:marianus:60004","остави и изъмѫ сѫчецъ из очесе твоего. "],["proiel:20170214:marianus:60005","ꙇ се бръвъно въ оцѣ твоемь. "],["proiel:20170214:marianus:38463","\u003cspan class=\"citation\"\u003eMarianus MATT 7.5\u003c/span\u003e лицемѣре. ꙇ҅зьми пръвѣе бръвъно из очесе твоего. ꙇ҅ тогда оузьриши изѧти сѫчецъ из очесе братра твоего. "],["proiel:20170214:marianus:38464","\u003cspan class=\"citation\"\u003eMarianus MATT 7.6\u003c/span\u003e Не дадите с҃таго псомъ. ни помѣтаите бисьръ вашихъ прѣдъ свиньѣми. да не поперѫтъ ихъ ногами своими. ꙇ҅ вращьше сѧ растръгнѫтъ вꙑ. ⁘ "],["proiel:20170214:marianus:38465","\u003cspan class=\"citation\"\u003eMarianus MATT 7.7\u003c/span\u003e Просите и дастъ сѧ вамъ. "],["proiel:20170214:marianus:38466","ꙇ҅щѣте и обрѧщете. "],["proiel:20170214:marianus:38467","тлъцѣте и отвръзетъ сѧ вамъ. "],["proiel:20170214:marianus:38468","\u003cspan class=\"citation\"\u003eMarianus MATT 7.8\u003c/span\u003e вьсѣкъ бо просѧи приемлетъ. ꙇ ищѧи обрѣтаатъ. ꙇ тлъкѫщюмоу отвръзаатъ сѧ ⁘ "],["proiel:20170214:marianus:38469","\u003cspan class=\"citation\"\u003eMarianus MATT 7.9\u003c/span\u003e ли кто естъ отъ васъ ч҃лвкъ. егоже аще проситъ с҃нъ свои хлѣба. еда камень подастъ емоу "],["proiel:20170214:marianus:38470","\u003cspan class=\"citation\"\u003eMarianus MATT 7.10\u003c/span\u003e ли аще рꙑбꙑ проситъ. еда змьѭ҅ подастъ емоу. "]]