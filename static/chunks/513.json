[["proiel:20170214:greek-nt:21830","\u003cspan class=\"citation\"\u003eLUKE 24.21\u003c/span\u003e ἡμεῖς δὲ ἠλπίζομεν ὅτι αὐτός ἐστιν ὁ μέλλων λυτροῦσθαι τὸν Ἰσραήλ· "],["proiel:20170214:greek-nt:21831","ἀλλά γε καὶ σὺν πᾶσιν τούτοις τρίτην ταύτην ἡμέραν ἄγει ἀφ’ οὗ ταῦτα ἐγένετο. "],["proiel:20170214:greek-nt:48609","\u003cspan class=\"citation\"\u003eLUKE 24.22\u003c/span\u003e ἀλλὰ καὶ γυναῖκές τινες ἐξ ἡμῶν ἐξέστησαν ἡμᾶς, "],["proiel:20170214:greek-nt:48610","γενόμεναι ὀρθριναὶ ἐπὶ τὸ μνημεῖον, \u003cspan class=\"citation\"\u003eLUKE 24.23\u003c/span\u003e καὶ μὴ εὑροῦσαι τὸ σῶμα αὐτοῦ ἦλθον λέγουσαι καὶ ὀπτασίαν ἀγγέλων ἑωρακέναι, οἳ λέγουσιν αὐτὸν ζῆν. "],["proiel:20170214:greek-nt:48611","\u003cspan class=\"citation\"\u003eLUKE 24.24\u003c/span\u003e καὶ ἀπῆλθόν τινες τῶν σὺν ἡμῖν ἐπὶ τὸ μνημεῖον, καὶ εὗρον οὕτως καθὼς καὶ αἱ γυναῖκες εἶπον, "],["proiel:20170214:greek-nt:48612","αὐτὸν δὲ οὐκ εἶδον. "],["proiel:20170214:greek-nt:21834","\u003cspan class=\"citation\"\u003eLUKE 24.25\u003c/span\u003e καὶ αὐτὸς εἶπεν πρὸς αὐτούς· "],["proiel:20170214:greek-nt:21835","ὦ ἀνόητοι καὶ βραδεῖς τῇ καρδίᾳ τοῦ πιστεύειν ἐπὶ πᾶσιν οἷς ἐλάλησαν οἱ προφῆται. "],["proiel:20170214:greek-nt:21836","\u003cspan class=\"citation\"\u003eLUKE 24.26\u003c/span\u003e οὐχὶ ταῦτα ἔδει παθεῖν τὸν Χριστὸν καὶ εἰσελθεῖν εἰς τὴν δόξαν αὐτοῦ; "],["proiel:20170214:greek-nt:21837","\u003cspan class=\"citation\"\u003eLUKE 24.27\u003c/span\u003e καὶ ἀρξάμενος ἀπὸ Μωϋσέως καὶ ἀπὸ πάντων τῶν προφητῶν διερμήνευσεν αὐτοῖς ἐν πάσαις ταῖς γραφαῖς τὰ περὶ ἑαυτοῦ. "],["proiel:20170214:greek-nt:21838","\u003cspan class=\"citation\"\u003eLUKE 24.28\u003c/span\u003e καὶ ἤγγισαν εἰς τὴν κώμην οὗ ἐπορεύοντο, καὶ αὐτὸς προσεποιήσατο πορρωτέρω πορεύεσθαι· "],["proiel:20170214:greek-nt:21839","\u003cspan class=\"citation\"\u003eLUKE 24.29\u003c/span\u003e καὶ παρεβιάσαντο αὐτὸν λέγοντες· "],["proiel:20170214:greek-nt:21840","μεῖνον μεθ’ ἡμῶν, ὅτι πρὸς ἑσπέραν ἐστὶν καὶ κέκλικεν ἤδη ἡ ἡμέρα. "],["proiel:20170214:greek-nt:21841","καὶ εἰσῆλθεν τοῦ μεῖναι σὺν αὐτοῖς. "],["proiel:20170214:greek-nt:21842","\u003cspan class=\"citation\"\u003eLUKE 24.30\u003c/span\u003e καὶ ἐγένετο ἐν τῷ κατακλιθῆναι αὐτὸν μετ’ αὐτῶν, λαβὼν τὸν ἄρτον εὐλόγησεν καὶ κλάσας ἐπεδίδου αὐτοῖς· "],["proiel:20170214:greek-nt:21843","\u003cspan class=\"citation\"\u003eLUKE 24.31\u003c/span\u003e αὐτῶν δὲ διηνοίχθησαν οἱ ὀφθαλμοὶ καὶ ἐπέγνωσαν αὐτόν· "],["proiel:20170214:greek-nt:21844","καὶ αὐτὸς ἄφαντος ἐγένετο ἀπ’ αὐτῶν. "],["proiel:20170214:greek-nt:21845","\u003cspan class=\"citation\"\u003eLUKE 24.32\u003c/span\u003e καὶ εἶπαν πρὸς ἀλλήλους· "],["proiel:20170214:greek-nt:21846","οὐχὶ ἡ καρδία ἡμῶν καιομένη ἦν ἐν ἡμῖν, ὡς ἐλάλει ἡμῖν ἐν τῇ ὁδῷ, ὡς διήνοιγεν ἡμῖν τὰς γραφάς; "],["proiel:20170214:greek-nt:21847","\u003cspan class=\"citation\"\u003eLUKE 24.33\u003c/span\u003e Καὶ ἀναστάντες αὐτῇ τῇ ὥρᾳ ὑπέστρεψαν εἰς Ἱερουσαλήμ, καὶ εὗρον ἠθροισμένους τοὺς ἕνδεκα καὶ τοὺς σὺν αὐτοῖς, \u003cspan class=\"citation\"\u003eLUKE 24.34\u003c/span\u003e λέγοντας ὅτι ὄντως ἠγέρθη ὁ κύριος καὶ ὤφθη Σίμωνι. "],["proiel:20170214:greek-nt:21848","\u003cspan class=\"citation\"\u003eLUKE 24.35\u003c/span\u003e καὶ αὐτοὶ ἐξηγοῦντο τὰ ἐν τῇ ὁδῷ καὶ ὡς ἐγνώσθη αὐτοῖς ἐν τῇ κλάσει τοῦ ἄρτου. "],["proiel:20170214:greek-nt:21849","\u003cspan class=\"citation\"\u003eLUKE 24.36\u003c/span\u003e Ταῦτα δὲ αὐτῶν λαλούντων αὐτὸς ἔστη ἐν μέσῳ αὐτῶν. "],["proiel:20170214:greek-nt:21850","\u003cspan class=\"citation\"\u003eLUKE 24.37\u003c/span\u003e πτοηθέντες δὲ καὶ ἔμφοβοι γενόμενοι ἐδόκουν πνεῦμα θεωρεῖν. "],["proiel:20170214:greek-nt:21851","\u003cspan class=\"citation\"\u003eLUKE 24.38\u003c/span\u003e καὶ εἶπεν αὐτοῖς· "],["proiel:20170214:greek-nt:21852","τί τεταραγμένοι ἐστέ, καὶ διά τί διαλογισμοὶ ἀναβαίνουσιν ἐν τῇ καρδίᾳ ὑμῶν; "],["proiel:20170214:greek-nt:21853","\u003cspan class=\"citation\"\u003eLUKE 24.39\u003c/span\u003e ἴδετε τὰς χεῖράς μου καὶ τοὺς πόδας μου, ὅτι ἐγώ εἰμι αὐτός· "],["proiel:20170214:greek-nt:21854","ψηλαφήσατέ με καὶ ἴδετε, ὅτι πνεῦμα σάρκας καὶ ὀστέα οὐκ ἔχει καθὼς ἐμὲ θεωρεῖτε ἔχοντα. "],["proiel:20170214:greek-nt:21855","\u003cspan class=\"citation\"\u003eLUKE 24.41\u003c/span\u003e ἔτι δὲ ἀπιστούντων αὐτῶν ἀπὸ τῆς χαρᾶς καὶ θαυμαζόντων εἶπεν αὐτοῖς· "],["proiel:20170214:greek-nt:21856","ἔχετέ τι βρώσιμον ἐνθάδε; "],["proiel:20170214:greek-nt:21857","\u003cspan class=\"citation\"\u003eLUKE 24.42\u003c/span\u003e οἱ δὲ ἐπέδωκαν αὐτῷ ἰχθύος ὀπτοῦ μέρος· "],["proiel:20170214:greek-nt:21858","\u003cspan class=\"citation\"\u003eLUKE 24.43\u003c/span\u003e καὶ λαβὼν ἐνώπιον αὐτῶν ἔφαγεν. "],["proiel:20170214:greek-nt:21859","\u003cspan class=\"citation\"\u003eLUKE 24.44\u003c/span\u003e Εἶπεν δὲ πρὸς αὐτούς· "],["proiel:20170214:greek-nt:21860","οὗτοι οἱ λόγοι μου οὓς ἐλάλησα πρὸς ὑμᾶς ἔτι ὢν σὺν ὑμῖν, ὅτι δεῖ πληρωθῆναι πάντα τὰ γεγραμμένα ἐν τῷ νόμῳ Μωϋσέως καὶ προφήταις καὶ ψαλμοῖς περὶ ἐμοῦ. "],["proiel:20170214:greek-nt:21861","\u003cspan class=\"citation\"\u003eLUKE 24.45\u003c/span\u003e τότε διήνοιξεν αὐτῶν τὸν νοῦν τοῦ συνιέναι τὰς γραφάς. "],["proiel:20170214:greek-nt:21862","\u003cspan class=\"citation\"\u003eLUKE 24.46\u003c/span\u003e καὶ εἶπεν αὐτοῖς ὅτι οὕτως γέγραπται παθεῖν τὸν Χριστὸν καὶ ἀναστῆναι ἐκ νεκρῶν τῇ τρίτῃ ἡμέρᾳ, \u003cspan class=\"citation\"\u003eLUKE 24.47\u003c/span\u003e καὶ κηρυχθῆναι ἐπὶ τῷ ὀνόματι αὐτοῦ μετάνοιαν εἰς ἄφεσιν ἁμαρτιῶν εἰς πάντα τὰ ἔθνη, ἀρξάμενοι ἀπὸ Ἱερουσαλήμ. "],["proiel:20170214:greek-nt:21863","\u003cspan class=\"citation\"\u003eLUKE 24.48\u003c/span\u003e ὑμεῖς μάρτυρες τούτων. "],["proiel:20170214:greek-nt:21864","\u003cspan class=\"citation\"\u003eLUKE 24.49\u003c/span\u003e καὶ ἐγώ ἐξαποστέλλω τὴν ἐπαγγελίαν τοῦ πατρός μου ἐφ’ ὑμᾶς· "],["proiel:20170214:greek-nt:21865","ὑμεῖς δὲ καθίσατε ἐν τῇ πόλει ἕως οὗ ἐνδύσησθε ἐξ ὕψους δύναμιν. "],["proiel:20170214:greek-nt:21866","\u003cspan class=\"citation\"\u003eLUKE 24.50\u003c/span\u003e Ἐξήγαγεν δὲ αὐτοὺς ἕως πρὸς Βηθανίαν, καὶ ἐπάρας τὰς χεῖρας αὐτοῦ εὐλόγησεν αὐτούς. "],["proiel:20170214:greek-nt:21867","\u003cspan class=\"citation\"\u003eLUKE 24.51\u003c/span\u003e καὶ ἐγένετο ἐν τῷ εὐλογεῖν αὐτὸν αὐτοὺς διέστη ἀπ’ αὐτῶν \u003cspan class=\"citation\"\u003eLUKE 24.52\u003c/span\u003e καὶ αὐτοὶ ὑπέστρεψαν εἰς Ἱερουσαλὴμ μετὰ χαρᾶς μεγάλης, \u003cspan class=\"citation\"\u003eLUKE 24.53\u003c/span\u003e καὶ ἦσαν διαπαντὸς ἐν τῷ ἱερῷ αἰνοῦντες τὸν θεόν."],["proiel:20170214:greek-nt:21868","\u003cspan class=\"citation\"\u003eJOHN 1.1\u003c/span\u003e Ἐν ἀρχῇ ἦν ὁ λόγος, καὶ ὁ λόγος ἦν πρὸς τὸν θεόν, καὶ θεὸς ἦν ὁ λόγος. "],["proiel:20170214:greek-nt:21869","\u003cspan class=\"citation\"\u003eJOHN 1.2\u003c/span\u003e οὗτος ἦν ἐν ἀρχῇ πρὸς τὸν θεόν. "],["proiel:20170214:greek-nt:48613","\u003cspan class=\"citation\"\u003eJOHN 1.3\u003c/span\u003e πάντα δι’ αὐτοῦ ἐγένετο, καὶ χωρὶς αὐτοῦ ἐγένετο οὐδὲ ἕν ὃ γέγονεν "],["proiel:20170214:greek-nt:48614","\u003cspan class=\"citation\"\u003eJOHN 1.4\u003c/span\u003e ἐν αὐτῷ ζωὴ ἐστιν, καὶ ἡ ζωὴ ἦν τὸ φῶς τῶν ἀνθρώπων. "],["proiel:20170214:greek-nt:21871","\u003cspan class=\"citation\"\u003eJOHN 1.5\u003c/span\u003e καὶ τὸ φῶς ἐν τῇ σκοτίᾳ φαίνει, καὶ ἡ σκοτία αὐτὸ οὐ κατέλαβεν. "],["proiel:20170214:greek-nt:48615","\u003cspan class=\"citation\"\u003eJOHN 1.6\u003c/span\u003e Ἐγένετο ἄνθρωπος, ἀπεσταλμένος παρὰ θεοῦ, "],["proiel:20170214:greek-nt:48616","ὄνομα αὐτῷ Ἰωάννης· "],["proiel:20170214:greek-nt:21873","\u003cspan class=\"citation\"\u003eJOHN 1.7\u003c/span\u003e οὗτος ἦλθεν εἰς μαρτυρίαν, ἵνα μαρτυρήσῃ περὶ τοῦ φωτός, ἵνα πάντες πιστεύσωσιν δι’ αὐτοῦ. "]]