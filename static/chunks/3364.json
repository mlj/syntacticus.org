[["torot:20180919:supr:165188","о҅ни же въ мноꙁѣ печали бꙑвше· и҅ попекше сꙙ о҅ раꙁличь҆нꙑи҅хъ ѥ҅го напастехъ· по силѣ ѥ҅го о̑утѣшишꙙ· "],["torot:20180919:supr:165191","и҅ давꙿше ѥ҅моу благословештенье҆· и҅ молитвѫ прилежꙿнѫ о҅ н҄емь сьтворьше о҅тъпоустишꙙ· "],["torot:20180919:supr:165193","҅Идѫштоу же ѥ҅моу пѫтемь҆ сь҆рѣте и братъ нѣкꙑи҆· и҅мꙑ въ и҅стинѫ хс꙯а вь себѣ· "],["torot:20180919:supr:165195","и҅ приноуди ѥ҅го· "],["torot:20180919:supr:165196","и҅ вьведе и вь клѣтькѫ своѭ̑· "],["torot:20180919:supr:165197","и҅ о̑умꙑвъ ѥ҅моу ноꙁѣ· и҅ вьса любьвь҆наꙗ о҅бавивъ· прѣдъстави ѥ҅моу хлѣбъ "],["torot:20180919:supr:169905","и҅ молитвꙑ многꙑ сьтвори· "],["torot:20180919:supr:165200","молꙗа҅ше причꙙстити сꙙ благословешении҅хъ· ѧ҅же б꙯ъ посъла· "],["torot:20180919:supr:165202","о҅номоу же о҅тъ сьвѣсти бь҆ѥ҅моу· и҅ на причꙙштениѥ никакоже не о҅борꙙштоу сꙙ· повръже себе прѣдъ ногама рабъ бж꙯ии· молꙙ ѥ҅го коупꙿно же и҅ кль҆нꙑ сꙙ· не вь҆стати прѣжде о҅ть҆ ꙁемь҆ѧ҆· а҅ште прѣжде не о҅бѣштаа҅тъ сꙙ· прѣдъпоставь҆ѥ҅нꙑи҅хъ въкоусити· "],["torot:20180919:supr:165209","о҅бѣштавь҆шоу же сꙙ ѥ҅моу· въстави и бж꙯ии чл꙯къ о҅тъ ꙁемь҆ѧ· "],["torot:20180919:supr:165211","и҅ помоливъша сꙙ· сѣдоста о҅ба ꙗ҅сти хлѣбъ· "],["torot:20180919:supr:165213","по вь҆коушениї же и҅ма и҅ по съконь҆чании благодарь҆ствиꙗ҆· пакꙑ сѣдоста· "],["torot:20180919:supr:165215","и҅ пристѫпивъ къ мѫжоу· прии҅мꙑи ѥ҅го въ своѭ̑ хлѣвинѫ братъ· глагола ѥ҅моу· "],["torot:20180919:supr:165218","҅Оч꙯е накажи мꙙ о҅ хс꙯ѣ сн꙯а своѥго· и҅ о̑утврь҆ди ми срь҆дь҆це· ꙗ҅ко ꙁѣло мꙙ съдръжꙙтъ роꙁличь҆нии҆ помꙑсли· "],["torot:20180919:supr:165221","тъгда же въскричавъ ст꙯ꙑи҆· и҅ съ слъꙁами и҅ въꙁдꙑханиї биꙗше вь҆ прьси своѧ глагол҄ꙙ· "],["torot:20180919:supr:165223","прости мꙙ брате· "],["torot:20180919:supr:165224","каꙗ҅ти себе и҅ плакати великꙑи҅хꙿ моихъ грѣхъ· и҅ на б꙯а дрь҆ꙁновенꙑихъ о҅ть҆ мене беꙁаконии҆· ꙗ҅ко вь҆ соуѥ҅тънꙑихъ моихъ сихъ и҅ посрамъѥ҅нꙑи҅хъ сѣдинахъ· а҅кꙑ дѣтиштъ о҅тъ дьꙗ҅вола ꙁапꙙтъ въ послѣдь҆н҄ѫѭ̑ погꙑбѣль҆ сьнидохъ· "],["torot:20180919:supr:165228","ꙁълꙑи҅ми бо и҅миже вь҆ жиꙁни моѥи трь҆пѣвъ· побѣдихъ· тѣми въ старости моѥ҆и҆ ꙁъло сътворивъ въпадохъ· въвръгъ себе въ смрадънѫѭ̑ тинѫ блѫдънѫѭ̑· и҅ и҅нѣми о҅скврь҆нивъ сꙙ бол҄ьшии҅ми того грѣхꙑ· "],["torot:20180919:supr:165233","҅Онъ же то слꙑшавъ о҅печали сꙙ ꙁѣло· "],["torot:20180919:supr:165234","и҅ молитъ ѥ҅го по вь҆рꙙждению̑ ѥ҅мꙋ· съповѣдати прѣль҆сть҆ вьсѫ сотонинѫ· двоѥ҆ себѣ приобрѣтаѧ ст꙯ꙑи҆· прьвоѥ о̑убо и҅сповѣдань҆ѥ҅мъ о̑упꙿваѧ҆ привести ѥ҅го· коупно же и҅ себѣ оутꙿврь҆ждениѥ· бѫдѫштиїхъ по томъ хотꙙ притворити· "],["torot:20180919:supr:165240","о҅нъ же о҅тъвѣштавъ глагола ѥ҅моу· "],["torot:20180919:supr:165241","по въꙁдръжании҅ ми въꙁдръжань҆ѥ҅мъ и҅стꙑи҅мъ· и҅ троудномъ ꙁѣло· по работании ми непорочь҆нѣ бв꙯и лѣтъ н꙯· по приѧтии҅ ми о҅тъ чловѣколюбивааго б꙯а великꙑи҆ даръ· по сътворении҆ о҅тъ мене скврь҆нꙿнааго великꙑи҅хъ чоудесъ· коньчьнѣѥ вь҆ниде сотона въ о҅троковицѫ нѣкѫѭ̑· "],["torot:20180919:supr:165247","да а҅бьѥ тоѧ родител҄е слꙑшавь҆ше и҅же ѥ҅стъ вь҆ мь҆нѣ гн꙯ь даръ· приведошꙙ ѭ̑ къ мнѣ и҅цѣл҄ень҆ꙗ҆ ради· "],["torot:20180919:supr:165249","молꙙштемъ же сꙙ и҅мъ· помолихъ сꙙ о҅ н҄еи҆· "],["torot:20180919:supr:165251","и҅ а҅бꙿѥ҆ г꙯неѭ̑ благодѣтиѭ̑ нечистꙑи дх꙯ъ о҅тиде о҅ть҆ н҄еѧ҆· "],["torot:20180919:supr:165252","о҅ни же сь҆врь҆шенѣѥ ѭ̑ хотꙙште и҅сцѣлити· о҅ставишꙙ ѭ̑ о̑у мене на дь҆ва дьни· "],["torot:20180919:supr:165254","и҅ о҅тидошꙙ въ свои҆ домъ· "],["torot:20180919:supr:165255","о҅тъмь҆нѣвъ же сь҆вѣстиѭ̑· и҅ꙁидохъ к н҄еи҆· "],["torot:20180919:supr:165257","и҅ прѣдолѣвъшоу ми распал҄ению̑ блѫдноуо̑умоу· ни б꙯а на о̑умъ вьꙁь҆мъ въ часъ тъ· ни погоубь҆ѥнь҆ꙗ҆ толикааго въꙁдръжань҆ꙗ и҅ троуда· помꙑсливъ и҅ли вь҆мѣнивъ· вьсе же ꙗ҅коже решти ꙁабꙑвъ· и҅ матицѫ о҅гн҄ьнѫѭ̑ прѣо҅бидѣвъ· въ блѫдь҆нѫѭ̑ погꙑбѣль въпадохъ· "],["torot:20180919:supr:165264","и҅ сь҆творивъ сꙿ н҄еѭ̑ блѫдъ· ꙁълоѥ ꙁъломъ цѣл҄ѫ· наи҅паче же бол҄еѥ҆ ꙁъло· къ ꙁълꙋ прилага ѭ҆· "],["torot:20180919:supr:165268","и҅бо пои҅мъ мꙙ бестоудь҆ꙗ бѣсъ· сь҆вѣтова ми о̑убои ѥ҅и҆ сьтворити· "],["torot:20180919:supr:165270","и҅ по сь҆блѫждении҅ ми о̑убивъ ѭ̑ въврь҆гохъ вь҆ рѣкѫ· "],["torot:20180919:supr:165271","и҅ о҅тъчаꙗвъ сꙙ своѥ҅го сьпасень҆ꙗ҆ о҅тидохъ· "],["torot:20180919:supr:165272","и҅ нꙑнꙗ и҅дѫ въ миръ· "],["torot:20180919:supr:165273","како бо на вꙑсотѫ въꙁь҆рѫ· и҅ли и҅ дръꙁнѫ нарешти хс꙯а· "],["torot:20180919:supr:172492","не а҅бьѥ҅ ли о҅гнъ съшедъ пожежетъ мꙙ· "],["torot:20180919:supr:165276","та же ѥ҅моу и҅ множаи҅ша тѣхъ· съ многами ꙁль҆ꙁами и҅сповѣдаѭ̑штоу· и҅ съ въꙁдꙑхании҅мъ несь҆трь҆пимомꙿ мѫжоу· слꙑшавъ божии҆ рабъ· о̑умиливъ сꙙ о҅тъ благодѣти нападе на вꙑѭ̑ ѥ҅го· "],["torot:20180919:supr:165281","и҅ о҅блобꙑꙁаѧ и҆ глаголаа҅ше· "],["torot:20180919:supr:165282","не печалоуи҅ сꙙ ꙁѣло брате· ни о҅тъчаи҅ сꙙ своѥ҅го спс꙯еньꙗ· нъ вѣровавъ ꙗ҅коже ѥ҅стъ сꙿпасениѥ҆· пристѫпи съ слъꙁами и҅ и҅сповѣждъ сꙙ чловѣколюбивꙋо̑умоу б꙯оу· "],["torot:20180919:supr:165286","ꙁѣло бо ѥ҅стъ штедръ и҅ прѣмилостивъ· б꙯ъ· и҅ многа милость҆ ѥ҅го на насъ· "],["torot:20180919:supr:165289","да дон҄елиже и҅мамъ врѣмꙙ покаимъ сꙙ· "],["torot:20180919:supr:165290","а҅ште бо бꙑ не бꙑло покаꙗ҅ньꙗ· како дауи҅дъ по дарѣ пророчьстѣꙿмъ· по цѣсарь҆ствии҆· по сь҆вѣдѣтел҄ьствѣ владꙑчь҆н҄и· въ ровъ любодѣи҅ства и҅ о̑убои҅ства въпадъ· словесемъ покаа҅нь҆ѥ҆ о҅бавивъ· проштениѥ҆ толицѣмъ грѣхомъ приѧ· како блаженъи҆ петръ врь҆ховь҆н҄ии҆ а҅постоломъ· пръвꙑи҆ о̑ученикъ· и҅же ключꙙ небесьнꙑѧ҆ о҅тъ г꙯а прии҅мъи҆· владꙑкꙑ хс꙯а· не ѥ҅дꙿноѭ̑ и҅ дꙿвашди· нъ и҅ тришꙿди ѥ҅го о҅тъвръгъ сꙙ· и҅ потомь плакавъ сꙙ горь҆ко· не тъчь҆ѭ̑ проштень҆ѥ҆ полоучи таковааго грѣха· нъ и҅ бол҄ьшꙙѧ҆ съподоби сꙙ чь҆сти· пастоухъ бꙑвъ словесънꙑи҅мъ о҅вцамъ владꙑчьнꙗмъ· "],["torot:20180919:supr:165307","а҅ште не бꙑ бꙑло покаꙗнь҆ꙗ· како покаавъ сꙙ павьлъ о҅тъ гонител҄ь сь҆сѫдъ и҅ꙁбъранꙑи бꙑстъ· "],["torot:20180919:supr:165309","а҅ште не бꙑ покааньꙗ бꙑло· како съблѫдивꙿшааго въ корунѳѣнехъ приѧ҅ти павь҆лъ повелѣ· да не насилꙗѥ҅ми рече бѫдемъ о҅тъ сотонꙑ· и҅ грабими· "],["torot:20180919:supr:165313","тацѣми и҅ таковꙑи҅ми словесꙑ· наи҅паче о̑утврьдивъ ѥ҅моу срь҆дце· и҅стинꙑи҆ и҅ милостивꙑи братъ· прѣбꙑвати ѥ҅моу съ собоѭ̑ молꙗаше· "],["torot:20180919:supr:165317","томоу же не хотꙙштоу· припаде прѣд н҄имъ б꙯жиї чл꙯къ· "],["torot:20180919:supr:165319","и҅ о҅блобꙑꙁаѧ҆ ноꙁѣ ѥ҅моу· молꙗа҅ше сꙙ не о҅тълѫчити о҅ть҆ н҄его· помꙑшлꙗѧ и҅ боѧ҅ сꙙ· ѥ҅да како въ о҅тъчаа҅нии҆ прѣбꙑвъ· до конꙿца дш꙯ѫ своѭ̑ погоубитъ· "],["torot:20180919:supr:165324","и҅ ꙗ҅коже на мноꙁѣ кажꙙ· молꙙ припадаѧ҆· кланꙗѧ҅ сꙙ· о̑увѣштати ѥго не вь҆ꙁможе· сътѫживъ си ст꙯ꙑи҆· и҅ въꙁдъхнѫвъ дх꙯омъ· прилежно молитвѫ сътворивъ· о҅тꙿпоусти ѥ҅го пѫтемъ свои҅мъ и҅ти благословествивъ· "]]