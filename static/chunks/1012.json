[["proiel:20170214:marianus:40037","се лежитъ съ на падение и на въстание мъногомъ въ и҃ли. ꙇ въ знамение прѣрочъно. "],["proiel:20170214:marianus:40038","\u003cspan class=\"citation\"\u003eMarianus LUKE 2.35\u003c/span\u003e ꙇ тебѣ же самои д҃шѫ проидетъ орѫжие. да отъкрꙑѭтъ сѧ отъ мъногъ с҃рдцъ помꙑшлениѣ. ⁘ "],["proiel:20170214:marianus:40039","\u003cspan class=\"citation\"\u003eMarianus LUKE 2.36\u003c/span\u003e Ꙇ бѣ анна пророчица. дъшти фаноуилева. отъ колѣна асоурова. "],["proiel:20170214:marianus:40040","си заматорѣвъши въ дьнехъ мноѕѣхъ. живъши съ мѫжемь ж҃ лѣтъ. отъ дѣвъства своего. "],["proiel:20170214:marianus:40041","\u003cspan class=\"citation\"\u003eMarianus LUKE 2.37\u003c/span\u003e и та въдова до осми десѧтъ и четꙑръ лѣтъ. ѣже не охождааше постомь и молитвами. слоужѧшти день и ношть. "],["proiel:20170214:marianus:40042","\u003cspan class=\"citation\"\u003eMarianus LUKE 2.38\u003c/span\u003e ꙇ та въ тъ часъ приставъши исповѣдааше сѧ г҃ви. ꙇ г҃лаше о немь. вьсѣмъ чаѭштиимъ избавлениѣ въ и҃мѣ. "],["proiel:20170214:marianus:40043","\u003cspan class=\"citation\"\u003eMarianus LUKE 2.39\u003c/span\u003e ѣко съконьчашѧ сѧ вьсѣ по законоу г҃ню. възвратишѧ сѧ въ галилеѭ. въ градъ свои назаретъ. "],["proiel:20170214:marianus:40044","\u003cspan class=\"citation\"\u003eMarianus LUKE 2.40\u003c/span\u003e отрочѧ же растѣаше и крѣплѣаше сѧ д҃хмь. ꙇсплънѣѩ сѧ прѣмѫдрости. ꙇ благодатъ б҃жиѣ бѣ на немь ⁘ кⷰ҇. "],["proiel:20170214:marianus:40045","\u003cspan class=\"citation\"\u003eMarianus LUKE 2.41\u003c/span\u003e Ꙇ хождаашете родителѣ его по вьсѣ лѣта въ и҃мъ. въ праздьникъ пасхꙑ. "],["proiel:20170214:marianus:40046","\u003cspan class=\"citation\"\u003eMarianus LUKE 2.42\u003c/span\u003e ꙇ егда бꙑстъ дъвою на десѧте лѣтоу. въшедъшемъ имъ въ и҃мъ. по обꙑчаѭ праздьника. \u003cspan class=\"citation\"\u003eMarianus LUKE 2.43\u003c/span\u003e ꙇ коньчавъшемъ дъни възвраштаѭштемъ сѧ имъ. оста отрокъ и҃с въ и҃мѣ. ꙇ не чю иосифъ и мати его. "],["proiel:20170214:marianus:40047","\u003cspan class=\"citation\"\u003eMarianus LUKE 2.44\u003c/span\u003e мьнѣвъша же и въ дроужинѣ сѫштъ. придете пѧть дьне ꙇ искаашете его въ рождении. ꙇ въ знании. \u003cspan class=\"citation\"\u003eMarianus LUKE 2.45\u003c/span\u003e ꙇ не обрѣтъша его. възвратисте сѧ въ и҃мъ. възискаѭшта его. "],["proiel:20170214:marianus:40048","\u003cspan class=\"citation\"\u003eMarianus LUKE 2.46\u003c/span\u003e ꙇ бꙑстъ по трехъ дънехъ. обрѣтете и въ ц҃ркви сѣдѧштъ. по срѣдѣ оучитель и послоушаѭшта ихъ. ꙇ въпрашаѭшта ѩ҅. "],["proiel:20170214:marianus:40049","\u003cspan class=\"citation\"\u003eMarianus LUKE 2.47\u003c/span\u003e оужасаахѫ же сѧ вьси. послоушаѭштеи его. о разоумѣ и о отъвѣтѣхъ его. "],["proiel:20170214:marianus:40050","\u003cspan class=\"citation\"\u003eMarianus LUKE 2.48\u003c/span\u003e ꙇ видѣвъша и дивисте сѧ. ꙇ рече къ немоу мати его. "],["proiel:20170214:marianus:51246","чѧдо что сътвори нама тако. "],["proiel:20170214:marianus:51247","се отецъ твои и азъ. скръбѧща искааховѣ тебе. "],["proiel:20170214:marianus:40053","\u003cspan class=\"citation\"\u003eMarianus LUKE 2.49\u003c/span\u003e ꙇ рече къ нима. "],["proiel:20170214:marianus:40054","что ѣко искаашета мене. "],["proiel:20170214:marianus:40055","не вѣста ли ѣко ѣже сѫтъ о҃ца моего. вь тѣхъ достоитъ ми бꙑти. "],["proiel:20170214:marianus:40056","\u003cspan class=\"citation\"\u003eMarianus LUKE 2.50\u003c/span\u003e ꙇ та не разоумѣсте г҃ла иже рече има. "],["proiel:20170214:marianus:40057","\u003cspan class=\"citation\"\u003eMarianus LUKE 2.51\u003c/span\u003e и съниде съ нима и приде въ назаретъ. ꙇ бѣ повиноуѩ сѧ има. "],["proiel:20170214:marianus:40058","ꙇ мати его съблюдааше вьсѧ г҃лꙑ сиѩ҅ въ с҃рдци своемь. "],["proiel:20170214:marianus:40059","\u003cspan class=\"citation\"\u003eMarianus LUKE 2.52\u003c/span\u003e ꙇ҃съ же спѣаше прѣмѫдростиѭ и тѣломъ и благодатиѭ. отъ б҃а. и ч҃лкъ ⁘ кⷰ҇ ⁘ ⁘"],["proiel:20170214:marianus:40060","\u003cspan class=\"citation\"\u003eMarianus LUKE 3.1\u003c/span\u003e Въ пѧтое на десѧте лѣто. владꙑчъства тивериѣ ке҄сарѣ. обладаѭштоу понтьскоумоу пилатоу июдѣеѭ. ꙇ четврътовластъствоуѭштоу галилѣеѭ иродоу. филипоу же братроу его четврътовластъствоуѭштоу итоуриеѭ и трахонитъскоѭ страноѭ. ꙇ лѵсанию четврътовластъствоуѭштоу. авилиниеѭ \u003cspan class=\"citation\"\u003eMarianus LUKE 3.2\u003c/span\u003e при архиереи аннѣ и каиѣфѣ ⁘ Бꙑстъ г҃лъ б҃жіи къ иоаноу захарииноу с҃ноу въ поустꙑни. "],["proiel:20170214:marianus:40061","\u003cspan class=\"citation\"\u003eMarianus LUKE 3.3\u003c/span\u003e ꙇ приде во вьсѫ странѫ иоръданъскѫѭ. проповѣдаѩ кръштение покааниѣ. въ отъпоуштение грѣхомъ. \u003cspan class=\"citation\"\u003eMarianus LUKE 3.4\u003c/span\u003e ѣкоже естъ писано въ кънигахъ словесъ. исаиѩ пⷬ҇ка г҃лшта. "],["proiel:20170214:marianus:40062","Гласъ въпиѭштааго въ поустꙑни. "],["proiel:20170214:marianus:51248","оуготоваите пѫть г҃нь. "],["proiel:20170214:marianus:51249","правꙑ творите стьзѧ его. "],["proiel:20170214:marianus:40064","\u003cspan class=\"citation\"\u003eMarianus LUKE 3.5\u003c/span\u003e вьсѣка дьбрь исплънитъ сѧ. и вьсѣка гора и хлъмъ съмѣритъ сѧ. ꙇ бѫдѫтъ стръпътънаѣ въ праваѣ. ꙇ острии въ пѫти гладъкꙑ. "],["proiel:20170214:marianus:40065","\u003cspan class=\"citation\"\u003eMarianus LUKE 3.6\u003c/span\u003e ꙇ оузьритъ вьсѣка плъть с҃псние б҃жие. "],["proiel:20170214:marianus:40066","\u003cspan class=\"citation\"\u003eMarianus LUKE 3.7\u003c/span\u003e г҃лааше же исходѧштиимъ народомъ. кръститъ сѧ отъ него. "],["proiel:20170214:marianus:40067","ꙇштѧдиѣ ехидънова. къто съказа вамъ бѣжати отъ грѧдѫштааго гнѣва. "],["proiel:20170214:marianus:40068","\u003cspan class=\"citation\"\u003eMarianus LUKE 3.8\u003c/span\u003e сътворите оубо плодꙑ достоинꙑ покаанию. "],["proiel:20170214:marianus:40069","ꙇ не начинаите г҃лати въ себѣ. "],["proiel:20170214:marianus:51250","о҃тца имамъ аврама. "],["proiel:20170214:marianus:51251","г҃лѭ бо вамъ. ѣко "],["proiel:20170214:marianus:40071","можетъ б҃ъ отъ камениѣ сего. вьздвигнѫти чѧда авраамоу. "],["proiel:20170214:marianus:40072","\u003cspan class=\"citation\"\u003eMarianus LUKE 3.9\u003c/span\u003e Юже бо секꙑра при корении дрѣва лежитъ. "],["proiel:20170214:marianus:40073","вьсѣко оубо дрѣво не творѧщее плода добра посѣкаѭтъ и въ огнь вьмѣтаѭтъ ჻ "],["proiel:20170214:marianus:40074","\u003cspan class=\"citation\"\u003eMarianus LUKE 3.10\u003c/span\u003e Ꙇ въпрашаахѫ и народи г҃лѭщ. "],["proiel:20170214:marianus:40075","что оубо сътворимъ. "],["proiel:20170214:marianus:40076","\u003cspan class=\"citation\"\u003eMarianus LUKE 3.11\u003c/span\u003e отъвѣштавъ же г҃ла имъ. "],["proiel:20170214:marianus:40077","ꙇмѣѩи дьвѣ ризѣ да подастъ не имѫштоумоу. ꙇ имѣѩи брашъна такожде да творитъ. "],["proiel:20170214:marianus:40078","\u003cspan class=\"citation\"\u003eMarianus LUKE 3.12\u003c/span\u003e придѫ же и мꙑтаре кръститъ сѧ. "],["proiel:20170214:marianus:51252","ꙇ рѣшѧ къ немоу. "],["proiel:20170214:marianus:51253","оучителю что сътворимъ. "],["proiel:20170214:marianus:40080","\u003cspan class=\"citation\"\u003eMarianus LUKE 3.13\u003c/span\u003e онъ же рече къ нимъ. "],["proiel:20170214:marianus:40081","ничтоже боле повелѣнааго вамъ творите. "],["proiel:20170214:marianus:40082","\u003cspan class=\"citation\"\u003eMarianus LUKE 3.14\u003c/span\u003e въпрашаахѫ же и и воини г҃лште. "],["proiel:20170214:marianus:40083","ꙇ мꙑ чъто сътворимъ. "],["proiel:20170214:marianus:40084","ꙇ рече къ нимъ. "],["proiel:20170214:marianus:40085","никогоже обидите ни оклеветаите. ꙇ дьвьльни бѫдете оброкꙑ вашими. "],["proiel:20170214:marianus:40086","\u003cspan class=\"citation\"\u003eMarianus LUKE 3.15\u003c/span\u003e Чаѭштемъ же людемъ и помꙑшлѣѭштемь вьсѣмъ въ сръдьцихъ своихъ. о иоанѣ еда тъ естъ х҃ъ. \u003cspan class=\"citation\"\u003eMarianus LUKE 3.16\u003c/span\u003e отъвѣштавааше иоанъ вьсѣмъ г҃лѧ. "]]