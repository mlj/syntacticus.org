[["proiel:20170214:gothic-nt:37536","\u003cspan class=\"citation\"\u003eMARK 4.6\u003c/span\u003e at sunnin þan urrinnandin ufbrann, jah unte ni habaida waurtins, gaþaursnoda. "],["proiel:20170214:gothic-nt:37537","\u003cspan class=\"citation\"\u003eMARK 4.7\u003c/span\u003e jah sum gadraus in þaurnuns; "],["proiel:20170214:gothic-nt:37538","jah ufarstigun þai þaurnjus jah afƕapidedun þata, jah akran ni gaf. "],["proiel:20170214:gothic-nt:37539","\u003cspan class=\"citation\"\u003eMARK 4.8\u003c/span\u003e jah sum gadraus in airþa goda jah gaf akran urrinnando jah wahsjando, jah bar ain ·l· jah ain ·j· jah ain ·r· \u003cspan class=\"citation\"\u003eMARK 4.9\u003c/span\u003e jah qaþ: "],["proiel:20170214:gothic-nt:37540","saei habai ausona hausjandona, gahausjai. "],["proiel:20170214:gothic-nt:37541","\u003cspan class=\"citation\"\u003eMARK 4.10\u003c/span\u003e iþ biþe warþ sundro, frehun ina þai bi ina miþ þaim twalibim þizos gajukons. "],["proiel:20170214:gothic-nt:37542","\u003cspan class=\"citation\"\u003eMARK 4.11\u003c/span\u003e jah qaþ im: "],["proiel:20170214:gothic-nt:37543","izwis atgiban ist kunnan runa þiudangardjos gudis, iþ jainaim þaim uta in gajukom allata wairþiþ, \u003cspan class=\"citation\"\u003eMARK 4.12\u003c/span\u003e ei saiƕandans saiƕaina jah ni gaumjaina, jah hausjandans hausjaina jah ni fraþjaina, ibai ƕan gawandjaina sik jah afletaindau im frawaurhteis. "],["proiel:20170214:gothic-nt:37544","\u003cspan class=\"citation\"\u003eMARK 4.13\u003c/span\u003e jah qaþ du im: "],["proiel:20170214:gothic-nt:37545","ni wituþ þo gajukon, jah ƕaiwa allos þos gajukons kunneiþ? "],["proiel:20170214:gothic-nt:37546","\u003cspan class=\"citation\"\u003eMARK 4.14\u003c/span\u003e sa saijands waurd saijiþ. "],["proiel:20170214:gothic-nt:37547","\u003cspan class=\"citation\"\u003eMARK 4.15\u003c/span\u003e aþþan þai wiþra wig sind, þarei saiada þata waurd, jah þan gahausjand unkarjans, suns qimiþ Satanas jah usnimiþ waurd þata insaiano in hairtam ize. "],["proiel:20170214:gothic-nt:37548","\u003cspan class=\"citation\"\u003eMARK 4.16\u003c/span\u003e jah þai sind samaleiko þai ana stainahamma saianans, þaiei þan hausjand þata waurd, suns miþ fahedai nimand ita \u003cspan class=\"citation\"\u003eMARK 4.17\u003c/span\u003e jah ni haband waurtins in sis, ak ƕeilaƕairbai sind; "],["proiel:20170214:gothic-nt:37549","þaþroh, biþe qimiþ aglo aiþþau wrakja in þis waurdis, suns gamarzjanda. "],["proiel:20170214:gothic-nt:50622","\u003cspan class=\"citation\"\u003eMARK 4.18\u003c/span\u003e jah þai sind þai in þaurnuns saianans, þai waurd hausjandans, "],["proiel:20170214:gothic-nt:50623","\u003cspan class=\"citation\"\u003eMARK 4.19\u003c/span\u003e jah saurgos þizos libainais jah afmarzeins gabeins jah þai bi þata anþar lustjus innatgaggandans afƕapjand þata waurd, jah akranalaus wairþiþ. "],["proiel:20170214:gothic-nt:37551","\u003cspan class=\"citation\"\u003eMARK 4.20\u003c/span\u003e jah þai sind þai ana airþai þizai godon saianans, þaiei hausjand þata waurd jah andnimand jah akran bairand, ain ·l· jah ain ·j· jah ain ·r· \u003cspan class=\"citation\"\u003eMARK 4.21\u003c/span\u003e jah qaþ du im: "],["proiel:20170214:gothic-nt:37552","ibai lukarn qimiþ duþe ei uf melan satjaidau aiþþau undar ligr? "],["proiel:20170214:gothic-nt:37553","niu ei ana lukarnastaþan satjaidau? "],["proiel:20170214:gothic-nt:37554","\u003cspan class=\"citation\"\u003eMARK 4.22\u003c/span\u003e nih allis ist ƕa fulginis þatei ni gabairhtjaidau: "],["proiel:20170214:gothic-nt:37555","nih warþ analaugn, ak ei swikunþ wairþai. "],["proiel:20170214:gothic-nt:37556","\u003cspan class=\"citation\"\u003eMARK 4.23\u003c/span\u003e jabai ƕas habai ausona hausjandona, gahausjai. "],["proiel:20170214:gothic-nt:37557","\u003cspan class=\"citation\"\u003eMARK 4.24\u003c/span\u003e jah qaþ du im: "],["proiel:20170214:gothic-nt:37558","saiƕiþ, ƕa hauseiþ! "],["proiel:20170214:gothic-nt:37559","in þizaiei mitaþ mitiþ, mitada izwis jah biaukada izwis þaim galaubjandam. "],["proiel:20170214:gothic-nt:37560","\u003cspan class=\"citation\"\u003eMARK 4.25\u003c/span\u003e unte þisƕammeh saei habaiþ gibada imma; "],["proiel:20170214:gothic-nt:37561","jah saei ni habaiþ jah þatei habaiþ afnimada imma. "],["proiel:20170214:gothic-nt:37562","\u003cspan class=\"citation\"\u003eMARK 4.26\u003c/span\u003e jah qaþ: "],["proiel:20170214:gothic-nt:37563","swa ist þiudangardi gudis, swaswe jabai manna wairpiþ fraiwa ana airþa. "],["proiel:20170214:gothic-nt:37564","\u003cspan class=\"citation\"\u003eMARK 4.27\u003c/span\u003e jah slepiþ jah urreisiþ naht jah daga, jah þata fraiw keiniþ jah liudiþ swe ni wait is. "],["proiel:20170214:gothic-nt:37565","\u003cspan class=\"citation\"\u003eMARK 4.28\u003c/span\u003e silbo auk airþa akran bairiþ: frumist gras, þaþroh ahs, þaþroh fulliþ kaurnis in þamma ahsa. "],["proiel:20170214:gothic-nt:37567","\u003cspan class=\"citation\"\u003eMARK 4.29\u003c/span\u003e þanuh biþe atgibada akran, suns insandeiþ gilþa, unte atist asans. "],["proiel:20170214:gothic-nt:37568","\u003cspan class=\"citation\"\u003eMARK 4.30\u003c/span\u003e jah qaþ: "],["proiel:20170214:gothic-nt:37569","ƕe galeikom þiudangardja gudis, aiþþau in ƕileikai gajukon gabairam þo? "],["proiel:20170214:gothic-nt:37570","\u003cspan class=\"citation\"\u003eMARK 4.31\u003c/span\u003e swe kaurno sinapis, þatei þan saiada ana airþa, minnist allaize fraiwe ist þize ana airþai; "],["proiel:20170214:gothic-nt:37571","\u003cspan class=\"citation\"\u003eMARK 4.32\u003c/span\u003e jah þan saiada, urrinniþ jah wairþiþ allaize grase maist jah gataujiþ astans mikilans, swaswe magun uf skadau is fuglos himinis gabauan. "],["proiel:20170214:gothic-nt:37572","\u003cspan class=\"citation\"\u003eMARK 4.33\u003c/span\u003e jah swaleikaim managaim gajukom rodida du im þata waurd, swaswe mahtedun hausjon. "],["proiel:20170214:gothic-nt:37573","\u003cspan class=\"citation\"\u003eMARK 4.34\u003c/span\u003e iþ inuh gajukon ni rodida im, iþ sundro siponjam seinaim andband allata. "],["proiel:20170214:gothic-nt:37574","\u003cspan class=\"citation\"\u003eMARK 4.35\u003c/span\u003e jah qaþ du im in jainamma daga at andanahtja þan waurþanamma: "],["proiel:20170214:gothic-nt:37575","usleiþam jainis stadis. "],["proiel:20170214:gothic-nt:37576","\u003cspan class=\"citation\"\u003eMARK 4.36\u003c/span\u003e jah afletandans þo managein andnemun ina swe was in skipa; "],["proiel:20170214:gothic-nt:37577","jah þan anþara skipa wesun miþ imma. "],["proiel:20170214:gothic-nt:37578","\u003cspan class=\"citation\"\u003eMARK 4.37\u003c/span\u003e jah warþ skura windis mikila jah wegos waltidedun in skip, swaswe ita juþan gafullnoda. "],["proiel:20170214:gothic-nt:37579","\u003cspan class=\"citation\"\u003eMARK 4.38\u003c/span\u003e jah was is ana notin ana waggarja slepands, jah urraisidedun ina jah qeþun du imma: "],["proiel:20170214:gothic-nt:37580","laisari, niu kara þuk þizei fraqistnam? "]]