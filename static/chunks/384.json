[["proiel:20170214:gothic-nt:44013","unte jabai ik ni galeiþa, parakletus ni qimiþ at izwis; "],["proiel:20170214:gothic-nt:44014","aþþan jabai gagga, sandja ina du izwis. "],["proiel:20170214:gothic-nt:44015","\u003cspan class=\"citation\"\u003eJOHN 16.8\u003c/span\u003e jah qimands is gasakiþ þo manaseþ bi frawaurht jah bi garaihtiþa jah bi staua; "],["proiel:20170214:gothic-nt:44016","\u003cspan class=\"citation\"\u003eJOHN 16.9\u003c/span\u003e bi frawaurht raihtis, þatei ni galaubjand du mis; "],["proiel:20170214:gothic-nt:44017","\u003cspan class=\"citation\"\u003eJOHN 16.10\u003c/span\u003e iþ bi garaihtiþa, þatei du attin meinamma gagga, jah ni þanaseiþs saiƕiþ mik; "],["proiel:20170214:gothic-nt:44018","\u003cspan class=\"citation\"\u003eJOHN 16.11\u003c/span\u003e iþ bi staua, þatei sa reiks þis fairƕaus afdomiþs warþ. "],["proiel:20170214:gothic-nt:44019","\u003cspan class=\"citation\"\u003eJOHN 16.12\u003c/span\u003e Nauh ganoh skal qiþan izwis, akei ni maguþ frabairan nu. "],["proiel:20170214:gothic-nt:44020","\u003cspan class=\"citation\"\u003eJOHN 16.13\u003c/span\u003e iþ þan qimiþ jains, ahma sunjos, briggiþ izwis in allai sunjai; "],["proiel:20170214:gothic-nt:44021","nih þan rodeiþ af sis silbin ak swa filu swe hauseiþ rodeiþ, jah þata anawairþo gateihiþ izwis. "],["proiel:20170214:gothic-nt:44022","\u003cspan class=\"citation\"\u003eJOHN 16.14\u003c/span\u003e jains mik hauheiþ, unte us meinamma nimiþ jah gateihiþ izwis. "],["proiel:20170214:gothic-nt:44023","\u003cspan class=\"citation\"\u003eJOHN 16.15\u003c/span\u003e all þatei aih atta, mein ist; "],["proiel:20170214:gothic-nt:44024","duhþe qaþ þatei us meinamma nimiþ jah gateihiþ izwis. "],["proiel:20170214:gothic-nt:44025","\u003cspan class=\"citation\"\u003eJOHN 16.16\u003c/span\u003e Leitil nauh jah ni saiƕiþ mik; jah aftra leitil jah gasaiƕiþ mik, unte ik gagga du attin. "],["proiel:20170214:gothic-nt:44027","\u003cspan class=\"citation\"\u003eJOHN 16.17\u003c/span\u003e þaruh qeþun us þaim siponjam is du sis misso: "],["proiel:20170214:gothic-nt:44028","ƕa ist þata þatei qiþiþ unsis: leitil ei ni saiƕiþ mik, jah aftra leitil jah gasaiƕiþ mik, jah þatei ik gagga du attin? "],["proiel:20170214:gothic-nt:44030","\u003cspan class=\"citation\"\u003eJOHN 16.18\u003c/span\u003e qeþunuh: "],["proiel:20170214:gothic-nt:44031","þata ƕa sijai þatei qiþiþ: leitil "],["proiel:20170214:gothic-nt:44032"," ni, witum ƕa qiþiþ. "],["proiel:20170214:gothic-nt:44033","\u003cspan class=\"citation\"\u003eJOHN 16.19\u003c/span\u003e iþ Iesus wissuh þatei wildedun ina fraihnan jah qaþ im: "],["proiel:20170214:gothic-nt:44034","bi þata sokeiþ miþ izwis misso þatei qaþ: "],["proiel:20170214:gothic-nt:44035","leitil jah ni saiƕiþ mik, jah aftra leitil jah gasaiƕiþ mik. "],["proiel:20170214:gothic-nt:44036","\u003cspan class=\"citation\"\u003eJOHN 16.20\u003c/span\u003e amen, amen, qiþa izwis þei greitiþ jah gaunoþ jus, iþ manaseþs faginoþ; "],["proiel:20170214:gothic-nt:44037","jus saurgandans wairþiþ, akei so saurga izwara du fahedai wairþiþ. "],["proiel:20170214:gothic-nt:44038","\u003cspan class=\"citation\"\u003eJOHN 16.21\u003c/span\u003e qino, þan bairiþ, saurga habaid, unte qam ƕeila izos; "],["proiel:20170214:gothic-nt:44039","iþ biþe gabauran ist barn, ni þanaseiþs ni gaman þizos aglons faura fahedai, unte gabaurans warþ manna in fairƕau. "],["proiel:20170214:gothic-nt:44040","\u003cspan class=\"citation\"\u003eJOHN 16.22\u003c/span\u003e jah þan jus auk nu saurga habaiþ, iþ aftra saiƕa izwis jah faginoþ izwar hairto, jah þo fahed izwara ni ainshun nimiþ af izwis. "],["proiel:20170214:gothic-nt:44041","\u003cspan class=\"citation\"\u003eJOHN 16.23\u003c/span\u003e jah in jainamma daga mik ni fraihniþ waihtais. "],["proiel:20170214:gothic-nt:52242","amen amen, qiþa izwis þatei þisƕah þei bidjiþ attan in namin meinamma, gibiþ izwis. "],["proiel:20170214:gothic-nt:44043","\u003cspan class=\"citation\"\u003eJOHN 16.24\u003c/span\u003e und hita ni beduþ ni waihtais in namin meinamma; "],["proiel:20170214:gothic-nt:44044","bidjaiþ jah nimiþ, ei faheþs izwara sijai usfullida. "],["proiel:20170214:gothic-nt:44045","\u003cspan class=\"citation\"\u003eJOHN 16.25\u003c/span\u003e þata in gajukom rodida izwis; "],["proiel:20170214:gothic-nt:44046","akei qimiþ ƕeila, þanuh izwis ni þanaseiþs in gajukom rodja, ak andaugiba bi attan gateiha izwis. "],["proiel:20170214:gothic-nt:44047","\u003cspan class=\"citation\"\u003eJOHN 16.26\u003c/span\u003e in jainamma daga in namin meinamma bidjiþ, jah ni qiþa izwis þei ik bidjau attan bi izwis; "],["proiel:20170214:gothic-nt:44048","\u003cspan class=\"citation\"\u003eJOHN 16.27\u003c/span\u003e ak silba atta frijoþ izwis, unte jus mik frijodeduþ jah galaubideduþ þatei ik fram guda urrann. "],["proiel:20170214:gothic-nt:44049","\u003cspan class=\"citation\"\u003eJOHN 16.28\u003c/span\u003e uz-iddja uh fram attin jah atiddja in þana fairƕu; "],["proiel:20170214:gothic-nt:44050","aftra bileiþa þamma fairƕau jah gagga du attin. "],["proiel:20170214:gothic-nt:44051","\u003cspan class=\"citation\"\u003eJOHN 16.29\u003c/span\u003e þaruh qeþun þai siponjos is: "],["proiel:20170214:gothic-nt:44052","sai, nu andaugiba rodeis jah gajukono ni ainohun qiþis. "],["proiel:20170214:gothic-nt:44053","\u003cspan class=\"citation\"\u003eJOHN 16.30\u003c/span\u003e nu witum ei þu kant alla, jah ni þarft ei þuk ƕas fraihnai; "],["proiel:20170214:gothic-nt:44054","bi þamma galaubjam þatei þu fram guda urrant. "],["proiel:20170214:gothic-nt:44055","\u003cspan class=\"citation\"\u003eJOHN 16.31\u003c/span\u003e andhof im Iesus: "],["proiel:20170214:gothic-nt:44056","nu galaubeiþ? "],["proiel:20170214:gothic-nt:44057","\u003cspan class=\"citation\"\u003eJOHN 16.32\u003c/span\u003e sai, qimiþ ƕeila jah nu qam, ei distahjada ƕarjizuh du seinaim, jah mik ainana bileiþiþ; "],["proiel:20170214:gothic-nt:44058","jah ni im ains, unte atta miþ mis ist. "],["proiel:20170214:gothic-nt:44059","\u003cspan class=\"citation\"\u003eJOHN 16.33\u003c/span\u003e þata rodida izwis, þei in mis gawairþi aigeiþ. "],["proiel:20170214:gothic-nt:44060","in þamma fairƕau aglons habaid; "],["proiel:20170214:gothic-nt:52244","akei þrafsteiþ izwis, "],["proiel:20170214:gothic-nt:52245","ik gajiukaida þana fairƕu."],["proiel:20170214:gothic-nt:44062","\u003cspan class=\"citation\"\u003eJOHN 17.1\u003c/span\u003e þata rodida Iesus uz-hof-uh augona seina du himina jah qaþ: "],["proiel:20170214:gothic-nt:52246","atta, qam ƕeila, "],["proiel:20170214:gothic-nt:52247","hauhei þeinana sunu, ei sunus þeins hauhjai þuk; \u003cspan class=\"citation\"\u003eJOHN 17.2\u003c/span\u003e swaswe atgaft imma waldufni allaize leike, ei all þatei atgaft imma, gibai im libain aiweinon. "],["proiel:20170214:gothic-nt:44065","\u003cspan class=\"citation\"\u003eJOHN 17.3\u003c/span\u003e soh þan ist so aiweino libains, ei kunneina þuk ainana sunjana guþ jah þanei insandides, Iesu Xristu. "],["proiel:20170214:gothic-nt:44066","\u003cspan class=\"citation\"\u003eJOHN 17.4\u003c/span\u003e ik þuk hauhida ana airþai; "],["proiel:20170214:gothic-nt:44067","waurstw ustauh þatei atgaft mis du waurkjan. "],["proiel:20170214:gothic-nt:44068","\u003cspan class=\"citation\"\u003eJOHN 17.5\u003c/span\u003e jah nu hauhei mik, þu atta, at þus silbin þamma wulþau, þanei habaida at þus, faurþizei sa fairƕus wesi. "]]