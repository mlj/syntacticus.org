[["proiel:20170214:marianus:40269","не осѫждаите да не осѫдѧтъ васъ. "],["proiel:20170214:marianus:40270","отъпоуштаите и отъпоустѧтъ вꙑ. "],["proiel:20170214:marianus:51320","\u003cspan class=\"citation\"\u003eMarianus LUKE 6.38\u003c/span\u003e даите и дастъ сѧ вамъ. "],["proiel:20170214:marianus:51321","мѣрѫ добро натъканѫ и потрѫсънѫ и прѣлиѣѭштѫ сѧ. дадѧтъ на лоно ваше. "],["proiel:20170214:marianus:40273","тоѭ бо мѣроѭ еѭже мѣрите вьзмѣритъ сѧ вамъ. "],["proiel:20170214:marianus:40274","\u003cspan class=\"citation\"\u003eMarianus LUKE 6.39\u003c/span\u003e Рече же притъчѫ имъ. "],["proiel:20170214:marianus:40275","еда можетъ слѣпецъ слѣпъца водити. "],["proiel:20170214:marianus:40276","не оба ли вь ѣмѫ въпадете сѧ. "],["proiel:20170214:marianus:40277","\u003cspan class=\"citation\"\u003eMarianus LUKE 6.40\u003c/span\u003e нѣстъ оученикъ надъ оучителемъ своимъ. "],["proiel:20170214:marianus:40278","съвръшенъ же въсѣкъ бѫдетъ. ѣкоже оучитель его. "],["proiel:20170214:marianus:40279","\u003cspan class=\"citation\"\u003eMarianus LUKE 6.41\u003c/span\u003e что же видиши сѫчецъ иже естъ въ очесе братра твоего. а бръвъна еже естъ въ очесе твоемь не чюеши. "],["proiel:20170214:marianus:40280","\u003cspan class=\"citation\"\u003eMarianus LUKE 6.42\u003c/span\u003e ли како можеши решти братроу твоемоу. братре остави да изъмѫ сѫчецъ иже естъ въ оцѣ твоемь. самъ бръвъна въ оцѣ твоемь не видѧ. "],["proiel:20170214:marianus:40282","лицемѣре. изъми пръвѣе бръвъно из очесе твоего. ꙇ тъгда прозьририши изѧти сѫчецъ иже естъ въ очесе братра твоего. "],["proiel:20170214:marianus:40283","\u003cspan class=\"citation\"\u003eMarianus LUKE 6.43\u003c/span\u003e нѣстъ бо дрѣво добро творѧ плода зъла. Ни дрѣво зъло творѧ плода добра. "],["proiel:20170214:marianus:40284","\u003cspan class=\"citation\"\u003eMarianus LUKE 6.44\u003c/span\u003e вьсѣко бо дрѣво отъ плода своего познаатъ сѧ. "],["proiel:20170214:marianus:40285","не отъ тръниѣ бо чешѫтъ смокъви. ни отъ кѫпинꙑ грозда обемлѭтъ ⁘ "],["proiel:20170214:marianus:40286","\u003cspan class=\"citation\"\u003eMarianus LUKE 6.45\u003c/span\u003e Благꙑ ч҃лкъ отъ б҃лгаго съкровишта с҃рдца своего износитъ благое. ꙇ зълꙑ ч҃лкъ отъ зълааго съкровища с҃рдца своего износитъ зълое. "],["proiel:20170214:marianus:40287","отъ избітъка бо с҃рдца г҃лтъ оуста его. "],["proiel:20170214:marianus:40288","\u003cspan class=\"citation\"\u003eMarianus LUKE 6.46\u003c/span\u003e что же мѧ зовете г҃и г҃и а не творите ѣже г҃лѭ. "],["proiel:20170214:marianus:40289","\u003cspan class=\"citation\"\u003eMarianus LUKE 6.47\u003c/span\u003e въсѣкъ грѧдꙑ къ мьнѣ и слꙑшѧи словеса моѣ и творѧ ѣ. съкажѫ азъ комоу естъ подобенъ. "],["proiel:20170214:marianus:40290","\u003cspan class=\"citation\"\u003eMarianus LUKE 6.48\u003c/span\u003e Подобенъ естъ ч҃лвкоу зиждѫштю храминѫ. ꙇже ископа и оуглѫби. ꙇ положи основание на камене. "],["proiel:20170214:marianus:40291","наводию же бꙑвъшоу. припаде рѣка храминѣ тои. ꙇ не може двигнѫти еѩ. "],["proiel:20170214:marianus:58254","основана бо бѣ на камене. "],["proiel:20170214:marianus:40292","\u003cspan class=\"citation\"\u003eMarianus LUKE 6.49\u003c/span\u003e а слꙑшавꙑ и не сътворь. подобенъ естъ ч҃лвкоу. съзъдавъшоу храминѫ на земи без основаниѣ. еиже прирази сѧ рѣка. "],["proiel:20170214:marianus:58212","и абие разори сѧ. "],["proiel:20170214:marianus:58209","ꙇ бꙑстъ раздроушение храминꙑ тоѩ велие."],["proiel:20170214:marianus:40293","\u003cspan class=\"citation\"\u003eMarianus LUKE 7.1\u003c/span\u003e егда съконьча вьсѧ г҃лꙑ сиѩ. въ слоухꙑ людемь. въниде въ каперънаоумъ ⁘ ⁘ зⷱ҇ ⁘ "],["proiel:20170214:marianus:40294","\u003cspan class=\"citation\"\u003eMarianus LUKE 7.2\u003c/span\u003e Сътъникоу же етероу рабъ болѧ зълѣ оумирааше. ꙇже бѣ емоу чъстенъ. "],["proiel:20170214:marianus:40295","\u003cspan class=\"citation\"\u003eMarianus LUKE 7.3\u003c/span\u003e слꙑшавъ же о и҃сѣ. посъла къ немоу старъцѧ июдеискꙑ. молѧ и да пришедъ с҃пстъ раба его. "],["proiel:20170214:marianus:51322","\u003cspan class=\"citation\"\u003eMarianus LUKE 7.4\u003c/span\u003e они же пришедъше къ и҃сви. молѣахѫ и тъштъно г҃лѭште ѣко "],["proiel:20170214:marianus:51323","достоинъ естъ. еже аште даси емоу. "],["proiel:20170214:marianus:40297","\u003cspan class=\"citation\"\u003eMarianus LUKE 7.5\u003c/span\u003e любитъ бо ѩ҃зкъ нашъ. ꙇ съньмиште тъ съзъда намъ. "],["proiel:20170214:marianus:40298","\u003cspan class=\"citation\"\u003eMarianus LUKE 7.6\u003c/span\u003e и҃съ же идѣаше съ ними. "],["proiel:20170214:marianus:40299","еште же емоу недалече сѫщоу отъ домоу. посъла къ немоу дроугꙑ сътьникъ г҃лѧ емоу. "],["proiel:20170214:marianus:40300","г҃и не движи сѧ. "],["proiel:20170214:marianus:40301","нѣсмъ бо достоинъ да подъ кровъ мои вънидеши. "],["proiel:20170214:marianus:40302","\u003cspan class=\"citation\"\u003eMarianus LUKE 7.7\u003c/span\u003e тѣмь же ни себе достоина сътворихъ прити къ тебѣ. "],["proiel:20170214:marianus:40303","нъ ръци словомъ и исцѣлѣетъ отрокъ мои. "],["proiel:20170214:marianus:51324","\u003cspan class=\"citation\"\u003eMarianus LUKE 7.8\u003c/span\u003e ꙇбо азъ ч҃лвкъ есмъ подъ властелꙑ оучиненъ. ꙇмѣѩ подъ собоѭ воѩ. "],["proiel:20170214:marianus:57025","ꙇ г҃лѭ семоу иди и идетъ. "],["proiel:20170214:marianus:40305","ꙇ дроугоумоу приди и придетъ. "],["proiel:20170214:marianus:40306","ꙇ рабоу моемоу сътвори се и сътворитъ. "],["proiel:20170214:marianus:40307","\u003cspan class=\"citation\"\u003eMarianus LUKE 7.9\u003c/span\u003e слъшавъ же се и҃съ чюди сѧ емоу. ꙇ обраштъ сѧ послѣдоуѭштоумоу народоу рече. "],["proiel:20170214:marianus:51326","г҃лѭ вамъ "],["proiel:20170214:marianus:51327","ни вꙑ и҃зли толикоѩ вѣрꙑ не обрѣтъ. "],["proiel:20170214:marianus:40309","\u003cspan class=\"citation\"\u003eMarianus LUKE 7.10\u003c/span\u003e ꙇ възвраштъше сѧ въ домъ посълании. обрѣтѫ болѧштааго раба исцѣлѣвъша. ⁘ кⷰ҇ ⁘ "],["proiel:20170214:marianus:40310","\u003cspan class=\"citation\"\u003eMarianus LUKE 7.11\u003c/span\u003e ꙇ бꙑстъ въ прочии. ꙇдѣаше и҃съ въ градъ нарицаемꙑи наинъ. ꙇ съ нимь идѣахѫ оученици его. ꙇ народъ мъногъ. "],["proiel:20170214:marianus:40311","\u003cspan class=\"citation\"\u003eMarianus LUKE 7.12\u003c/span\u003e ѣко же приближи сѧ къ вратомъ града. ꙇ се изношаахѫ оумерошъ с҃нъ иночѧдъ матери своеи. ꙇ та бѣ въдова. ꙇ народъ отъ града мъногъ бѣ съ неѭ. "],["proiel:20170214:marianus:40312","\u003cspan class=\"citation\"\u003eMarianus LUKE 7.13\u003c/span\u003e ꙇ видѣвъ ѭ г҃ъ м҃илосрдова ѭ҄. "],["proiel:20170214:marianus:51328","ꙇ рече еи "],["proiel:20170214:marianus:51329","не плачи сѧ. "],["proiel:20170214:marianus:51330","\u003cspan class=\"citation\"\u003eMarianus LUKE 7.14\u003c/span\u003e ꙇ пристѫпь коснѫ въ одръ. "],["proiel:20170214:marianus:51331","носѧштеи же сташѧ. "],["proiel:20170214:marianus:51332","ꙇ рече "],["proiel:20170214:marianus:51333","юноше тебѣ г҃лѭ "],["proiel:20170214:marianus:51334","въстани. "],["proiel:20170214:marianus:40316","\u003cspan class=\"citation\"\u003eMarianus LUKE 7.15\u003c/span\u003e ꙇ сѣде мрътвꙑ и начѧтъ г҃лати. ꙇ дастꙑ и матери его. "],["proiel:20170214:marianus:40317","\u003cspan class=\"citation\"\u003eMarianus LUKE 7.16\u003c/span\u003e Приѩтъ же страхъ вьсѧ. ꙇ славлѣахѫ б҃а г҃лѫште. ѣко пⷬ҇къ великъ въста въ насъ. ꙇ ѣко посѣти г҃ь б҃ъ людеи своихъ ⁘ кⷰ҇ ⁘ "],["proiel:20170214:marianus:40318","\u003cspan class=\"citation\"\u003eMarianus LUKE 7.17\u003c/span\u003e ꙇ изиде слово се по вьсеи июдеи о немь. ꙇ по вьсеи странѣ. "],["proiel:20170214:marianus:40319","\u003cspan class=\"citation\"\u003eMarianus LUKE 7.18\u003c/span\u003e ꙇ҅ вьзвѣстишѧ иоаноу оученици его о вьсѣхъ сихъ. "],["proiel:20170214:marianus:40320","\u003cspan class=\"citation\"\u003eMarianus LUKE 7.19\u003c/span\u003e ꙇ призъвавъ дъва етера отъ оученикъ своихъ иоанъ. посъла къ и҃сви г҃лѧ. "],["proiel:20170214:marianus:40321","тꙑ ли еси грѧдꙑи: ли иного чаемъ. "],["proiel:20170214:marianus:40322","\u003cspan class=\"citation\"\u003eMarianus LUKE 7.20\u003c/span\u003e пришьдъша же къ немоу мѫжа рѣсте. "],["proiel:20170214:marianus:40323","ꙇоанъ кръститель посъла нꙑ къ тебѣ г҃лѧ. "],["proiel:20170214:marianus:40324","тꙑ ли еси грѧдꙑи ли иного чаемъ. "],["proiel:20170214:marianus:40325","\u003cspan class=\"citation\"\u003eMarianus LUKE 7.21\u003c/span\u003e въ тъ часъ исцѣли мъногꙑ отъ недѫгъ. ꙇ ранъ и д҃хъ зълъ. ꙇ мъногомъ слѣпомъ дарова прозьрѣние. "]]