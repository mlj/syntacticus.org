[["proiel:20170214:greek-nt:6677","\u003cspan class=\"citation\"\u003eMARK 4.21\u003c/span\u003e Καὶ ἔλεγεν αὐτοῖς ὅτι μήτι ἔρχεται ὁ λύχνος ἵνα ὑπὸ τὸν μόδιον τεθῇ ἢ ὑπὸ τὴν κλίνην; "],["proiel:20170214:greek-nt:6678","οὐχ ἵνα ἐπὶ τὴν λυχνίαν τεθῇ; "],["proiel:20170214:greek-nt:6679","\u003cspan class=\"citation\"\u003eMARK 4.22\u003c/span\u003e οὐ γάρ ἐστιν τι κρυπτὸν, ἐὰν μὴ ἵνα φανερωθῇ· "],["proiel:20170214:greek-nt:6680","οὐδὲ ἐγένετο ἀπόκρυφον, ἀλλ’ ἵνα ἔλθῃ εἰς φανερόν. "],["proiel:20170214:greek-nt:6681","\u003cspan class=\"citation\"\u003eMARK 4.23\u003c/span\u003e εἴ τις ἔχει ὦτα ἀκούειν ἀκουέτω. "],["proiel:20170214:greek-nt:6682","\u003cspan class=\"citation\"\u003eMARK 4.24\u003c/span\u003e Καὶ ἔλεγεν αὐτοῖς· "],["proiel:20170214:greek-nt:6683","βλέπετε τί ἀκούετε. "],["proiel:20170214:greek-nt:6684","ἐν ᾧ μέτρῳ μετρεῖτε μετρηθήσεται ὑμῖν καὶ προστεθήσεται ὑμῖν. "],["proiel:20170214:greek-nt:6685","\u003cspan class=\"citation\"\u003eMARK 4.25\u003c/span\u003e ὃς γὰρ ἔχει, δοθήσεται αὐτῷ· "],["proiel:20170214:greek-nt:6686","καὶ ὃς οὐκ ἔχει, καὶ ὃ ἔχει ἀρθήσεται ἀπ’ αὐτοῦ. "],["proiel:20170214:greek-nt:6687","\u003cspan class=\"citation\"\u003eMARK 4.26\u003c/span\u003e Καὶ ἔλεγεν· "],["proiel:20170214:greek-nt:6688","οὕτως ἐστὶν ἡ βασιλεία τοῦ θεοῦ, ὡς ἄνθρωπος βάλῃ τὸν σπόρον ἐπὶ τῆς γῆς, \u003cspan class=\"citation\"\u003eMARK 4.27\u003c/span\u003e καὶ καθεύδῃ καὶ ἐγείρηται νύκτα καὶ ἡμέραν, καὶ ὁ σπόρος βλαστᾷ καὶ μηκύνηται ὡς οὐκ οἶδεν αὐτός. "],["proiel:20170214:greek-nt:6689","\u003cspan class=\"citation\"\u003eMARK 4.28\u003c/span\u003e αὐτομάτη ἡ γῆ καρποφορεῖ, πρῶτον χόρτον, εἶτεν στάχυν, εἶτεν πλήρης σῖτος ἐν τῷ στάχυϊ. "],["proiel:20170214:greek-nt:6690","\u003cspan class=\"citation\"\u003eMARK 4.29\u003c/span\u003e ὅταν δὲ παραδοῖ ὁ καρπός, εὐθὺς ἀποστέλλει τὸ δρέπανον, ὅτι παρέστηκεν ὁ θερισμός. "],["proiel:20170214:greek-nt:6691","\u003cspan class=\"citation\"\u003eMARK 4.30\u003c/span\u003e Καὶ ἔλεγεν· "],["proiel:20170214:greek-nt:6692","πῶς ὁμοιώσωμεν τὴν βασιλείαν τοῦ θεοῦ, ἢ ἐν τίνι αὐτὴν παραβολῇ θῶμεν; "],["proiel:20170214:greek-nt:6693","\u003cspan class=\"citation\"\u003eMARK 4.31\u003c/span\u003e ὡς κόκκῳ σινάπεως, ὃς ὅταν σπαρῇ ἐπὶ τῆς γῆς, μικρότερον ὂν πάντων τῶν σπερμάτων τῶν ἐπὶ τῆς γῆς, \u003cspan class=\"citation\"\u003eMARK 4.32\u003c/span\u003e καὶ ὅταν σπαρῇ, ἀναβαίνει καὶ γίνεται μεῖζον πάντων τῶν λαχάνων, καὶ ποιεῖ κλάδους μεγάλους, ὥστε δύνασθαι ὑπὸ τὴν σκιὰν αὐτοῦ τὰ πετεινὰ τοῦ οὐρανοῦ κατασκηνοῦν. "],["proiel:20170214:greek-nt:6694","\u003cspan class=\"citation\"\u003eMARK 4.33\u003c/span\u003e Καὶ τοιαύταις παραβολαῖς πολλαῖς ἐλάλει αὐτοῖς τὸν λόγον, καθὼς ἠδύναντο ἀκούειν· "],["proiel:20170214:greek-nt:47289","\u003cspan class=\"citation\"\u003eMARK 4.34\u003c/span\u003e χωρὶς δὲ παραβολῆς οὐκ ἐλάλει αὐτοῖς, "],["proiel:20170214:greek-nt:47290","κατ’ ἰδίαν δὲ τοῖς ἰδίοις μαθηταῖς ἐπέλυεν πάντα. "],["proiel:20170214:greek-nt:6696","\u003cspan class=\"citation\"\u003eMARK 4.35\u003c/span\u003e Καὶ λέγει αὐτοῖς ἐν ἐκείνῃ τῇ ἡμέρᾳ ὀψίας γενομένης· "],["proiel:20170214:greek-nt:6697","διέλθωμεν εἰς τὸ πέραν. "],["proiel:20170214:greek-nt:6698","\u003cspan class=\"citation\"\u003eMARK 4.36\u003c/span\u003e καὶ ἀφέντες τὸν ὄχλον παραλαμβάνουσιν αὐτὸν ὡς ἦν ἐν τῷ πλοίῳ, καὶ ἄλλα πλοῖα ἦσαν μετ’ αὐτοῦ. "],["proiel:20170214:greek-nt:6699","\u003cspan class=\"citation\"\u003eMARK 4.37\u003c/span\u003e καὶ γίνεται λαῖλαψ μεγάλη ἀνέμου, καὶ τὰ κύματα ἐπέβαλλεν εἰς τὸ πλοῖον, ὥστε ἤδη γεμίζεσθαι τὸ πλοῖον. "],["proiel:20170214:greek-nt:6700","\u003cspan class=\"citation\"\u003eMARK 4.38\u003c/span\u003e καὶ ἦν αὐτὸς ἐν τῇ πρύμνῃ ἐπὶ τὸ προσκεφάλαιον καθεύδων· "],["proiel:20170214:greek-nt:6701","καὶ ἐγείρουσιν αὐτὸν καὶ λέγουσιν αὐτῷ· "],["proiel:20170214:greek-nt:6702","διδάσκαλε, οὐ μέλει σοι ὅτι ἀπολλύμεθα; "],["proiel:20170214:greek-nt:6703","\u003cspan class=\"citation\"\u003eMARK 4.39\u003c/span\u003e καὶ διεγερθεὶς ἐπετίμησεν τῷ ἀνέμῳ καὶ εἶπεν τῇ θαλάσσῃ· "],["proiel:20170214:greek-nt:47291","σιώπα, "],["proiel:20170214:greek-nt:47292","πεφίμωσο. "],["proiel:20170214:greek-nt:6705","καὶ ἐκόπασεν ὁ ἄνεμος, καὶ ἐγένετο γαλήνη μεγάλη. "],["proiel:20170214:greek-nt:6706","\u003cspan class=\"citation\"\u003eMARK 4.40\u003c/span\u003e καὶ εἶπεν αὐτοῖς· "],["proiel:20170214:greek-nt:6707","τί δειλοί ἐστε οὕτως; "],["proiel:20170214:greek-nt:6708","πῶς οὐκ ἔχετε πίστιν; "],["proiel:20170214:greek-nt:6709","\u003cspan class=\"citation\"\u003eMARK 4.41\u003c/span\u003e καὶ ἐφοβήθησαν φόβον μέγαν, καὶ ἔλεγον πρὸς ἀλλήλους· "],["proiel:20170214:greek-nt:6710","τίς ἄρα οὗτός ἐστιν, ὅτι καὶ ὁ ἄνεμος καὶ ἡ θάλασσα αὐτῷ ὑπακούει;"],["proiel:20170214:greek-nt:6711","\u003cspan class=\"citation\"\u003eMARK 5.1\u003c/span\u003e Καὶ ἦλθον εἰς τὸ πέραν τῆς θαλάσσης εἰς τὴν χώραν τῶν Γερασηνῶν. "],["proiel:20170214:greek-nt:6712","\u003cspan class=\"citation\"\u003eMARK 5.2\u003c/span\u003e καὶ ἐξελθόντος αὐτοῦ ἐκ τοῦ πλοίου, εὐθὺς ὑπήντησεν αὐτῷ ἐκ τῶν μνημείων ἄνθρωπος ἐν πνεύματι ἀκαθάρτῳ, \u003cspan class=\"citation\"\u003eMARK 5.3\u003c/span\u003e ὃς τὴν κατοίκησιν εἶχεν ἐν τοῖς μνήμασιν, καὶ οὐδὲ ἁλύσει οὐκέτι οὐδεὶς ἐδύνατο αὐτὸν δῆσαι, \u003cspan class=\"citation\"\u003eMARK 5.4\u003c/span\u003e διὰ τὸ αὐτὸν πολλάκις πέδαις καὶ ἁλύσεσιν δεδέσθαι καὶ διεσπάσθαι ὑπ’ αὐτοῦ τὰς ἁλύσεις καὶ τὰς πέδας συντετρῖφθαι, καὶ οὐδεὶς ἴσχυεν αὐτὸν δαμάσαι, \u003cspan class=\"citation\"\u003eMARK 5.5\u003c/span\u003e καὶ διαπαντὸς νυκτὸς καὶ ἡμέρας ἐν τοῖς μνήμασιν καὶ ἐν τοῖς ὄρεσιν ἦν κράζων καὶ κατακόπτων ἑαυτὸν λίθοις. "],["proiel:20170214:greek-nt:6713","\u003cspan class=\"citation\"\u003eMARK 5.6\u003c/span\u003e καὶ ἰδὼν τὸν Ἰησοῦν ἀπὸ μακρόθεν ἔδραμεν καὶ προσεκύνησεν αὐτῷ, \u003cspan class=\"citation\"\u003eMARK 5.7\u003c/span\u003e καὶ κράξας φωνῇ μεγάλῃ λέγει· "],["proiel:20170214:greek-nt:6714","τί ἐμοὶ καὶ σοί, Ἰησοῦ υἱὲ τοῦ θεοῦ τοῦ ὑψίστου; "],["proiel:20170214:greek-nt:47293","ὁρκίζω σε τὸν θεόν, "],["proiel:20170214:greek-nt:47294","μή με βασανίσῃς. "],["proiel:20170214:greek-nt:6716","\u003cspan class=\"citation\"\u003eMARK 5.8\u003c/span\u003e ἔλεγεν γὰρ αὐτῷ· "],["proiel:20170214:greek-nt:6717","ἔξελθε τὸ πνεῦμα τὸ ἀκάθαρτον ἐκ τοῦ ἀνθρώπου. "],["proiel:20170214:greek-nt:6718","\u003cspan class=\"citation\"\u003eMARK 5.9\u003c/span\u003e καὶ ἐπηρώτα αὐτόν· "],["proiel:20170214:greek-nt:6719","τί ὄνομά σοι; "],["proiel:20170214:greek-nt:6720","καὶ λέγει αὐτῷ· "],["proiel:20170214:greek-nt:6721","λεγιὼν ὄνομά μοι, ὅτι πολλοί ἐσμεν. "],["proiel:20170214:greek-nt:6722","\u003cspan class=\"citation\"\u003eMARK 5.10\u003c/span\u003e καὶ παρεκάλει αὐτὸν πολλὰ ἵνα μὴ αὐτὰ ἀποστείλῃ ἔξω τῆς χώρας. "],["proiel:20170214:greek-nt:6723","\u003cspan class=\"citation\"\u003eMARK 5.11\u003c/span\u003e ἦν δὲ ἐκεῖ πρὸς τῷ ὄρει ἀγέλη χοίρων μεγάλη βοσκομένη· "],["proiel:20170214:greek-nt:6724","\u003cspan class=\"citation\"\u003eMARK 5.12\u003c/span\u003e καὶ παρεκάλεσαν αὐτὸν λέγοντες· "],["proiel:20170214:greek-nt:6725","πέμψον ἡμᾶς εἰς τοὺς χοίρους, ἵνα εἰς αὐτοὺς εἰσέλθωμεν. "],["proiel:20170214:greek-nt:6726","\u003cspan class=\"citation\"\u003eMARK 5.13\u003c/span\u003e καὶ ἐπέτρεψεν αὐτοῖς. "],["proiel:20170214:greek-nt:6727","καὶ ἐξελθόντα τὰ πνεύματα τὰ ἀκάθαρτα εἰσῆλθον εἰς τοὺς χοίρους, καὶ ὥρμησεν ἡ ἀγέλη κατὰ τοῦ κρημνοῦ εἰς τὴν θάλασσαν, ὡς δισχίλιοι, καὶ ἐπνίγοντο ἐν τῇ θαλάσσῃ. "],["proiel:20170214:greek-nt:6728","\u003cspan class=\"citation\"\u003eMARK 5.14\u003c/span\u003e καὶ οἱ βόσκοντες αὐτοὺς ἔφυγον καὶ ἀπήγγειλαν εἰς τὴν πόλιν καὶ εἰς τοὺς ἀγρούς· "],["proiel:20170214:greek-nt:6729","καὶ ἦλθον ἰδεῖν τί ἐστιν τὸ γεγονός. "],["proiel:20170214:greek-nt:6730","\u003cspan class=\"citation\"\u003eMARK 5.15\u003c/span\u003e καὶ ἔρχονται πρὸς τὸν Ἰησοῦν, καὶ θεωροῦσιν τὸν δαιμονιζόμενον καθήμενον ἱματισμένον καὶ σωφρονοῦντα, τὸν ἐσχηκότα τὸν λεγιῶνα, καὶ ἐφοβήθησαν. "]]