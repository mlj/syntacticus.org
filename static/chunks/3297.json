[["torot:20180919:supr:121250","тъ же самъ а҅гг҄ель҆скꙑи господь· строѧи чловѣчь҆скоѥ съпасениѥ· глагол҄етъ къ о҅ деснѫѭ̑ стоѧ҅штии҅ми· "],["torot:20180919:supr:121253","грꙙдѣте благословь҆ѥ҅нии о҅ть҆ца моѥ҅го· "],["torot:20180919:supr:121254","прии҅мѣте о̑уготованоѥ вамъ цѣсарь҆ство· о҅тъ начꙙла мироу· "],["torot:20180919:supr:121256","а҅лꙿченъ бо бѣхъ и҅ дасте ми ꙗ҅сте· "],["torot:20180919:supr:121257","жꙙдънъ бѣхъ и҅ напои҅сте мꙙ· "],["torot:20180919:supr:121258","страненъ бѣхъ и҅ наведосте мꙙ· "],["torot:20180919:supr:121259","болѣхъ и҅ присѣтисте мене· "],["torot:20180919:supr:121260","нагъ бѣхъ и҅ о҅блѣкосте мꙙ· "],["torot:20180919:supr:121261","въ темь҆ници и҅ придосте къ мь҆нѣ· "],["torot:20180919:supr:121262","ѥ҅льма о̑убо сътвористе ѥ҅дномоу о҅тъ братиѧ сеѧ моѧ хꙋдꙑѧ· то мь҆нѣ сътвористе· "],["torot:20180919:supr:121264","бѫди же вьсѣмъ намъ почитаѭ̑штии҅мъ же и҅ послоушаѭ̑штии҅мъ· о̑услꙑшати блаженꙑи тъ гласъ· "],["torot:20180919:supr:121266","и҅ вѣчь҆нꙑи҅хъ благꙑн҄ь· ѧ҅же о̑уготова богъ любꙙштии҅мъ и҆· да нꙑ съприи҅мникꙑ сътворитъ х꙯с б꙯гъ· прѣчистьіѧ ради матере ѥ҅го ст꙯ꙑѧ богородицꙙ· "],["torot:20180919:supr:121270","ꙗ҅ко томоу подобаатъ слава честь҆ и҅ покланꙗниѥ҆· нꙑнꙗ и҅ присно и҅ вь вѣкꙑ вѣкомъ· а҅мин ⁘ "],["torot:20180919:supr:121272","\u003cspan class=\"citation\"\u003eSupr. 9\u003c/span\u003e мѣсꙙца марта въ в꙯ї· "],["torot:20180919:supr:121273","мѫчениѥ ст꙯ааго пио҅нꙿна· преꙁвутера ꙁмурнь҆ска града ⁘ "],["torot:20180919:supr:121275","Памꙙть҆ ст꙯ꙑи҆мъ о҅бь҆штевати а҅постоломъ велитъ вѣдꙑ· ꙗ҅ко и҅же памꙙть҆ творитъ съ вьсѣмъ срь҆дь҆цемъ и҅ вѣроѭ· и҅ и҅нѣхъ о̑утроуждаѥ҅тъ· бол҄ь҆шꙙ хотꙙште подражати· "],["torot:20180919:supr:123158","пио҅ниꙗ҅ же мѫченика· и҅ паче поминати лѣпо· пон҄еже ѥ҅гда бѣа҅ше въ мироу· многꙑ о҅тъ прѣльсти о҅брати· а҅постольскꙑи҆ мѫжь въ насъ бꙑвъ· и҅ конь҆ць҆ ѥ҅гда приꙁъванъ бꙑстъ къ го꙯у· и҅ мѫченъ бꙑвъ· съпсаноѥ се о҅стави на накаꙁаниѥ намъ· и҅ до нꙑн҄ѣшь҆н҄ꙗго и҅мѣти намъ памꙙть о̑учениꙗ ѥго "],["torot:20180919:supr:121792","мѣсꙙца шестааго в꙯ дьни· настаѭ̑шти сѫботѣ велицѣи҆· вь҆ дни вьн҄егда сꙙ роді блаженꙑи҆ мѫченикъ полукарпъ· гон҄ению̑ сѫштоу дек҄иꙗ цѣсара въ ꙁмурь҆нѣ· ѧ҅ти бꙑшꙙ пио҅нии҆ преꙁвутеръ· и҅ савини и҅сповѣдь҆ница· и҅ а҅склипиꙗ҅дъ и мак҄едони· и҅ лимонъ преꙁвутеръ съборь҆нѣи҆ цръкъви· "],["torot:20180919:supr:121295","пио҅нии же видѣ прѣжде ѥ҅дного дь҆не· вь҆н҄егда сꙙ роди полукарпꙿь· ꙗ҅ко въ тꙑ дь҆ни ѧ҅ти бꙑшꙙ "],["torot:20180919:supr:123183","сии҆ съ савиніѭ̑· и҅ съ а҅склипиѥмъ постꙙште сꙙ· и҅ ꙗ҅ко видѣ ꙗ҅ко о̑утро въ тъ҆ дьнь҆ ѧти и҅мѫтъ бꙑти· въꙁемъ роꙁвънꙑ и҅ꙁвитꙑ три на вꙑѭ̑ своѭ̑ въꙁложи· и҅ савининиї и҅ а҅склипии҆· "],["torot:20180919:supr:121302","и҅ жідѣа҅хѫ сѣдꙙште въ домоу· "],["torot:20180919:supr:121307","помол҄ьшемъ же сѧ и҅мъ· и҅ въкоусивъше хлѣба и҅ водꙑ· въ сѫботѫ великѫѭ̑· приде к н҄имъ пол҄емъ· и҅ и҅же бѣа҅хѫ сь҆ н҄имъ· вь҆ꙁискаті и҅ влачити крь҆стиꙗ҅нꙑ· на трѣбꙑ и҅ на о҅скврь҆н҄ениѥ· "],["torot:20180919:supr:121314","и҅ рече полемѡнъ· "],["torot:20180919:supr:121315","вѣмъ о̑убо пио҅ниї· ꙁаповѣди цр꙯ꙙ· ꙗ҅ко велитъ вамъ жрь҆ти богомъ· "],["torot:20180919:supr:121318","пио҅нии рече "],["torot:20180919:supr:121793","вѣмъ ꙁаповѣди бж꙯иѧ· вь҆ н҄ихъже велитъ намъ томоу ѥ҅дномоу сꙙ кланꙗти "],["torot:20180919:supr:121794","полемъ рече "],["torot:20180919:supr:121795","пои҅дѣте о̑убо на съборъ да томоу сꙙ о҅бѣштаѥ҅те· "],["torot:20180919:supr:121320","рече же а҅склипиꙗди и҅ савинии҆· "],["torot:20180919:supr:121321","мꙑ богоу живоуоумоу покараѥмъ сꙙ и҅ о҅бѣштаваѥ҅мъ сꙙ· "],["torot:20180919:supr:121322","веде же ѧ пол҄емъ· "],["torot:20180919:supr:121323","и҅ пришъдъшемъ и҅мъ· видѣшꙙ вь҆си ꙗ҅ко ѫ҅ꙁꙑ носꙙтъ· "],["torot:20180919:supr:121328","и҅ пришедъшемъ и҅мъ на мѣсто и҅деже бѣшꙙ събърали сꙙ· и҅спльни же сꙙ вь҆се то мѣсто· и҅ въсходи и҅ горь҆ницꙙ· е҅линъ и жидовъ· и҅ жденъ праꙁдъноваахѫ· пон҄еже бѣа҅ше великаа сѫбота· "],["torot:20180919:supr:121334","поставишꙙ же ѧ посрѣдѣ и҅хъ· "],["torot:20180919:supr:121335","и҅ пѡлемъ рече· "],["torot:20180919:supr:121336","ѡ̑ пио҅ниѥ· покорите сꙙ а҅кꙑ и҅ вь҆си· и҅ жь҆рѣте да не мѫчени бѫдете· "],["torot:20180919:supr:121339","простъръ же рѫкѫ пио҅нии҆· свѣтломъ лицемъ о҅тъвѣштавъ рече· "],["torot:20180919:supr:121341","Мѫжи и҅же о҅ добротѣ ꙁмурнь҆стѣи хвалꙙште҆ сꙙ· и҅ и҅же въ васъ сѫтъ жидове пришь҆ли· послоушаи҅те мене мало вамъ вѣштаѭ̑шта· "],["torot:20180919:supr:121344","слꙑшѫ бо о҅ самоприходꙙштии҅мъ· ꙗ҅ко посмѣѭ̑ште сꙙ и҅ порадоуѭ̑ште сꙙ· и҅гри мните тѣхъ погрѣшениѥ· "],["torot:20180919:supr:121348","лѣпо же бꙑ вамъ е҅линомъ покарѣти сꙙ о̑учітелю вашемоу о҅мироу· и҅же сьвѣштаѥ҅тꙿ· "],["torot:20180919:supr:123244","неподобно ѥ҅стъ о҅ о̑умираѭ̑штии҅хъ хвалити сꙙ· "],["torot:20180919:supr:121351","вамъ же ѡ̑ жидове мѡ̑усии ꙗ҅ко велитъ· "],["torot:20180919:supr:123243","а҅ште видиши о҅сла врага твоѥ҅го падъша подъ брѣменемъ не миноуи҆· нъ въставꙙ въстави и҆· "],["torot:20180919:supr:121354","такожде же и҅ солѡ̑моноу глагол҄ѫштоу· "],["torot:20180919:supr:123245","а҅ште падетъ врагъ твои не порадоуи҅ сꙙ· и҅ о҅ потъчениї ѥ҅моу не въꙁноси сꙙ· "],["torot:20180919:supr:121357","а҅ꙁъ бо своѥ҅моу о̑учителю покарѣѭ̑ сꙙ· "],["torot:20180919:supr:121358","о̑умрѣти и҅ꙁвол҄ѫ паче· а҅ не прѣстѫпити словесе ѥ҅моу· "],["torot:20180919:supr:121360","и҅ подвиꙁаѭ̑ сꙙ и҅ꙁмѣнити ꙗ҅же прѣжде навꙑкохъ· Потомъ же и҅ нао̑учихъ· "],["torot:20180919:supr:121362","кꙑи҅мъ о̑убо посмѣѭ̑тъ сꙙ жидове· "],["torot:20180919:supr:121365","рь҆цѣмъ "],["torot:20180919:supr:123225","кꙑѧ прѣо҅бидѣхомъ· "],["torot:20180919:supr:123226","кꙑѧ о҅тъгънахомъ· "],["torot:20180919:supr:123227","кꙑѧ о̑убихомъ· "],["torot:20180919:supr:123228","кꙑѧ҅ ли къ коумиромъ ноудихомъ· "],["torot:20180919:supr:121369","и҅ли мнꙙтъ тъчно ѥ҅стъ своѧ грѣхꙑ и҅же нꙑн҄ѣ страха ради чловѣчь҆ска творꙙштии҅мъ· "],["torot:20180919:supr:121370","нъ толико о̑ун҄е ѥ҅лико вол҄ьнии грѣси неповол҄ьнꙑимъ· "],["torot:20180919:supr:121371","кꙿто о̑убо поноуди жидовъ жръти велфегороу· и҅ли ꙗ҅сти жрътвꙑ мрътвꙑи҅мъ· и҅ли блѫдити въ дьштерехъ и҅ностранникъ· и҅ли съжешти коумиромъ сꙑнꙑ и҅ дь҆штери· и҅ли ръпътати на б꙯а и҅ли противити сꙙ мѡӱсии҆· а҅ и҅ не благодѣти и҅мѣти благодѣѭ̑штии҅мъ· и҅ли о҅браштати сꙙ срьдꙿцемъ въ е҅гупꙿтъ· и҅ли въшъдъшоу мѡӱсии вьꙁꙙти ꙁаконъ· решти а҅рѡ̑ноу· сътвори намъ богꙑ и҅ телецъ творити· "],["torot:20180919:supr:121386","нъ и҅штѫтъ· "],["torot:20180919:supr:121388","да тѣхъ ли ради вь҆сѣмъ крь҆стиꙗномъ ꙁаꙁираѥте· "],["torot:20180919:supr:121389","мните сѫштѫѭ̑ жиꙁнь҆ токоу подобь҆ноу бꙑти· "],["torot:20180919:supr:121390","кꙑи коупъ бол҄иї ѥ҅стъ "],["torot:20180919:supr:134528","плѣвънꙑи҅ ли и҅ли пꙿшеничь҆нꙑи҆ "],["torot:20180919:supr:123233","ѥ҅гда бо при҅детъ дѣлател҄ь съ лопатоѭ̑ потрѣбити тока· плѣвамъ ль҆гъкамъ сѫштамъ· о̑удобь҆ вѣтромъ о҅тъносꙙтъ сꙙ· а҅ пшеница тоу о҅стаѥ҅тъ· "],["torot:20180919:supr:121394","Видите пакꙑ въвръжена невода· "],["torot:20180919:supr:121395","вь҆се лі ѥ҅же сь҆беретъ на потрѣбѫ ѥ҅стъ· "],["torot:20180919:supr:121396","тако же и҅ нꙑн҄ѣшьн҄ꙗꙿ жиꙁнь· "],["torot:20180919:supr:121397","како о̑убо хоштете· о҅ семь намъ страдати· а҅кꙑ правь҆дь҆никомъ и҅ли а҅кꙑ и҅ неправь҆дь҆никомъ· "],["torot:20180919:supr:121400","а҅ште же и҅ а҅кꙑ неправь҆дь҆нии· како о̑убо и҅ вꙑ· тѣми дѣлꙑ неправьдьнꙑи҅ми· о҅бличаѥ҅ми тожде творите· "],["torot:20180919:supr:121404","а҅ште ли ꙗ҅ко праведнии҆· праведнꙑи҅мъ страждѫштии҅мъ· кꙑѧ вамъ надеждꙙ и҅мѣти· "],["torot:20180919:supr:121407","а҅ште бо праведънꙑи е҅два съпасаѥ҅тъ сꙙ· нечь҆стивꙑи и грѣшънꙑи҆ кꙿде а҅витъ сꙙ· "]]