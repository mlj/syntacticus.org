[["torot:20170213:supr:83836","приведошⱕ же честънааго съсѫда и͑ стежера мѫченикомъ. крѣпа вѣры камыка. ѳео͑дѡ҄ра непобѣдимаа͑го.  славънына проспаѳера. дроугааго скопʼца подражаѧ͗ конʼдачь͗скыѧ. и͑же филипоу не покажетъ воды крьстити сⱕ.  и͑ вѣровати го͆у. "],["torot:20170213:supr:83843","не бо бѣа͑ше томоу непричⱕсть͗никъ. нъ пролия͑ти кръвь͗. и͑ вь͗сѣмъ сⱕ крь͗стити. "],["torot:20170213:supr:83846","Семоу же ставшоу тлькомъ рече мѫченикоу· "],["torot:20170213:supr:83847","покори ми сⱕ чловѣче. "],["torot:20170213:supr:83848","и͑ о͑ставъ сⱕ крь͗стия͑нь͗ства съ нами е͑дʼнако бѫди.  да и͑ честь͗ великѫ о͑тъ мене вь͗зь͗меши. "],["torot:20170213:supr:83850","и͑ богатъство дамъ ти много. "],["torot:20170213:supr:83851","а͑ не съ͗мрьти о͑сѫжденъ бѫди. "],["torot:20170213:supr:83852","тъи бо скопець͗ ѥ͑си "],["torot:20170213:supr:84890","и͑ не печеши сⱕ ни о͑ женѣ ни ѻ дѣтехъ. "],["torot:20170213:supr:83853","нъ чистъ ѥ͑си. "],["torot:20170213:supr:83854","и͑ да я͑ко жилъ ѥ͑си на свои͑ земи. такожде съ прилогомъ и͑ о҄у мене живеши. "],["torot:20170213:supr:83856","и͑ сътворѫ тⱕ ѥ͑дного о͑тъ бол҄ѣръ свои͑хъ. "],["torot:20170213:supr:83857","͑Отъвѣштавъ же страстоносецъ тлъкомъ рече· "],["torot:20170213:supr:83858","да не бѫдетъ мь͗нѣ пʼсе нео҄укроштеныи͗. о͑тъврѣшти сⱕ х͆а своѥ͑го небесьнааго цѣсара. и͑ бѣсѣхъ сⱕ приложити. "],["torot:20170213:supr:83861","да а͑ко тако о͑тъвѣшта съ о҄упʼваниѥ͑мъ. не могы тлъкъ и͑звѣштати лѫкавоуѹмоу а͑мемоурмниноу. досаждения и͑ о҄укора. и͑ пристѫпивъ начⱕ мѫченикоу казати глагол҄ⱕ· "],["torot:20170213:supr:83865","покори сⱕ мь͗нѣ чловѣче и͑ цѣсароу да не о҄умь͗реши. "],["torot:20170213:supr:83866","͑Отъ͗вѣштавъ же страсть͗никъ христовъ рече· "],["torot:20170213:supr:83867","о͑кая͑не и͑ о҄уныле. и͑ безаконию҄ дѣлателю. "],["torot:20170213:supr:83869","а͑ште цѣсароу твоѥ͑моу о҄устⱕштоу мене не покорихъ сⱕ. како мі сⱕ ѥ͑стъ тебѣ покорити. "],["torot:20170213:supr:83871","разгнѣвавъ же сⱕ и͑ тлъкъ. и͑ о͑тъ цѣсара своѥ͑го въпрошенъ бывъ· чʼто ѥ͑моу и͑зʼдрече. о͑тъвѣшта· "],["torot:20170213:supr:83875","досаждаѥ͑тъ ти и͑ о҄укараѥ͑тъ тⱕ цр͆оу. "],["torot:20170213:supr:83876","и͑ разгʼнѣвавъ сⱕ ль͗стивъи͗. и͑ въжегъ сⱕ гнѣвомъ и͑ а͑кы левъ рикаѧ на праведʼнааго. мечемъ повелѣ честь͗нѫѭ҄ ѥ͑го главѫ о͑тъсѣшти. "],["torot:20170213:supr:83879","да и͑ждеже о͑тъвѣтъ сътвори тоу и͑ тѣло съконь͗чано быстъ. "],["torot:20170213:supr:83880","нео҄укроштениї бо безаконию҄ дѣлател҄е. о͑трѣшивъше поя͑съ ѥ͑моу. власы ѥ͑моу вь͗звⱕзашⱕ. и растръзавъше ризы ѥ͑моу о͑тъ выѧ до ногоу. "],["torot:20170213:supr:83884","мечемъ о҄ударенъ бывъ. и͑ тако прѣдастъ дш͆ѫ господоу. "],["torot:20170213:supr:83886","͗Оусѣченъ же бывъ и͑стинъныи͗ дѣлател҄ь хв͆ъ. лежаа͑ше на земи а͑кы свѣтъла звѣзда съ небесе на земл҄ѫ пришьдъши. "],["torot:20170213:supr:83888","ѥ͑дʼначе же ѥ͑моу гнѣвомъ доушѫштоу. о͑ прѣтръпѣниї мѫченика. рече "],["torot:20170213:supr:84920","приведѣте ми сѣмо мѫжⱕ жестокы. о͑тъ е͑ѳіѡ҄пь͗скыѧ страны. съ мечи да и͑сѣкѫтʼ и͑ прочⱕѧ. "],["torot:20170213:supr:83893","и͑ вьведъ сь͗вѣть͗никы своѧ рече къ н҄имъ· "],["torot:20170213:supr:83894","видѣсте ли прѣтрь͗пѣниѥ нечь͗стиваа͑го о͑ного. "],["torot:20170213:supr:83895","о͑ни же рѣшⱕ· "],["torot:20170213:supr:83896","видѣхомъ и͑ почоудихомъ сⱕ. "],["torot:20170213:supr:83897","да чʼто рече сътворимъ прочиїмъ. "],["torot:20170213:supr:83898","о͑ни же о͑тъвѣштавъше рѣшⱕ· "],["torot:20170213:supr:83899","такожде послѣдь͗н҄ѫѭ҄ съмрьть͗ да прии͑мѫтъ. "],["torot:20170213:supr:83900","да а͑ко часъ третии͗ приде. и͑ о͑бычь͗нѫѭ҄ молитвѫ съконь͗чавъше с͆тиї. начⱕшⱕ дроугъ дроуга поо҄уштати на добро. "],["torot:20170213:supr:83903","пришедъше же сиї мѫжи лютии͗. поустишⱕ сѧ на ст͆ыѧ да живы ѧ пожьрѫтʼ. "],["torot:20170213:supr:83905","видѣвъше же ѧ͗ ст͆ии а͑кы весели къ вѣнь͗цоу страсти пои͑дошⱕ. "],["torot:20170213:supr:83906","͑Единъ͗ же о͑тъ н҄ихъ блага рода о͑тъ дѣдъ славенъ же племенемъ. васои͑ именемь͗. свѣтелъ сы благодѣтиѭ҄ и͑ и͑стинъныи͗ хв͆ъ вои͑нъ. радъ бывъ и͑ божиѧ благодѣти и͑спль͗нивъ сⱕ. дроужинѣ своѥ͑и рече· "],["torot:20170213:supr:83911","станѣте добл҄е ѡ҄ братия͗ и͑ мѫжь͗скы за х͆а. на скврь͗наваа͑го сего. "],["torot:20170213:supr:83913","да вѣчьныѧ насладимъ сⱕ славы. "],["torot:20170213:supr:83914","да пои͑демъ къ любь͗ноуо҄умоу пѫти нашемоу. "],["torot:20170213:supr:83915","а͑ никʼтоже о͑тъ насъ не о͑стани. "],["torot:20170213:supr:83916","а͑ште ли кʼто тврь͗да о҄ума не и͑матъ. да сⱕ о͑тълѫчитъ о͑тъ насъ. "],["torot:20170213:supr:83918","не вѣсте ли господиѥ͗ мои͗ я͑ко а͑зъ на нашеи земи. славенъ сы племенемь͗. высокъ же саномъ. богатъ же зѣло. на позориште миръноѥ. точаа͑хъ и͑граа͑хъ и͑ троуждаа͑хъ сⱕ. "],["torot:20170213:supr:83924","тъгда ли и͑мѣния ради и͑ чловѣчь͗скы похвалы. и͑ маловрѣмень͗ныѧ сласти подвизаа͑хъ сⱕ. а͑ ныня колико паче небесь͗наа͑го ради цѣсара. "],["torot:20170213:supr:83927","того ради братия͑ да възможемъ вь͗си. "],["torot:20170213:supr:83928","и͑ да не вътори я͑вимъ сⱕ мѫченикомъ хръ͗стовомъ. "],["torot:20170213:supr:83929","нъ добл҄іи͑ за н҄ь да постраждемъ. "],["torot:20170213:supr:83930","вѣдѣ се братия͑ я͑ко никыи͑же чловѣкъ бе съмрь͗ти. "],["torot:20170213:supr:83931","да а͑ште съмрь͗ть͗ прѣдь͗лежитъ. съмрь͗ти да о҄убѣжимъ вѣчь͗ныѧ. "],["torot:20170213:supr:84927","я͑же бо нын҄я маловрѣмень͗наа сь͗мрʼть͗. сънъ праведныи͑мъ нарицаѥ͑тъ сⱕ. "],["torot:20170213:supr:83935","да никʼтоже о҄убо о͑тъ лика не о͑стани. да тъчно вѣнь͗цⱕ полоучимъ вьси. о͑тъ мъздодавь͗ца бога. и͑ г͆а нашего їсоу хръста. "],["torot:20170213:supr:83939","͗Ѡ о҄уме правыѧ вѣры и͑спль͗н҄енъ. "],["torot:20170213:supr:83940","ѡ҄ лѣствице небесе доходⱕшти. "],["torot:20170213:supr:83941","ѡ҄ великодоушь͗ныи о҄уме. я͑ко на сѫдишти пакость͗ника не подвиже сⱕ твои съмыслъ. "],["torot:20170213:supr:83943","нъ паче крѣпѣи͗ быстъ. "],["torot:20170213:supr:83944","да прѣжде же о͑тъ дроужины о͑тътръгъше. лютыѧ и͑ безмілостивыѧ слоугы дия͑воловы. костанʼтина патрик҄ия на земи сѫшта. а͑гʼг҄елъ же бж͆ии͗ на небеси бывъ. растръзавъше же ризы ѥ͑моу. чь͗сть͗нѫѭ҄ ѥ͑го главѫ о͑тъсѣкошⱕ. "],["torot:20170213:supr:83950","потомь͗ же ѳеѡ҄фила проспаѳа. "],["torot:20170213:supr:83951","и͑ по н҄емъ калиста спаѳара. "],["torot:20170213:supr:83952","да я͑ко дои͑дошⱕ на троудь͗ника хрь͗стова васоя. видѣвъ я͑ко ризы растръзаѭ҄тъ самъ сⱕ съвлькъ рече· "],["torot:20170213:supr:83954","нагъ и͑зидохъ и͑ чрѣва матере моѥѧ. "],["torot:20170213:supr:83955","нагъ пои͑дѫ "],["torot:20170213:supr:84932","о͑блѣци мⱕ хрьсте. нетьлѣнь͗нѫѭ҄ твоѭ҄ одеждеѭ҄. "],["torot:20170213:supr:83957","да я͑ко и͑ семоу чь͗сть͗нѫѭ҄ главѫ о͑тъсѣкъше. о͑ставишⱕ и вь͗ темници. и͑ждеже ст͆ии бѣшⱕ блюдоми. "],["torot:20170213:supr:83960","и͑ поѭ҄ште третии часъ я͑коже бѣа͑ше имʼ о͑бычаи͗. вь͗незаа͑пъ о҄узь͗рѣшⱕ силѫ кѫѭ҄ сь небесе поуштенѫ къ н҄имъ. свѣтити. трои͑нѫ свитаѭ҄ште сⱕ. "],["torot:20170213:supr:84933","и͑ гласъ о͑тъ н҄еѧ страстонось͗ца васоя. "],["torot:20170213:supr:83965","свѣтило ѥ͑смъ. "],["torot:20170213:supr:83966","видѣвъше же се мѫжи мнози о͗тъ крьстиянъ. въсхвалишⱕ бога. "],["torot:20170213:supr:83968","и͑ разоумѣшⱕ съконь͗чаниѥ ст͆ааго. "],["torot:20170213:supr:83969","по съконьчании͗ же хръстова мѫченика. тоу а͑биѥ по ѥдʼномоу когождо и͑хъ и͑сѣкошⱕ. "],["torot:20170213:supr:83971","и͑ тако блажениї своѭ҄ дш͆ѫ прѣдашⱕ. "],["torot:20170213:supr:83972","Съконьчашⱕ же сⱕ ст͆иї м͆в мѫченика. мѣсⱕца марта въ з͆. цѣсарь͗ствоуѭ҄штоу гръчьстѣи власти. михаилъ ѳео͑дѡ҄ръ. и͑ ѳекла правовѣрьниї ц͆ри. славⱕште б͆а. и͑ похвальнѫѭ҄ ѥ͑моу пѣснь͗ въздаѭ҄ште. ѥ͑диноѭ҄ дш͆еѭ҄ и͑ ѥ͑динѣмь͗ о҄умомъ. "]]