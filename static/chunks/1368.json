[[44775,"\u003cspan class=\"citation\"\u003eGAL 4.20\u003c/span\u003e aþþan wilda qiman at izwis nu jah inmaidjan stibna meina; "],[44776,"unte afslauþiþs im in izwis. "],[52330,"\u003cspan class=\"citation\"\u003eGAL 4.21\u003c/span\u003e qiþiþ mis, jus uf witoda wiljandans wisan, "],[64032,"þata witoþ niu hauseiþ? "],[44778,"\u003cspan class=\"citation\"\u003eGAL 4.22\u003c/span\u003e gameliþ ist auk þatei Abraham twans aihta sununs, ainana us þiujai jah ainana us frijai; "],[44779,"\u003cspan class=\"citation\"\u003eGAL 4.23\u003c/span\u003e akei þan sa us þiujai bi leika... "],[44780,"\u003cspan class=\"citation\"\u003eGAL 4.24\u003c/span\u003e þatei sind aljaleikodos; "],[44781,"þos auk sind twos triggwos: "],[44782,"aina raihtis af fairgunja Seina in þiwadw bairandei, sei ist Agar; "],[52332,"\u003cspan class=\"citation\"\u003eGAL 4.25\u003c/span\u003e Seina fairguni ist in Arabia, "],[52333,"gamarkoþ þizai nu Iairusalem, iþ skalkinoþ miþ seinaim barnam. "],[44784,"\u003cspan class=\"citation\"\u003eGAL 4.26\u003c/span\u003e iþ so iupa Iairusalem frija ist, sei ist aiþei unsara. "],[44785,"\u003cspan class=\"citation\"\u003eGAL 4.27\u003c/span\u003e gameliþ ist auk: "],[52334,"sifai stairo so unbairandei, "],[64029,"tarmei jah hropei so ni fitandei, "],[64030,"unte managa barna þizos auþjons mais þau þizos aigandeins aban. "],[44787,"\u003cspan class=\"citation\"\u003eGAL 4.28\u003c/span\u003e aþþan weis, broþrjus, bi Isakis gahaita barna sium. "],[44788,"\u003cspan class=\"citation\"\u003eGAL 4.29\u003c/span\u003e akei þan swaswe sa bi leika gabaurana wrak þana bi ahmin, swah jah nu. "],[44789,"\u003cspan class=\"citation\"\u003eGAL 4.30\u003c/span\u003e akei ƕa qiþiþ þata gamelido? "],[44790,"uswairp þizai þiujai jah þamma sunau izos; "],[44791,"unte ni nimiþ arbi sunus þiujos miþ sunau frijaizos. "],[44792,"\u003cspan class=\"citation\"\u003eGAL 4.31\u003c/span\u003e þannu nu, broþrjus, ni sijum þiujos barna, ak frijaizos"],[52336,"\u003cspan class=\"citation\"\u003eGAL 5.1\u003c/span\u003e þammei freihalsa uns Xristus frijans brahta "],[52337,"standaiþ nu jah ni aftra skalkinassaus jukuzja usþulaiþ. "],[44794,"\u003cspan class=\"citation\"\u003eGAL 5.2\u003c/span\u003e sai, ik Pawlus qiþa izwis þatei jabai bimaitiþ, Xristus izwis nist du botai. "],[44795,"\u003cspan class=\"citation\"\u003eGAL 5.3\u003c/span\u003e aþþan weitwodja ƕammeh manne bimaitanaize, þatei skula ist all witoþ taujan. "],[44796,"\u003cspan class=\"citation\"\u003eGAL 5.4\u003c/span\u003e lausai sijuþ af Xristau, juzei in witoda garaihtans qiþiþ izwis; "],[44797,"us anstai usdrusuþ; "],[44798,"\u003cspan class=\"citation\"\u003eGAL 5.5\u003c/span\u003e aþþan weis ahmin us galaubeinai wenais garaihteins beidam; "],[44799,"\u003cspan class=\"citation\"\u003eGAL 5.6\u003c/span\u003e unte in Xristu Iesu nih bimait waiht gamag nih faurafilli, ak galaubeins þairh friaþwa waurstweiga. "],[44800,"\u003cspan class=\"citation\"\u003eGAL 5.7\u003c/span\u003e runnuþ waila; "],[44801,"ƕas izwis galatida sunjai ni ufhausjan? "],[44802,"\u003cspan class=\"citation\"\u003eGAL 5.8\u003c/span\u003e so gakunds ni us þamma laþondin izwis ist. "],[44803,"\u003cspan class=\"citation\"\u003eGAL 5.9\u003c/span\u003e leitil beistis allana daig distairiþ. "],[44804,"\u003cspan class=\"citation\"\u003eGAL 5.10\u003c/span\u003e ik gatraua in izwis in fraujin þatei ni waiht aljis hugjiþ; "],[44805,"aþþan sa drobjands izwis sa bairai þo wargiþa, saƕazuh saei sijai. "],[44806,"\u003cspan class=\"citation\"\u003eGAL 5.11\u003c/span\u003e aþþan ik, broþrjus, jabai bimait merjau, duƕe þanamais wrikada? "],[44807,"þannu gatauran ist marzeins galgins. "],[44808,"\u003cspan class=\"citation\"\u003eGAL 5.12\u003c/span\u003e wainei jah usmaitaindau þai drobjandans izwis. "],[44809,"\u003cspan class=\"citation\"\u003eGAL 5.13\u003c/span\u003e jus auk du freihalsa laþodai sijuþ, broþrjus; "],[44810,"þatainei ibai þana freihals du lewa leikis taujaiþ, ak in friaþwos ahmins skalkinoþ izwis misso. "],[44811,"\u003cspan class=\"citation\"\u003eGAL 5.14\u003c/span\u003e unte all witoþ in izwis in ainamma waurda usfulljada, in þamma: "],[44812,"frijos neƕundjan þeinana swe þuk silban. "],[44813,"\u003cspan class=\"citation\"\u003eGAL 5.15\u003c/span\u003e iþ jabai izwis misso beitiþ jah fairinoþ, saiƕiþ, ibai fram izwis misso fraqimaindau. "],[44814,"\u003cspan class=\"citation\"\u003eGAL 5.16\u003c/span\u003e aþþan qiþa ei ahmin gaggaiþ jah lustu leikis ni ustiuhaiþ. "],[44815,"...\u003cspan class=\"citation\"\u003eGAL 5.17\u003c/span\u003e iþ ahma wiþra leik, "],[64035,"þo nu sis misso andstandand, ei ni þisƕah þatei wileiþ, þata taujiþ. "],[44816,"\u003cspan class=\"citation\"\u003eGAL 5.18\u003c/span\u003e aþþan jabai ahmin tiuhanda, ni sijuþ uf witoda. "],[44817,"\u003cspan class=\"citation\"\u003eGAL 5.19\u003c/span\u003e aþþan swikunþa sind waurstwa leikis, þatei ist: horinassus, kalkinassus, unhrainiþa, aglaitei, \u003cspan class=\"citation\"\u003eGAL 5.20\u003c/span\u003e galiugagude skalkinassus, lubjaleisei, fiaþwos, haifsteis, aljan, hatiza, jiukos, twistasseis, hairaiseis, \u003cspan class=\"citation\"\u003eGAL 5.21\u003c/span\u003e neiþa, maurþra, drugkaneins, gabauros jah þata galeiko þaim, þatei fauraqiþa izwis, swe ju fauraqaþ, þatei þai þata swaleik taujandans þiudangardjos gudis arbjans ni wairþand. "],[44819,"\u003cspan class=\"citation\"\u003eGAL 5.22\u003c/span\u003e iþ akran ahmins ist frijaþwa, faheþs, gawairþi, usbeisnei, selei, bleiþei, galaubeins, \u003cspan class=\"citation\"\u003eGAL 5.23\u003c/span\u003e qairrei, gahobains, swiknei; "],[44820,"wiþra þo swaleika nist witoþ. "],[44821,"\u003cspan class=\"citation\"\u003eGAL 5.24\u003c/span\u003e iþ þaiei sind Xristaus, leik sein ushramidedun miþ winnom jah lustum. "]]