[["proiel:20180408:gothic-nt:44775","\u003cspan class=\"citation\"\u003eGAL 4.20\u003c/span\u003e aþþan wilda qiman at izwis nu jah inmaidjan stibna meina; "],["proiel:20180408:gothic-nt:44776","unte afslauþiþs im in izwis. "],["proiel:20180408:gothic-nt:52330","\u003cspan class=\"citation\"\u003eGAL 4.21\u003c/span\u003e qiþiþ mis, jus uf witoda wiljandans wisan, "],["proiel:20180408:gothic-nt:64032","þata witoþ niu hauseiþ? "],["proiel:20180408:gothic-nt:44778","\u003cspan class=\"citation\"\u003eGAL 4.22\u003c/span\u003e gameliþ ist auk þatei Abraham twans aihta sununs, ainana us þiujai jah ainana us frijai; "],["proiel:20180408:gothic-nt:44779","\u003cspan class=\"citation\"\u003eGAL 4.23\u003c/span\u003e akei þan sa us þiujai bi leika... "],["proiel:20180408:gothic-nt:44780","\u003cspan class=\"citation\"\u003eGAL 4.24\u003c/span\u003e þatei sind aljaleikodos; "],["proiel:20180408:gothic-nt:44781","þos auk sind twos triggwos: "],["proiel:20180408:gothic-nt:44782","aina raihtis af fairgunja Seina in þiwadw bairandei, sei ist Agar; "],["proiel:20180408:gothic-nt:52332","\u003cspan class=\"citation\"\u003eGAL 4.25\u003c/span\u003e Seina fairguni ist in Arabia, "],["proiel:20180408:gothic-nt:52333","gamarkoþ þizai nu Iairusalem, iþ skalkinoþ miþ seinaim barnam. "],["proiel:20180408:gothic-nt:44784","\u003cspan class=\"citation\"\u003eGAL 4.26\u003c/span\u003e iþ so iupa Iairusalem frija ist, sei ist aiþei unsara. "],["proiel:20180408:gothic-nt:44785","\u003cspan class=\"citation\"\u003eGAL 4.27\u003c/span\u003e gameliþ ist auk: "],["proiel:20180408:gothic-nt:52334","sifai stairo so unbairandei, "],["proiel:20180408:gothic-nt:64029","tarmei jah hropei so ni fitandei, "],["proiel:20180408:gothic-nt:64030","unte managa barna þizos auþjons mais þau þizos aigandeins aban. "],["proiel:20180408:gothic-nt:44787","\u003cspan class=\"citation\"\u003eGAL 4.28\u003c/span\u003e aþþan weis, broþrjus, bi Isakis gahaita barna sium. "],["proiel:20180408:gothic-nt:44788","\u003cspan class=\"citation\"\u003eGAL 4.29\u003c/span\u003e akei þan swaswe sa bi leika gabaurana wrak þana bi ahmin, swah jah nu. "],["proiel:20180408:gothic-nt:44789","\u003cspan class=\"citation\"\u003eGAL 4.30\u003c/span\u003e akei ƕa qiþiþ þata gamelido? "],["proiel:20180408:gothic-nt:44790","uswairp þizai þiujai jah þamma sunau izos; "],["proiel:20180408:gothic-nt:44791","unte ni nimiþ arbi sunus þiujos miþ sunau frijaizos. "],["proiel:20180408:gothic-nt:44792","\u003cspan class=\"citation\"\u003eGAL 4.31\u003c/span\u003e þannu nu, broþrjus, ni sijum þiujos barna, ak frijaizos"],["proiel:20180408:gothic-nt:52336","\u003cspan class=\"citation\"\u003eGAL 5.1\u003c/span\u003e þammei freihalsa uns Xristus frijans brahta "],["proiel:20180408:gothic-nt:52337","standaiþ nu jah ni aftra skalkinassaus jukuzja usþulaiþ. "],["proiel:20180408:gothic-nt:44794","\u003cspan class=\"citation\"\u003eGAL 5.2\u003c/span\u003e sai, ik Pawlus qiþa izwis þatei jabai bimaitiþ, Xristus izwis nist du botai. "],["proiel:20180408:gothic-nt:44795","\u003cspan class=\"citation\"\u003eGAL 5.3\u003c/span\u003e aþþan weitwodja ƕammeh manne bimaitanaize, þatei skula ist all witoþ taujan. "],["proiel:20180408:gothic-nt:44796","\u003cspan class=\"citation\"\u003eGAL 5.4\u003c/span\u003e lausai sijuþ af Xristau, juzei in witoda garaihtans qiþiþ izwis; "],["proiel:20180408:gothic-nt:44797","us anstai usdrusuþ; "],["proiel:20180408:gothic-nt:44798","\u003cspan class=\"citation\"\u003eGAL 5.5\u003c/span\u003e aþþan weis ahmin us galaubeinai wenais garaihteins beidam; "],["proiel:20180408:gothic-nt:44799","\u003cspan class=\"citation\"\u003eGAL 5.6\u003c/span\u003e unte in Xristu Iesu nih bimait waiht gamag nih faurafilli, ak galaubeins þairh friaþwa waurstweiga. "],["proiel:20180408:gothic-nt:44800","\u003cspan class=\"citation\"\u003eGAL 5.7\u003c/span\u003e runnuþ waila; "],["proiel:20180408:gothic-nt:44801","ƕas izwis galatida sunjai ni ufhausjan? "],["proiel:20180408:gothic-nt:44802","\u003cspan class=\"citation\"\u003eGAL 5.8\u003c/span\u003e so gakunds ni us þamma laþondin izwis ist. "],["proiel:20180408:gothic-nt:44803","\u003cspan class=\"citation\"\u003eGAL 5.9\u003c/span\u003e leitil beistis allana daig distairiþ. "],["proiel:20180408:gothic-nt:44804","\u003cspan class=\"citation\"\u003eGAL 5.10\u003c/span\u003e ik gatraua in izwis in fraujin þatei ni waiht aljis hugjiþ; "],["proiel:20180408:gothic-nt:44805","aþþan sa drobjands izwis sa bairai þo wargiþa, saƕazuh saei sijai. "],["proiel:20180408:gothic-nt:44806","\u003cspan class=\"citation\"\u003eGAL 5.11\u003c/span\u003e aþþan ik, broþrjus, jabai bimait merjau, duƕe þanamais wrikada? "],["proiel:20180408:gothic-nt:44807","þannu gatauran ist marzeins galgins. "],["proiel:20180408:gothic-nt:44808","\u003cspan class=\"citation\"\u003eGAL 5.12\u003c/span\u003e wainei jah usmaitaindau þai drobjandans izwis. "],["proiel:20180408:gothic-nt:44809","\u003cspan class=\"citation\"\u003eGAL 5.13\u003c/span\u003e jus auk du freihalsa laþodai sijuþ, broþrjus; "],["proiel:20180408:gothic-nt:44810","þatainei ibai þana freihals du lewa leikis taujaiþ, ak in friaþwos ahmins skalkinoþ izwis misso. "],["proiel:20180408:gothic-nt:44811","\u003cspan class=\"citation\"\u003eGAL 5.14\u003c/span\u003e unte all witoþ in izwis in ainamma waurda usfulljada, in þamma: "],["proiel:20180408:gothic-nt:44812","frijos neƕundjan þeinana swe þuk silban. "],["proiel:20180408:gothic-nt:44813","\u003cspan class=\"citation\"\u003eGAL 5.15\u003c/span\u003e iþ jabai izwis misso beitiþ jah fairinoþ, saiƕiþ, ibai fram izwis misso fraqimaindau. "],["proiel:20180408:gothic-nt:44814","\u003cspan class=\"citation\"\u003eGAL 5.16\u003c/span\u003e aþþan qiþa ei ahmin gaggaiþ jah lustu leikis ni ustiuhaiþ. "],["proiel:20180408:gothic-nt:44815","...\u003cspan class=\"citation\"\u003eGAL 5.17\u003c/span\u003e iþ ahma wiþra leik,  "],["proiel:20180408:gothic-nt:64035","þo nu sis misso andstandand, ei ni þisƕah þatei wileiþ, þata taujiþ. "],["proiel:20180408:gothic-nt:44816","\u003cspan class=\"citation\"\u003eGAL 5.18\u003c/span\u003e aþþan jabai ahmin tiuhanda, ni sijuþ uf witoda. "],["proiel:20180408:gothic-nt:44817","\u003cspan class=\"citation\"\u003eGAL 5.19\u003c/span\u003e aþþan swikunþa sind waurstwa leikis, þatei ist: horinassus, kalkinassus, unhrainiþa, aglaitei, \u003cspan class=\"citation\"\u003eGAL 5.20\u003c/span\u003e galiugagude skalkinassus, lubjaleisei, fiaþwos, haifsteis, aljan, hatiza, jiukos, twistasseis, hairaiseis, \u003cspan class=\"citation\"\u003eGAL 5.21\u003c/span\u003e neiþa, maurþra, drugkaneins, gabauros jah þata galeiko þaim, þatei fauraqiþa izwis, swe ju fauraqaþ, þatei þai þata swaleik taujandans þiudangardjos gudis arbjans ni wairþand. "],["proiel:20180408:gothic-nt:44819","\u003cspan class=\"citation\"\u003eGAL 5.22\u003c/span\u003e iþ akran ahmins ist frijaþwa, faheþs, gawairþi, usbeisnei, selei, bleiþei, galaubeins, \u003cspan class=\"citation\"\u003eGAL 5.23\u003c/span\u003e qairrei, gahobains, swiknei; "],["proiel:20180408:gothic-nt:44820","wiþra þo swaleika nist witoþ. "],["proiel:20180408:gothic-nt:44821","\u003cspan class=\"citation\"\u003eGAL 5.24\u003c/span\u003e iþ þaiei sind Xristaus, leik sein ushramidedun miþ winnom jah lustum. "]]