[["torot:20180919:drac:200235","а ти лихо творили "],["torot:20180919:drac:200514","по своимъ дѣломъ въспрїали. "],["torot:20180919:drac:200236","ѡн же приȥвавъ перваго. и гла к немѹ, "],["torot:20180919:drac:200515","да по что ты иȥ монастырѧ и ис келїи своеѧ ходиши по великым гдремъ не ȥнаꙗ ничтож. "],["torot:20180919:drac:200238","а ннѣ самъ еси глалъ ꙗко ти мчнци сѹт. "],["torot:20180919:drac:200239","аȥъ и тебе хощѹ мчнка ѹчинити. да и ты с ними бѹдеши мчнкъ. "],["torot:20180919:drac:200241","и повелѣ его на колъ посадити проходомъ. "],["torot:20180919:drac:200242","а дрѹгомѹ повелѣ дати .н҃. дѹкатъ ȥлата. глѧ "],["torot:20180919:drac:200517","ты еси раȥѹменъ мѹж "],["torot:20180919:drac:200518","и повелѣ его на воȥѣ с почестїемъ ѿвести и до ѹгорскыѧ ȥемли. "],["torot:20180919:drac:200245","Нѣкогда ж прїиде кѹпець гость нѣкыи ѿ ѹгорскыѧ ȥемли въ его град. "],["torot:20180919:drac:200246","и по его ȥаповѣди ѡстави воȥъ свои на ѹлици града пред полатою. и товаръ свои на воȥѣ. "],["torot:20180919:drac:200248","а самъ спаше в полатѣ. "],["torot:20180919:drac:200249","и пришед нѣкто ѹкраде с воȥа .рѯ҃. дѹкатъ ȥлата. "],["torot:20180919:drac:200251","кѹпец же иде къ дракѹлѣ. "],["torot:20180919:drac:200252","повѣда емѹ иȥгѹбленїе ȥлата. "],["torot:20180919:drac:200253","дракѹла же гла емѹ. "],["torot:20180919:drac:200254","поиди "],["torot:20180919:drac:200519","в сїю нощь ѡбрѧщеши ȥлато. "],["torot:20180919:drac:200255","и повелѣ по всемѹ градѹ искати татѧ. глѧ, "],["torot:20180919:drac:200520","аще не ѡбрѧщет сѧ тать. то весь град погѹблю. "],["torot:20180919:drac:200257","и повелѣ свое ȥлато несъ положити на воȥѣ в нощи. "],["torot:20180919:drac:200258","и приложи единъ ȥлатои. "],["torot:20180919:drac:200259","кѹпец же въставъ и ѡбрѣте ȥлато. "],["torot:20180919:drac:200260","и прочет единою и дващи. "],["torot:20180919:drac:200261","ѡбрѣташе с единъ лишнїи ȥлатои. "],["torot:20180919:drac:200262","и шед къ дракѹлѣ гла. "],["torot:20180919:drac:200263","гдрю ѡбрѣтох ȥлато. "],["torot:20180919:drac:200264","и се есть единъ ȥлатои не мои лишнїи. "],["torot:20180919:drac:200265","тогда же приведоша и татѧ ѡног и съ ȥлатом. "],["torot:20180919:drac:200266","и гла кѹпцю "],["torot:20180919:drac:200521","иди с миром. "],["torot:20180919:drac:200267","аще бы ми еси не повѣдалъ ȥлато. готовъ бых и тебе с симъ татемъ на колъ посадити. "],["torot:20180919:drac:200269","аще жена. каѧ ѿ мѹжа прелюбы сътворит. ѡн же велѧше срамъ еи вырѣȥати и кожю содрати. и привѧȥати еѧ нагѹ и кожѹ тѹ на столпѣ среди града и торга повѣсити. "],["torot:20180919:drac:200273","и двцамъ кои двьства не сохранѧт. и вдовам також. "],["torot:20180919:drac:200533","а иным сосца ѿрѣȥахꙋ. "],["torot:20180919:drac:200276","ѡвым же кожѹ содравше со срама еѧ. и роженъ желѣȥенъ раȥжегши вонȥахѹ въ срам еи, "],["torot:20180919:drac:200522","и ѹсты исхожаше. "],["torot:20180919:drac:200278","и тако привѧȥана стоѧше ѹ столпа нага. дондеж плот и кости еи распадѹт сѧ, ил птицам в снѣд бѹдет. "],["torot:20180919:drac:200280","единою ж ꙗздѧщѹ емѹ пѹтем и ѹȥрѣ на нѣкоем сиромахѣ срачицю иȥдранѹ хѹдѹ. "],["torot:20180919:drac:200281","и въпроси его "],["torot:20180919:drac:200523","имаши ли женѹ. "],["torot:20180919:drac:200524","ѡн же ѿвѣща "],["torot:20180919:drac:200525","имамъ гдрю. "],["torot:20180919:drac:200283","ѡн же гла "],["torot:20180919:drac:200526","веди мѧ в дом твои да вижю. "],["torot:20180919:drac:200284","и ѹȥрѣ женѹ его младѹ сѹщѹ и ȥдравѹ. "],["torot:20180919:drac:200285","и гла мѹжѹ еѧ. "],["torot:20180919:drac:200286","вѣси ли ленъ сѣѧлъ. "],["torot:20180919:drac:200287","ѡн же ѿвѣща "],["torot:20180919:drac:200527","гси много имам лнѹ "],["torot:20180919:drac:200528","и покаȥа емѹ много лнѹ. "],["torot:20180919:drac:200288","и гла женѣ его "],["torot:20180919:drac:200529","да почто ты лѣность имѣеши к мѹжѹ своемѹ. "],["torot:20180919:drac:200289","ѡнъ долженъ есть сѣѧти и ѡрати и тебе хранити. "],["torot:20180919:drac:200290","а ты должна еси на мѹжа своего ѡдежю свѣтлѹ и лѣпѹ чинити. "],["torot:20180919:drac:200291","а ты и срачици не хощеши емѹ ѹчинити, а ȥдравѹ сѹщѹ тѣлом. "],["torot:20180919:drac:200292","ты еси повинна а не мѹжь твои. "],["torot:20180919:drac:200293","аще л бы мѹж не сѣѧлъ лнѹ. то бы, мѹж твои повиненъ был. "],["torot:20180919:drac:200295","и повелѣ еи рѹцѣ ѿсѣщи. и трѹпъ еѧ на колъ всадити. "],["torot:20180919:drac:200297","Нѣкогда ж ѡбѣдоваше под трѹпїемъ мртвых члвкъ, иже на колїе саженых. "],["torot:20180919:drac:200298","множство бо ѡкрѹг стола его. "],["torot:20180919:drac:200299","ѡн же среди ихъ ꙗдѧше, и тѣмъ ѹслажаше с. "],["torot:20180919:drac:200300","слѹга ж его иж пред нимъ ꙗсти ставлѧше. смрадѹ ѡного не моги терпѣти, и ȥаткнѹ. носъ. и на странꙋ главѹ свою склони. "],["torot:20180919:drac:200303","ѡн же вопроси его, "],["torot:20180919:drac:200530","что ради тако чинишь. "],["torot:20180919:drac:200304","ѡн же ѿвѣща "],["torot:20180919:drac:200531","гдрю не могѹ смрада сего терпѣти. "],["torot:20180919:drac:200305","дракѹла же, тѹ, и повелѣ его на колъ всадити. глѧ, "],["torot:20180919:drac:200532","тамо ти есть высоко жити "],["torot:20180919:drac:200537","смрад не можеть тебе доити. "],["torot:20180919:drac:200306","Иногда ж прїиде ѿ ѹгорскаг королѧ маттѣашѧ апоклисарь до него, члвкъ не малъ болѧринъ в лѧсѣх родом. "],["torot:20180919:drac:200307","и повелѣ емꙋ сѣсти с собою на ѡбѣдѣ среди трѹпїѧ того. "],["torot:20180919:drac:200308","и пред нимъ лежаше единъ колъ велми дебелъ и высокъ весь поȥлащенъ "],["torot:20180919:drac:200538","и вопроси апоклисарѧ дракѹла. "],["torot:20180919:drac:200309","что ради ѹчинихъ сеи колъ, тако повѣж ми. "],["torot:20180919:drac:200310","посол же тои велми ѹбоѧ сѧ и гла. "],["torot:20180919:drac:200311","гдрю мнит ми сѧ тако "],["torot:20180919:drac:200539","нѣкии великїи члвкъ пред тобою согрѣши. "],["torot:20180919:drac:200312","и хощеши емѹ почтенѹ смрть ѹчинити паче иных. "],["torot:20180919:drac:200313","дракѹла же гла. "],["torot:20180919:drac:200314","право реклъ еси "],["torot:20180919:drac:200540","ты еси велика гдрѧ посолъ кралевьскыи "],["torot:20180919:drac:200541","тебѣ ѹчиних сеи колъ. "],["torot:20180919:drac:200315","ѡн же ѿвѣща. "],["torot:20180919:drac:200316","гдрю аще достоиное смрти содѣлалъ бѹдѹ, твори еже хощеши "],["torot:20180919:drac:200542","првдныи бо еси сѹдиѧ. "],["torot:20180919:drac:200317","не ты повиненъ моеи смрти но аȥъ самъ. "],["torot:20180919:drac:200318","дракѹла ж расмиѧ сѧ и реч, "],["torot:20180919:drac:200543","аще бы ми еси не тако ѿвѣщал воистинѹ бы, был еси на семъ колѣ. "],["torot:20180919:drac:200319","и почти его велми "],["torot:20180919:drac:200544","и ѡдаривъ ѿпѹсти глѧ. "],["torot:20180919:drac:200545","ты, вправдѹ ходи на поклисарство ѿ великых гдреи к великым ѡгдремъ. "],["torot:20180919:drac:200320","наѹчен бо еси съ гдрьми великыми говорити. "],["torot:20180919:drac:200321","прочїи же да не дерȥнѹть. но первое ѹчими бѹдѹть какъ имъ съ гдрьми великыми бесѣдовати. "],["torot:20180919:drac:200323","таковъ ѡбычаи имѣаше дракѹла. "],["torot:20180919:drac:200324","ѿколе к немꙋ прихождаше посолъ. ѿ црѧ ил ѿ королѧ неиȥѧщенъ и не ѹмѣаше противъ коȥнем кто ѿвѣщати. то, на колъ его всажаше. глѧ "],["torot:20180919:drac:200546","не аȥъ повиненъ твоеи смрти, ил гдръ твои. ил ты самъ, "],["torot:20180919:drac:200547","на мене ничтож рци ȥла. "],["torot:20180919:drac:200328","аще гдрь твои вѣдаꙗ тебе малоѹмна и не наѹчена послал тѧ есть ко мнѣ вкеликоѹмнѹ гдрю. то гдрь твои ѹбил тѧ есть. "],["torot:20180919:drac:200330","аще л самъ дерȥнꙋлъ еси не наѹчив сѧ. то самъ ѹбилъ еси себѧ. "],["torot:20180919:drac:200332","тако поклисарю ѹчинѧше колъ высокъ. и поȥлащенъ весь, и на него всаждаше. "],["torot:20180919:drac:200334","и гдрю его тѣ рѣчи ѿписоваше с прочими. да не шлет к великоѹмнѹ гдрю малоѹмна и не наѹчена мꙋжа в посольство. "],["torot:20180919:drac:200336","ѹчиниша же емѹ мастери бочкы желѣȥны. "],["torot:20180919:drac:200337","ѡн же насыпа их ȥлата "],["torot:20180919:drac:200548","в рѣкѹ положи. "],["torot:20180919:drac:200338","а мастеровъ тѣх посѣщи повелѣ. да никтож ѹвѣсть съдѣланнаго имъ ѡкаанства. токмо теȥоимениты емѹ дїаволъ. "],["torot:20180919:drac:200341","Нѣкогда ж поиде на нег воинством король ѹгорскы маттѣашь. "],["torot:20180919:drac:200342","ѡн же поиде противъ емѹ, "],["torot:20180919:drac:200553","и срѣте сѧ с ним "],["torot:20180919:drac:200554","и ѹдариша с ѡбои. "],["torot:20180919:drac:200343","и ѹхватиша дракѹлѹ жива, ѿ своихъ иȥданъ по крамолѣ. "],["torot:20180919:drac:200344","и приведенъ быс дракѹла ко кралю, "],["torot:20180919:drac:200555","и повелѣ его метнѹти в темницю. "],["torot:20180919:drac:200345","и сѣде в вышеградѣ на дѹнаи выше бѹдина ві҃. лѣт. "],["torot:20180919:drac:200346","а на мѹнтьꙗнскои ȥемли посади иного воеводѹ. "],["torot:20180919:drac:200347","ѹмершѹ же томѹ воеводѣ. и краль пѹсти к немѹ в темницю. да аще восхощет быти воевода на мѹнтїанской ȥемли. ꙗкож и первїе. то да латиньскѹю вѣрѹ прїиметь. "]]