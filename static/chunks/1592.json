[["proiel:20180408:greek-nt:31263","\u003cspan class=\"citation\"\u003eHEB 11.21\u003c/span\u003e πίστει Ἰακὼβ ἀποθνῄσκων ἕκαστον τῶν υἱῶν Ἰωσὴφ εὐλόγησεν, καὶ προσεκύνησεν ἐπὶ τὸ ἄκρον τῆς ῥάβδου αὐτοῦ. "],["proiel:20180408:greek-nt:31264","\u003cspan class=\"citation\"\u003eHEB 11.22\u003c/span\u003e πίστει Ἰωσὴφ τελευτῶν περὶ τῆς ἐξόδου τῶν υἱῶν Ἰσραὴλ ἐμνημόνευσεν, καὶ περὶ τῶν ὀστέων αὐτοῦ ἐνετείλατο. "],["proiel:20180408:greek-nt:31265","\u003cspan class=\"citation\"\u003eHEB 11.23\u003c/span\u003e Πίστει Μωϋσῆς γεννηθεὶς ἐκρύβη τρίμηνον ὑπὸ τῶν πατέρων αὐτοῦ, διότι εἶδον ἀστεῖον τὸ παιδίον, καὶ οὐκ ἐφοβήθησαν τὸ διάταγμα τοῦ βασιλέως. "],["proiel:20180408:greek-nt:31266","\u003cspan class=\"citation\"\u003eHEB 11.24\u003c/span\u003e πίστει Μωϋσῆς μέγας γενόμενος ἠρνήσατο λέγεσθαι υἱὸς θυγατρὸς Φαραώ, \u003cspan class=\"citation\"\u003eHEB 11.25\u003c/span\u003e μᾶλλον ἑλόμενος συνκακουχεῖσθαι τῷ λαῷ τοῦ θεοῦ ἢ πρόσκαιρον ἔχειν ἁμαρτίας ἀπόλαυσιν, \u003cspan class=\"citation\"\u003eHEB 11.26\u003c/span\u003e μείζονα πλοῦτον ἡγησάμενος τῶν Αἰγύπτου θησαυρῶν τὸν ὀνειδισμὸν τοῦ Χριστοῦ,  "],["proiel:20180408:greek-nt:159503","ἀπέβλεπεν γὰρ εἰς τὴν μισθαποδοσίαν. "],["proiel:20180408:greek-nt:31267","\u003cspan class=\"citation\"\u003eHEB 11.27\u003c/span\u003e πίστει κατέλιπεν Αἴγυπτον, μὴ φοβηθεὶς τὸν θυμὸν τοῦ βασιλέως,  "],["proiel:20180408:greek-nt:159504","τὸν γὰρ ἀόρατον ὡς ὁρῶν ἐκαρτέρησεν. "],["proiel:20180408:greek-nt:31268","\u003cspan class=\"citation\"\u003eHEB 11.28\u003c/span\u003e πίστει πεποίηκεν τὸ πάσχα καὶ τὴν πρόσχυσιν τοῦ αἵματος, ἵνα μὴ ὁ ὀλοθρεύων τὰ πρωτότοκα θίγῃ αὐτῶν. "],["proiel:20180408:greek-nt:31269","\u003cspan class=\"citation\"\u003eHEB 11.29\u003c/span\u003e πίστει διέβησαν τὴν ἐρυθρὰν θάλασσαν ὡς διὰ ξηρᾶς γῆς, ἧς πεῖραν λαβόντες οἱ Αἰγύπτιοι κατεπόθησαν. "],["proiel:20180408:greek-nt:31270","\u003cspan class=\"citation\"\u003eHEB 11.30\u003c/span\u003e πίστει τὰ τείχη Ἱερειχὼ ἔπεσαν κυκλωθέντα ἐπὶ ἑπτὰ ἡμέρας. "],["proiel:20180408:greek-nt:31271","\u003cspan class=\"citation\"\u003eHEB 11.31\u003c/span\u003e πίστει Ῥαὰβ ἡ πόρνη οὐ συναπώλετο τοῖς ἀπειθήσασιν, δεξαμένη τοὺς κατασκόπους μετ’ εἰρήνης. "],["proiel:20180408:greek-nt:31272","\u003cspan class=\"citation\"\u003eHEB 11.32\u003c/span\u003e Καὶ τί ἔτι λέγω; "],["proiel:20180408:greek-nt:31273","ἐπιλείψει με γὰρ διηγούμενον ὁ χρόνος περὶ Γεδεών, Βαράκ, Σαμψών, Ἰεφθάε, Δαυείδ τε καὶ Σαμουὴλ καὶ τῶν προφητῶν,  "],["proiel:20180408:greek-nt:159404","\u003cspan class=\"citation\"\u003eHEB 11.33\u003c/span\u003e οἳ διὰ πίστεως κατηγωνίσαντο βασιλείας,  "],["proiel:20180408:greek-nt:159421","ἠργάσαντο δικαιοσύνην,  "],["proiel:20180408:greek-nt:159420","ἐπέτυχον ἐπαγγελιῶν,  "],["proiel:20180408:greek-nt:159419","ἔφραξαν στόματα λεόντων,  "],["proiel:20180408:greek-nt:159418","\u003cspan class=\"citation\"\u003eHEB 11.34\u003c/span\u003e ἔσβεσαν δύναμιν πυρός,  "],["proiel:20180408:greek-nt:159417","ἔφυγον στόματα μαχαίρης,  "],["proiel:20180408:greek-nt:159416","ἐδυναμώθησαν ἀπὸ ἀσθενείας,  "],["proiel:20180408:greek-nt:159415","ἐγενήθησαν ἰσχυροὶ ἐν πολέμῳ,  "],["proiel:20180408:greek-nt:159414","παρεμβολὰς ἔκλιναν ἀλλοτρίων· "],["proiel:20180408:greek-nt:159405","\u003cspan class=\"citation\"\u003eHEB 11.35\u003c/span\u003e ἔλαβον γυναῖκες ἐξ ἀναστάσεως τοὺς νεκροὺς αὐτῶν· "],["proiel:20180408:greek-nt:31275","ἄλλοι δὲ ἐτυμπανίσθησαν, οὐ προσδεξάμενοι τὴν ἀπολύτρωσιν, ἵνα κρείττονος ἀναστάσεως τύχωσιν· "],["proiel:20180408:greek-nt:31276","\u003cspan class=\"citation\"\u003eHEB 11.36\u003c/span\u003e ἕτεροι δὲ ἐμπαιγμῶν καὶ μαστίγων πεῖραν ἔλαβον, ἔτι δὲ δεσμῶν καὶ φυλακῆς· "],["proiel:20180408:greek-nt:31277","\u003cspan class=\"citation\"\u003eHEB 11.37\u003c/span\u003e ἐλιθάσθησαν,  "],["proiel:20180408:greek-nt:159430","ἐπειράσθησαν,  "],["proiel:20180408:greek-nt:159429","ἐπρίσθησαν,  "],["proiel:20180408:greek-nt:159428","ἐν φόνῳ μαχαίρης ἀπέθανον,  "],["proiel:20180408:greek-nt:159426","περιῆλθον ἐν μηλωταῖς, ἐν αἰγείοις δέρμασιν, ὑστερούμενοι, θλιβόμενοι, κακουχούμενοι, \u003cspan class=\"citation\"\u003eHEB 11.38\u003c/span\u003e ὧν οὐκ ἦν ἄξιος ὁ κόσμος, ἐπὶ ἐρημίαις πλανώμενοι καὶ ὄρεσιν καὶ σπηλαίοις καὶ ταῖς ὀπαῖς τῆς γῆς. "],["proiel:20180408:greek-nt:31278","\u003cspan class=\"citation\"\u003eHEB 11.39\u003c/span\u003e καὶ οὗτοι πάντες μαρτυρηθέντες διὰ τῆς πίστεως οὐκ ἐκομίσαντο τὴν ἐπαγγελίαν, \u003cspan class=\"citation\"\u003eHEB 11.40\u003c/span\u003e τοῦ θεοῦ περὶ ἡμῶν κρεῖττόν τι προβλεψαμένου, ἵνα μὴ χωρὶς ἡμῶν τελειωθῶσιν."],["proiel:20180408:greek-nt:31279","\u003cspan class=\"citation\"\u003eHEB 12.1\u003c/span\u003e Τοιγαροῦν καὶ ἡμεῖς, τοσοῦτον ἔχοντες περικείμενον ἡμῖν νέφος μαρτύρων, ὄγκον ἀποθέμενοι πάντα καὶ τὴν εὐπερίστατον ἁμαρτίαν, δι’ ὑπομονῆς τρέχωμεν τὸν προκείμενον ἡμῖν ἀγῶνα, \u003cspan class=\"citation\"\u003eHEB 12.2\u003c/span\u003e ἀφορῶντες εἰς τὸν τῆς πίστεως ἀρχηγὸν καὶ τελειωτὴν Ἰησοῦν, ὃς ἀντὶ τῆς προκειμένης αὐτῷ χαρᾶς ὑπέμεινεν σταυρὸν αἰσχύνης καταφρονήσας, ἐν δεξιᾷ τε τοῦ θρόνου τοῦ θεοῦ κεκάθικεν. "],["proiel:20180408:greek-nt:31280","\u003cspan class=\"citation\"\u003eHEB 12.3\u003c/span\u003e ἀναλογίσασθε γὰρ τὸν τοιαύτην ὑπομεμενηκότα ὑπὸ τῶν ἁμαρτωλῶν εἰς ἑαυτὸν ἀντιλογίαν, ἵνα μὴ κάμητε ταῖς ψυχαῖς ὑμῶν ἐκλυόμενοι. "],["proiel:20180408:greek-nt:31281","\u003cspan class=\"citation\"\u003eHEB 12.4\u003c/span\u003e Οὔπω μέχρις αἵματος ἀντικατέστητε πρὸς τὴν ἁμαρτίαν ἀνταγωνιζόμενοι, \u003cspan class=\"citation\"\u003eHEB 12.5\u003c/span\u003e καὶ ἐκλέλησθε τῆς παρακλήσεως, ἥτις ὑμῖν ὡς υἱοῖς διαλέγεται,  "],["proiel:20180408:greek-nt:159410","υἱέ μου, μὴ ὀλιγώρει παιδίας κυρίου, μηδὲ ἐκλύου ὑπ’ αὐτοῦ ἐλεγχόμενος· "],["proiel:20180408:greek-nt:31282","\u003cspan class=\"citation\"\u003eHEB 12.6\u003c/span\u003e ὃν γὰρ ἀγαπᾷ κύριος παιδεύει,  "],["proiel:20180408:greek-nt:159432","μαστιγοῖ δὲ πάντα υἱὸν ὃν παραδέχεται. "],["proiel:20180408:greek-nt:31283","\u003cspan class=\"citation\"\u003eHEB 12.7\u003c/span\u003e εἰς παιδίαν ὑπομένετε· "],["proiel:20180408:greek-nt:31284","ὡς υἱοῖς ὑμῖν προσφέρεται ὁ θεός· "],["proiel:20180408:greek-nt:31285","τίς γὰρ υἱὸς ὃν οὐ παιδεύει πατήρ; "],["proiel:20180408:greek-nt:31286","\u003cspan class=\"citation\"\u003eHEB 12.8\u003c/span\u003e εἰ δὲ χωρίς ἐστε παιδίας, ἧς μέτοχοι γεγόνασιν πάντες, ἄρα νόθοι καὶ οὐχ υἱοί ἐστε. "],["proiel:20180408:greek-nt:31287","\u003cspan class=\"citation\"\u003eHEB 12.9\u003c/span\u003e εἶτα τοὺς μὲν τῆς σαρκὸς ἡμῶν πατέρας εἴχομεν παιδευτὰς καὶ ἐνετρεπόμεθα· "],["proiel:20180408:greek-nt:31288","οὐ πολὺ μᾶλλον ὑποταγησόμεθα τῷ πατρὶ τῶν πνευμάτων καὶ ζήσομεν; "],["proiel:20180408:greek-nt:31289","\u003cspan class=\"citation\"\u003eHEB 12.10\u003c/span\u003e οἱ μὲν γὰρ πρὸς ὀλίγας ἡμέρας κατὰ τὸ δοκοῦν αὐτοῖς ἐπαίδευον, ὁ δὲ ἐπὶ τὸ συμφέρον εἰς τὸ μεταλαβεῖν τῆς ἁγιότητος αὐτοῦ. "],["proiel:20180408:greek-nt:31290","\u003cspan class=\"citation\"\u003eHEB 12.11\u003c/span\u003e πᾶσα μὲν παιδία πρὸς μὲν τὸ παρὸν οὐ δοκεῖ χαρᾶς εἶναι ἀλλὰ λύπης,  "],["proiel:20180408:greek-nt:159519","ὕστερον δὲ καρπὸν εἰρηνικὸν τοῖς δι’ αὐτῆς γεγυμνασμένοις ἀποδίδωσιν δικαιοσύνης. "],["proiel:20180408:greek-nt:31291","\u003cspan class=\"citation\"\u003eHEB 12.12\u003c/span\u003e Διὸ τὰς παρειμένας χεῖρας καὶ τὰ παραλελυμένα γόνατα ἀνορθώσατε, \u003cspan class=\"citation\"\u003eHEB 12.13\u003c/span\u003e καὶ τροχιὰς ὀρθὰς ποιεῖτε τοῖς ποσὶν ὑμῶν, ἵνα μὴ τὸ χωλὸν ἐκτραπῇ, ἰαθῇ δὲ μᾶλλον. "]]