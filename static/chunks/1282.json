[["proiel:20180408:gothic-nt:47087","asans raihtis managa, iþ waurstwjans fawai. "],["proiel:20180408:gothic-nt:47088","\u003cspan class=\"citation\"\u003eMATT 9.38\u003c/span\u003e bidjiþ nu fraujan asanais ei ussandjai waurstwjans in asan seina."],["proiel:20180408:gothic-nt:47089","\u003cspan class=\"citation\"\u003eMATT 10.1\u003c/span\u003e Jah athaitands þans twalif siponjans... "],["proiel:20180408:gothic-nt:47090","...\u003cspan class=\"citation\"\u003eMATT 10.23\u003c/span\u003e þizai baurg, þliuhaiþ in anþara: "],["proiel:20180408:gothic-nt:47091","amen auk qiþa izwis, ei ni ustiuhiþ baurgs Israelis, unte qimiþ sa sunus mans. "],["proiel:20180408:gothic-nt:47092","\u003cspan class=\"citation\"\u003eMATT 10.24\u003c/span\u003e nist siponeis ufar laisarja nih skalks ufar fraujin seinamma. "],["proiel:20180408:gothic-nt:47093","\u003cspan class=\"citation\"\u003eMATT 10.25\u003c/span\u003e Ganah siponi ei wairþai swe laisareis is jah skalks swe frauja is; "],["proiel:20180408:gothic-nt:47094","jabai gardawaldand Baiailzaibul haihaitun, und ƕan filu mais þans innakundans is. "],["proiel:20180408:gothic-nt:47095","\u003cspan class=\"citation\"\u003eMATT 10.26\u003c/span\u003e ni nunu ogeiþ izwis ins; "],["proiel:20180408:gothic-nt:47096","ni waiht auk ist gahuliþ, þatei ni andhuljaidau, jah fulgin, þatei ni ufkunnaidau. "],["proiel:20180408:gothic-nt:47097","\u003cspan class=\"citation\"\u003eMATT 10.27\u003c/span\u003e þatei qiþa izwis in riqiza, qiþaiþ in liuhada, jah þatei in auso gahauseiþ, merjaiþ ana hrotam. "],["proiel:20180408:gothic-nt:47098","\u003cspan class=\"citation\"\u003eMATT 10.28\u003c/span\u003e jah ni ogeiþ izwis þans usqimandans leika þatainei, iþ saiwalai ni magandans usqiman, iþ ogeiþ mais þana magandan jah saiwalai jah leika fraqistjan in gaiainnan. "],["proiel:20180408:gothic-nt:47099","\u003cspan class=\"citation\"\u003eMATT 10.29\u003c/span\u003e niu twai sparwans assarjau bugjanda? "],["proiel:20180408:gothic-nt:47100","jah ains ize ni gadriusiþ ana airþa inuh attins izwaris wiljan. "],["proiel:20180408:gothic-nt:47101","\u003cspan class=\"citation\"\u003eMATT 10.30\u003c/span\u003e aþþan izwara jah tagla haubidis alla garaþana sind. "],["proiel:20180408:gothic-nt:47102","\u003cspan class=\"citation\"\u003eMATT 10.31\u003c/span\u003e ni nunu ogeiþ; "],["proiel:20180408:gothic-nt:47103","managaim sparwam batizans sijuþ jus. "],["proiel:20180408:gothic-nt:47104","\u003cspan class=\"citation\"\u003eMATT 10.32\u003c/span\u003e Saƕazuh nu saei andhaitiþ mis in andwairþja manne, andhaita jah ik imma in andwairþja attins meinis saei in himinam ist. "],["proiel:20180408:gothic-nt:47105","\u003cspan class=\"citation\"\u003eMATT 10.33\u003c/span\u003e iþ þisƕanoh saei afaikiþ mik in andwairþja manne, afaika jah ik ina in andwairþja attins meinis þis saei in himinam ist. "],["proiel:20180408:gothic-nt:47106","\u003cspan class=\"citation\"\u003eMATT 10.34\u003c/span\u003e nih ahjaiþ þatei qemjau lagjan gawairþi ana airþa; "],["proiel:20180408:gothic-nt:47107","ni qam lagjan gawairþi, ak hairu. "],["proiel:20180408:gothic-nt:47108","\u003cspan class=\"citation\"\u003eMATT 10.35\u003c/span\u003e qam auk skaidan mannan wiþra attan is jah dauhtar wiþra aiþein izos jah bruþ wiþra swaihron izos; "],["proiel:20180408:gothic-nt:47109","\u003cspan class=\"citation\"\u003eMATT 10.36\u003c/span\u003e jah fijands mans innakundai is. "],["proiel:20180408:gothic-nt:47110","\u003cspan class=\"citation\"\u003eMATT 10.37\u003c/span\u003e saei frijoþ attan aiþþau aiþein ufar mik, nist meina wairþs; jah saei frijoþ sunu aiþþau dauhtar ufar mik, nist meina wairþs. \u003cspan class=\"citation\"\u003eMATT 10.38\u003c/span\u003e jah saei ni nimiþ galgan seinana jah laistjai afar mis, nist meina wairþs. "],["proiel:20180408:gothic-nt:47113","\u003cspan class=\"citation\"\u003eMATT 10.39\u003c/span\u003e saei bigitiþ saiwala seina, fraqisteiþ izai; "],["proiel:20180408:gothic-nt:47114","jah saei fraqisteiþ saiwalai seinai in meina, bigitiþ þo. "],["proiel:20180408:gothic-nt:47115","\u003cspan class=\"citation\"\u003eMATT 10.40\u003c/span\u003e sa andnimands izwis mik andnimiþ, jah sa mik andnimands andnimiþ þana sandjandan mik. "],["proiel:20180408:gothic-nt:47116","\u003cspan class=\"citation\"\u003eMATT 10.41\u003c/span\u003e sa andnimands praufetu in namin praufetaus mizdon praufetaus nimiþ, jah sa andnimands garaihtana in namin garaihtis mizdon garaihtis nimiþ. "],["proiel:20180408:gothic-nt:47117","\u003cspan class=\"citation\"\u003eMATT 10.42\u003c/span\u003e jah saei gadragkeiþ ainana þize minnistane stikla kaldis watins þatainei in namin siponeis, amen qiþa izwis, ei ni fraqisteiþ mizdon seinai."],["proiel:20180408:gothic-nt:52530","\u003cspan class=\"citation\"\u003eMATT 11.1\u003c/span\u003e Jah warþ, biþe usfullida Iesus anabiudands þaim twalif siponjam seinaim, "],["proiel:20180408:gothic-nt:52531","ushof sik jainþro du laisjan jah merjan and baurgs ize. "],["proiel:20180408:gothic-nt:47119","\u003cspan class=\"citation\"\u003eMATT 11.2\u003c/span\u003e iþ Iohannes gahausjands in karkarai waurstwa Xristaus, insandjands bi siponjam seinaim qaþ du imma: "],["proiel:20180408:gothic-nt:47120","\u003cspan class=\"citation\"\u003eMATT 11.3\u003c/span\u003e þu u is sa qimanda þau anþarizuh beidaima? "],["proiel:20180408:gothic-nt:47121","\u003cspan class=\"citation\"\u003eMATT 11.4\u003c/span\u003e jah andhafjands Iesus qaþ du im: "],["proiel:20180408:gothic-nt:47122","gaggandans gateihiþ Iohanne þatei gahauseiþ jah gasaiƕiþ. "],["proiel:20180408:gothic-nt:47123","\u003cspan class=\"citation\"\u003eMATT 11.5\u003c/span\u003e blindai ussaiƕand, jah haltai gaggand, þrutsfillai hrainjai wairþand, jah baudai gahausjand, jah dauþai urreisand, jah unledai wailamerjanda: "],["proiel:20180408:gothic-nt:47124","\u003cspan class=\"citation\"\u003eMATT 11.6\u003c/span\u003e jah audags ist ƕazuh saei ni gamarzjada in mis. "],["proiel:20180408:gothic-nt:47125","\u003cspan class=\"citation\"\u003eMATT 11.7\u003c/span\u003e at þaim þan afgaggandam, dugann Iesus qiþan þaim manageim bi Iohannen: "],["proiel:20180408:gothic-nt:47126","ƕa usiddjeduþ ana auþida saiƕan? "],["proiel:20180408:gothic-nt:47127","raus fram winda wagidata? "],["proiel:20180408:gothic-nt:47128","\u003cspan class=\"citation\"\u003eMATT 11.8\u003c/span\u003e akei ƕa usiddjeduþ saiƕan? "],["proiel:20180408:gothic-nt:47129","mannan hnasqjaim wastjom gawasidana? "],["proiel:20180408:gothic-nt:47130","sai, þaiei hnasqjaim wasidai sind, in gardim þiudane sind. "],["proiel:20180408:gothic-nt:47131","\u003cspan class=\"citation\"\u003eMATT 11.9\u003c/span\u003e akei ƕa usiddjeduþ saiƕan? "],["proiel:20180408:gothic-nt:47132","praufetu? "],["proiel:20180408:gothic-nt:47133","jai, qiþa izwis: "],["proiel:20180408:gothic-nt:47134","jah managizo praufetau. "],["proiel:20180408:gothic-nt:47135","\u003cspan class=\"citation\"\u003eMATT 11.10\u003c/span\u003e sa ist auk bi þanei gameliþ ist: "],["proiel:20180408:gothic-nt:47136","sai, ik insandja aggilu meinana faura þus, saei gamanweiþ wig þeinana faura þus. "]]