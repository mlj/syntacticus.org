[["torot:20180919:suz-lav:210870","и выступи полкъ изъ загорьꙗ. "],["torot:20180919:suz-lav:211399","вси во бронѧх ꙗко во всѧкомь леду. "],["torot:20180919:suz-lav:210872","и подъꙗша стѧгъ. "],["torot:20180919:suz-lav:210873","михалку доспѣвающю. и нарѧжаючи полкы своꙗ. и поидоша мстиславичи кличюче. ꙗко пожрети хотѧще. "],["torot:20180919:suz-lav:211400","стрѣлцемъ стрѣющим сѧ ѡбоимъ межи собою. полкома. и не доѣхавше мстиславичи повергоша стѧгъ и побѣгоша. гоними гнѣвомь бж҃ьимь и ст҃ое бц҃и. знаменью несущю на ѡбоихъ промысломъ бж҃ьимъ. "],["torot:20180919:suz-lav:210881","и про то мнози ѹбѣжаша. ꙗко не рознѧти ратных бѣ ту. "],["torot:20180919:suz-lav:210883","и поможе б҃ъ михалку. и ѡц҃а и дѣда ѥго мл҃тва и прадѣда ѥго. и цѣлованьѥ крстное. зане цѣловавше крстъ и уничижиша и. бв҃и пакы помагающю ѥму. и ѡправившю предо всѣми члв҃кы. "],["torot:20180919:suz-lav:210889","михалко же побѣди полкъ в дн҃ь недѣлныи. "],["torot:20180919:suz-lav:210890","и поѣхавъ володимерь с чстью и с славою великою. дружинѣ ѥго и володимерцемъ ведущимъ пред нимъ колодникы. бу҃ наказавшю кнѧзии крста чстнаго не преступати. и старѣишаго брата чтити. а злых члв҃къ не слушати. иже не хотѧть межи братьею добра. "],["torot:20180919:suz-lav:210896","выидоша же со крсты противу михалку и брату ѥго всеволоду. игумени и попове. и вси людье. "],["torot:20180919:suz-lav:210899","и въѣха в городъ к ст҃ѣи бц҃ѣ. июнѧ. мсцѧ. въ .е҃і. дн҃ь. а в дн҃ь недѣлныи. "],["torot:20180919:suz-lav:210902","Мьстислав же бѣжа новугороду. а ꙗрополкъ рѧзаню. "],["torot:20180919:suz-lav:210904","а ростиславлюю мт҃рь их. с снохома приꙗша володимерци. "],["torot:20180919:suz-lav:210906","михалко же приѣха володимерю. "],["torot:20180919:suz-lav:212147","да городы ст҃ое бц҃и. ꙗже бѣ ѿꙗлъ ꙗрополкъ. "],["torot:20180919:suz-lav:210909","и быс радос велика в володимери градѣ. "],["torot:20180919:suz-lav:210910","видѧще ѹ собе великого кнѧзѧ всеꙗ ростовьскъꙗ земли. мы же да подивим сѧ чюдному и великому и преславному мт҃ре бж҃ьꙗ. како заступи град свои ѿ великих бѣдъ. и гражаны своꙗ ѹкрѣплѧѥть. "],["torot:20180919:suz-lav:210914","не вложи бо имъ б҃ъ страха. "],["torot:20180919:suz-lav:210915","и не ѹбоꙗша сѧ. кнѧзѧ. два имуще въ власти сеи. "],["torot:20180919:suz-lav:211401","и болѧръ ихъ прѣщеньꙗ. ни во что же положиша за .з҃. недѣль. Безо кнѧзѧ будуще в володимери градѣ. толико възложьше всю свою надежю и ѹпованье к ст҃ѣи бц҃ѣ. и на свою правду. "],["torot:20180919:suz-lav:210922","новгородци бо изначала и смолнѧне. и кыꙗне. и всѧ власти. ꙗкож на дому на вѣча сходѧт сѧ. "],["torot:20180919:suz-lav:210926","на что же старѣишии сдумають. на томьже пригороди стануть. "],["torot:20180919:suz-lav:210928","а здѣ городъ старыи ростовъ. и суждаль. "],["torot:20180919:suz-lav:210930","и вси болѧре хотѧще свою правду поставити. не хотѧху створити правды бж҃ьꙗ. "],["torot:20180919:suz-lav:210932","но како нам любо рекоша тако ж створим. "],["torot:20180919:suz-lav:210933","володимерь ес пригородъ нашь. "],["torot:20180919:suz-lav:210934","противѧще сѧ б҃у и ст҃ѣи бц҃ѣ. и правдѣ бж҃ьѣ. слушающе злых члв҃къ развратниковъ. не хотѧщих намъ добра завистью. граду сему и живущим в немь. "],["torot:20180919:suz-lav:210939","постави бо преже градо сь великии володимеръ. и потомъ кнѧзь андрѣи. "],["torot:20180919:suz-lav:210941","сего же михаила избра ст҃аꙗ бц҃а. ꙗкож въ еуагльи гл҃еть. "],["torot:20180919:suz-lav:210943","исповѣдаю ти сѧ ѡч҃е гси нбси и земли. ꙗко ꙋтаилъ се ѿ прм҃дрыхъ и разуменъ. ѿкрылъ ѥси младенцем. "],["torot:20180919:suz-lav:210946","тако и здѣ не разумѣша правды бж҃ьꙗ исправити ростовци и суждалци. давнии творѧще сѧ старѣишии. "],["torot:20180919:suz-lav:212148","новии же людье мѣзини и володимерьстии. ѹразумѣвше ꙗша сѧ по правъду крѣпко. "],["torot:20180919:suz-lav:210950","и рекоша вси собѣ "],["torot:20180919:suz-lav:211403","любо михалка кнѧзѧ собѣ налѣземъ. а любо головы своѣ положим. за ст҃ую бц҃ю. и за михалка. "],["torot:20180919:suz-lav:210954","и ѹтѣши и б҃ъ и ст҃аꙗ бц҃ѧ. чюдотворнаꙗ володимерьскаꙗ. "],["torot:20180919:suz-lav:210956","ѥгоже бо члв҃къ просить ꙋ б҃а всѣм срдцмь то б҃ъ ѥго не лишить. "],["torot:20180919:suz-lav:210957","се бо володимерци прославлени бм҃ь по всеи земьли. за ихъ правду бв҃и имъ помагающю. "],["torot:20180919:suz-lav:210959","Потом же прислаша сѧ к михалкови кнѧзю суждалци. рекуще "],["torot:20180919:suz-lav:211404","мы кнѧже на полку томь со мстиславом не были. "],["torot:20180919:suz-lav:210961","но были с ним болѧре. "],["torot:20180919:suz-lav:210962","а на нас лиха срдца не держи. "],["torot:20180919:suz-lav:210963","но поѣди к нам. "],["torot:20180919:suz-lav:210964","михалко же ѣха в суждаль. и и суждалѧ ростову. "],["torot:20180919:suz-lav:210966","и створи людем весь нарѧдъ. ѹтвердивъ сѧ крстнымъ цѣлованьем с ними. и чсть возма ѹ них. и дары многы ѹ ростовець. "],["torot:20180919:suz-lav:210970","и посади брата своѥго всеволода. в переꙗславли. "],["torot:20180919:suz-lav:210972","а сам възврати сѧ володимерю. "],["torot:20180919:suz-lav:210973","В тоже лѣт. иде михалко на глѣба к рѧзаню. "],["torot:20180919:suz-lav:210975","и бывшю ѥму на мерьскои. ѹсрѣтоша и посли глѣбови. рекуще "],["torot:20180919:suz-lav:211405","глѣбъ сѧ клѧнѧеть. "],["torot:20180919:suz-lav:210978","азъ во всемь виноватъ. "],["torot:20180919:suz-lav:210979","а нонѣ ворочю все что ѥсмъ поималъ ѹ шюрину своею. ѹ мстислава. и ѹ ꙗрополка и до золотника. "],["torot:20180919:suz-lav:210982","и ст҃ую бц҃ю взѧлъ бѧше. ѹ володимерьскоѥ црк҃ве. "],["torot:20180919:suz-lav:210984","что и до книгъ и то все вороти. "],["torot:20180919:suz-lav:210985","михалко же ѹлади сѧ с ним. "],["torot:20180919:suz-lav:210986","и ѣха ѡпѧт. володимерю. "],["torot:20180919:suz-lav:211412","В лѣт. ѕ҃. х҃. п҃е. Престави сѧ бл҃говѣрныи и хрстолюбивыи кнѧзь михалко. сн҃ъ гюргевъ. внукъ мономаха володимера. В субту заходѧщю слн҃цю. июнѧ мсцѧ. въ .к҃. дн҃ь. на памѧт стаг. ѡц҃а. меѳодьꙗ. "],["torot:20180919:suz-lav:211420","И положиша и ѹ ст҃ое бц҃и золотоверхое в володимери. юже бѣ создалъ брат ѥго андрѣи. "],["torot:20180919:suz-lav:211422","володимерци же помѧнувше б҃а и крстноѥ цѣлованье. к великому кнѧзю гюргю. вышедше передъ золотаꙗ ворота. цѣловаша крстъ. ко всеволоду кнѧзю брату михалкову. и на дѣтехъ ѥго. "],["torot:20180919:suz-lav:211428","посадиша и. на ѡтни и на дѣдни столѣ в володимери. "],["torot:20180919:suz-lav:211430","В тоже лѣт. приведоша ростовци и болѧре. мстислава ростиславича из новагорода. рекуше "],["torot:20180919:suz-lav:212111","поиди кнѧже к нам. "],["torot:20180919:suz-lav:211434","михалка б҃ъ поꙗлъ на волзѣ на городци. "],["torot:20180919:suz-lav:211435","а мы хочем тебе. "],["torot:20180919:suz-lav:211436","а иного не хочемъ. "],["torot:20180919:suz-lav:211437","на живого кнѧзѧ михалка повели бѧхуть ѥго. "],["torot:20180919:suz-lav:211438","ѡн же приѣха ростову. "],["torot:20180919:suz-lav:211439","совокупивъ ростовци. и болѧре. гридьбу. и пасынкы. и всю дружину. поѣха к володимерю. "],["torot:20180919:suz-lav:211444","всеволодъ же поѣха противу ѥму. с володимерци. и с дружиною своѥю. и что бѧше боꙗръ ѡстало сѧ ѹ него. "],["torot:20180919:suz-lav:211448","а по переꙗславци посла мстиславича ꙗрослава. сн҃овцѧ своѥго. "],["torot:20180919:suz-lav:211450","всеволоду же бывшю за суждалем. ѹзрѣша чюдную мт҃рь бж҃ью. володимерьскую. и весь град. и до ѡснованьꙗ. акы на вздусѣ стоꙗщь. "],["torot:20180919:suz-lav:211455","ꙗви б҃ъ и ст҃аꙗ бц҃ѧ новое чюдо. "],["torot:20180919:suz-lav:212149","кнѧзю позорующю и всему полку. вси же зрѧще таковаго чюда. гл҃ху "],["torot:20180919:suz-lav:212112","кнѧже правъ ѥси "],["torot:20180919:suz-lav:212113","поѣди противу ѥму. "],["torot:20180919:suz-lav:211459","кнѧзь же всеволодъ бл҃госердъ сы. не хотѧ крове прольꙗти. посла къ мстиславу гл҃ѧ. "]]