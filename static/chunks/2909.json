[["torot:20180323:suz-lav:208223","и згони турпѣѣ оу днѣпра. "],["torot:20180323:suz-lav:208224","и поимавъ и приведе переꙗславлю. "],["torot:20180323:suz-lav:208225","В тоже времѧ поиде володимерко г кыѥву на изѧслава. в помочь гюргеви. "],["torot:20180323:suz-lav:208227","изѧслав же слышавъ то посла к сн҃у своѥму мстиславу река. "],["torot:20180323:suz-lav:208228","идет на мѧ володимерко. а ѿсюда гюрге съ ѡлговичи. "],["torot:20180323:suz-lav:208230","поиди вборъзѣ поима берендичѣ. "],["torot:20180323:suz-lav:208231","изѧслав же поѣха противу володиме[рку. р]ека "],["torot:20180323:suz-lav:208369","сь ми ес блїжи "],["torot:20180323:suz-lav:208370","поѣду к тому. "],["torot:20180323:suz-lav:208233","и поима володимера брата. и мстислава сн҃а своѥго з берендѣи. и с кыꙗны. "],["torot:20180323:suz-lav:208236","и оусрѣтѣ и оу тумаща. "],["torot:20180323:suz-lav:208237","стрѣлцем стрѣлѧющим сѧ ѡ рѣцѣ ѡ стугну. поча приступати володимерко с силою своѥю. "],["torot:20180323:suz-lav:208239","берендѣеве же видѣвше силу ѥго ꙋбоꙗша сѧ. и рѣша изѧславу "],["torot:20180323:suz-lav:208371","поиди кнѧже прочь "],["torot:20180323:suz-lav:208372","сила ѥго велика. "],["torot:20180323:suz-lav:208241","а оу тебе дружины мало. "],["torot:20180323:suz-lav:208242","да же не переидеть на ны чересъ рѣку. "],["torot:20180323:suz-lav:208243","изѧслав же молвѧщю имъ. "],["torot:20180323:suz-lav:208244","луче братьꙗ измремъ сдѣ. нежели соромъ възмем на сѧ. "],["torot:20180323:suz-lav:208246","кыꙗне же начаша стужати ѥму рекуще "],["torot:20180323:suz-lav:208373","поѣди прочь. "],["torot:20180323:suz-lav:208247","и сами побѣгоша прочь и берендѣи с ними. "],["torot:20180323:suz-lav:208248","ѡн же реч дружинѣ своѥи. "],["torot:20180323:suz-lav:208249","оуже аще ми толико доѣхати с гостьми с угры. и с лѧхы. "],["torot:20180323:suz-lav:208251","а оуже дружина моꙗ прострашена. "],["torot:20180323:suz-lav:208252","тогда и сам поѣха прочь. "],["torot:20180323:suz-lav:208253","володимерковичи же постигоша задъ ѥго. "],["torot:20180323:suz-lav:208254","ѡвы изъимаша. "],["torot:20180323:suz-lav:208255","а дгугыꙗ избиша. "],["torot:20180323:suz-lav:208256","изѧславу же прибѣгшю г кыѥву. повелѣ дружинѣ своеи сбирати сѧ. оу дорогожича. "],["torot:20180323:suz-lav:208259","а сам дождавъ ночи выиде ис киева. "],["torot:20180323:suz-lav:208260","володимерко же ста оу кыѥва оу теремца. "],["torot:20180323:suz-lav:208261","и гюрги ѡ то чинь приде г кыѥву и со ѡлговичи. и с двд҃вичема. и со всеволодичимь. "],["torot:20180323:suz-lav:208264","и ста оу черторыѣ. "],["torot:20180323:suz-lav:208265","и здумавше послаша по нем ст҃ослава всеволодича. бориса гюргевича. "],["torot:20180323:suz-lav:208267","и гониша по нем до чертова лѣса. "],["torot:20180323:suz-lav:208268","и не постигъше ѥго воротиша сѧ ѡпѧт. "],["torot:20180323:suz-lav:208269","изѧслав же тогда ида заꙗ погорину. "],["torot:20180323:suz-lav:208270","и посади сн҃а своѥго мстислава дорогобужи. "],["torot:20180323:suz-lav:208271","а с братом иде с володимером володимерю. "],["torot:20180323:suz-lav:208272","кыꙗне же оубоꙗвше сѧ володимерка. введоша гюрга в кыевъ. "],["torot:20180323:suz-lav:208274","гюрги же сѣде кыевѣ соньма сѧ с володимерком. оу ст҃оѥ бц҃и в печерьстѣмь манастыри. "],["torot:20180323:suz-lav:208276","и створиста межи собою велику любовь. "],["torot:20180323:suz-lav:208277","тогда же володимерко поида ѿ него прочь. поꙗ оу него сн҃а мстислава. "],["torot:20180323:suz-lav:208279","идущю же ѥму к дорогобужю. и выбѣже мстиславъ изѧславичь из дорогобужа. "],["torot:20180323:suz-lav:208281","и иде в луческъ к стрыѥви своѥму ст҃ополку. "],["torot:20180323:suz-lav:208282","володимерко же ѿꙗ городы ты всѣ. "],["torot:20180323:suz-lav:208283","и приде к лучьску. "],["torot:20180323:suz-lav:208284","ст҃ополкъ же и мстиславъ затвориста сѧ в градѣ. "],["torot:20180323:suz-lav:208285","ѡному же приходившю. и не могшю что створити. иде в галичь. а мстислава посади в пересопници. "],["torot:20180323:suz-lav:208289","В тоже лѣт придоша половци в помочь гюргеви на изѧслава. "],["torot:20180323:suz-lav:208290","и придоша к переꙗславлю. "],["torot:20180323:suz-lav:208291","гюргеви и еще не роспустившю вои. ни ѡлговичь. посла ст҃ослава всеволодича переꙗславлю. к сн҃ви своѥму ростиславу. да бы ѣ оукротил и воротилъ ѡпѧт. "],["torot:20180323:suz-lav:208296","ѡнѣм же пакостѧщим. людем збѣгшим сѧ в город. не смѣющим ни скота выпустити из города. посла гюрги сн҃а своѥго андрѣꙗ. "],["torot:20180323:suz-lav:208300","приѣхавшю же ѥму к переꙗславлю. и створившю миръ с ними. пустиша и ѡпѧт. "],["torot:20180323:suz-lav:208303","всеволодичь же ѣха к гюргеви кыѥву. "],["torot:20180323:suz-lav:208304","а ѡндрѣи ѡста оу брата переꙗславли. "],["torot:20180323:suz-lav:208305","приспѣвшю празднику въздвиженьꙗ чстнаго крста. бывша же в црк҃ви стаг михаила. на оутрии же дн҃ь ѣха андрѣи къ ѡц҃ю кыеву. "],["torot:20180323:suz-lav:208308","тоеже ѡсени да ѥму ѡц҃ь волость. туровъ. и пиньскъ. и дорогобужь. и пересопницю. "],["torot:20180323:suz-lav:208312","андрѣи же поклоншю сѧ ѡц҃ю. и шедъ сѣде в пересопници. "],["torot:20180323:suz-lav:208314","тоѥже зимы присылати сѧ нача изѧславъ. къ андрѣеви река. "],["torot:20180323:suz-lav:208316","брате въведи мѧ къ ѡц҃ю в любовь. "],["torot:20180323:suz-lav:208317","и присылаше к нему розираꙗ нарѧдъ ѥго. и како строить городъ. "],["torot:20180323:suz-lav:208319","бѣ бо преж изъѣхалъ брат ѥго ту глѣбъ. "],["torot:20180323:suz-lav:208320","того же издѣловѧше. "],["torot:20180323:suz-lav:208321","но не сбы сѧ мысль ѥго. зане бѣ оутвѣрдилъ город. и дружину совкупилъ. "],["torot:20180323:suz-lav:208324","изѧславу же молвѧщю "],["torot:20180323:suz-lav:208375","мнѣ ѡч҃ины нѣту в вугрѣхъ. ни в лѧсѣх. токмо в русстѣи земли. "],["torot:20180323:suz-lav:208327","а проси ми оу ѡц҃а погорины. "],["torot:20180323:suz-lav:208328","гюргеви же гнѣвающю сѧ на нь. и не хотѧщю ѥму да[т]и волости. изѧслав же посл[а п]о ꙋгры. и по лѧхи. "],["torot:20180323:suz-lav:208332","на туже весну придоша к нему оугри. "],["torot:20180323:suz-lav:208333","и поиде г кыѥву. повабившим ѥго мужем вѧчеславлим. и берендѣем. и кыꙗном. "],["torot:20180323:suz-lav:208337","изѧслав же ида мимо первосопницю. пожже зарѣческъ. "],["torot:20180323:suz-lav:208339","и ста оу мыльска. "],["torot:20180323:suz-lav:208340","на ꙋтрии же дн҃ь присла володимерко. къ андрѣеви василка ꙗрополчича. река "],["torot:20180323:suz-lav:208702","поиди брате ко мнѣ. "],["torot:20180323:suz-lav:208343","андрѣеви же приѣхавшю к нему. и снемшю сѧ с ним оу мыльска. пустиста сторожѣ передъ собою и поидоша по них. "],["torot:20180323:suz-lav:208346","изѧславъ же оувѣдѣвъ по собѣ идуща володимерка с силою. заложа сѧ нощью поиде г кыѥву. "],["torot:20180323:suz-lav:208348","сторожем же володимерковым надъстигшим ѥго на рси. володимерку же не приспѣвшю со андрѣем. за тѣмь изѧславъ заиде за твердь. "],["torot:20180323:suz-lav:208351","идущю же ѥму бѣлугороду. борисъ гюргевичь выбѣже из бѣлагорода. и ѣха кыѥву къ ѡц҃ю. "],["torot:20180323:suz-lav:208354","гюрги же оубоꙗв сѧ киꙗнъ. зане имѣютъ перевѣтъ ко изѧславу. и брату ѥго. и ѣха ис кыева. и иде в городок. "],["torot:20180323:suz-lav:208359","володимерку же того не вѣдущю со андрѣѥм. и стаста ꙋ мичьска. "],["torot:20180323:suz-lav:208361","и пославша сторожѣ испытаста. ѡже гюрги ꙋже в городцѣ. а изѧславъ в кыевѣ. "],["torot:20180323:suz-lav:208364","володимерко же то слышавъ. вороти сѧ "],["torot:20180323:suz-lav:208703","иде в галичь. "],["torot:20180323:suz-lav:208366","а андрѣꙗ пусти къ ѡц҃ю. "],["torot:20180323:suz-lav:208367","и перебредъ днѣпръ на воробичѣ и иде в городок. "],["torot:20180323:suz-lav:208457","В лѣт. ѕ҃. х҃. н҃ѳ. Престави сѧ ростиславъ гюргевичь. переꙗславли. свитающи велицѣи пѧтницѣ. "],["torot:20180323:suz-lav:208460","и положиша и братьꙗ. андрѣи. глѣбъ. и мстиславъ. в црк҃ви стаг михаила. близь стрыꙗ своѥго. андрѣꙗ. и ст҃ослава. "],["torot:20180323:suz-lav:208465","тогда же придоша половци. в помочь гюргеви на изѧслава. "],["torot:20180323:suz-lav:208467","гюрги же совокупив сѧ со ѡлговичи. и с двд҃вичем с володимером. и с половци. придоша г киѥву. и сташа шатры противу кыѥву по лугови. "],["torot:20180323:suz-lav:208472","изѧславу же блюдущю и не дадущю брести въ днѣпръ. [б]ьꙗхуть сѧ межи соб[ою] ѣздѧче в лодьꙗх. "],["torot:20180323:suz-lav:208474","не могшим же имъ что ꙋспѣти противу кыѥву. бѣ бо изъхитил изѧславъ лодьѣ. дивно "],["torot:20180323:suz-lav:208704","бѣша бо в них гребьци "]]