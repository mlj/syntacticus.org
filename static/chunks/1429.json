[["proiel:20180408:greek-nt:6984","\u003cspan class=\"citation\"\u003eMARK 9.14\u003c/span\u003e Καὶ ἐλθόντες πρὸς τοὺς μαθητὰς εἶδον ὄχλον πολὺν περὶ αὐτοὺς καὶ γραμματεῖς συζητοῦντας πρὸς αὐτούς. "],["proiel:20180408:greek-nt:6985","\u003cspan class=\"citation\"\u003eMARK 9.15\u003c/span\u003e καὶ εὐθὺς πᾶς ὁ ὄχλος ἰδόντες αὐτὸν ἐξεθαμβήθησαν, καὶ προστρέχοντες ἠσπάζοντο αὐτόν. "],["proiel:20180408:greek-nt:6986","\u003cspan class=\"citation\"\u003eMARK 9.16\u003c/span\u003e καὶ ἐπηρώτησεν αὐτούς· "],["proiel:20180408:greek-nt:6987","τί συζητεῖτε πρὸς αὐτούς; "],["proiel:20180408:greek-nt:47310","\u003cspan class=\"citation\"\u003eMARK 9.17\u003c/span\u003e καὶ ἀπεκρίθη αὐτῷ εἷς ἐκ τοῦ ὄχλου, "],["proiel:20180408:greek-nt:47311","διδάσκαλε, ἤνεγκα τὸν υἱόν μου πρὸς σέ, ἔχοντα πνεῦμα ἄλαλον, \u003cspan class=\"citation\"\u003eMARK 9.18\u003c/span\u003e καὶ ὅπου ἐὰν αὐτὸν καταλάβῃ ῥήσσει, καὶ ἀφρίζει καὶ τρίζει τοὺς ὀδόντας καὶ ξηραίνεται· "],["proiel:20180408:greek-nt:6989","καὶ εἶπα τοῖς μαθηταῖς σου ἵνα αὐτὸ ἐκβάλωσιν, καὶ οὐκ ἴσχυσαν. "],["proiel:20180408:greek-nt:6990","\u003cspan class=\"citation\"\u003eMARK 9.19\u003c/span\u003e ὁ δὲ ἀποκριθεὶς αὐτοῖς λέγει· "],["proiel:20180408:greek-nt:6991","ὦ γενεὰ ἄπιστος, ἕως πότε πρὸς ὑμᾶς ἔσομαι; "],["proiel:20180408:greek-nt:6992","ἕως πότε ἀνέξομαι ὑμῶν; "],["proiel:20180408:greek-nt:6993","φέρετε αὐτὸν πρός με. "],["proiel:20180408:greek-nt:6994","\u003cspan class=\"citation\"\u003eMARK 9.20\u003c/span\u003e καὶ ἤνεγκαν αὐτὸν πρὸς αὐτόν. "],["proiel:20180408:greek-nt:6995","καὶ ἰδὼν αὐτὸν, τὸ πνεῦμα εὐθὺς συνεσπάραξεν αὐτόν, καὶ πεσὼν ἐπὶ τῆς γῆς ἐκυλίετο ἀφρίζων. "],["proiel:20180408:greek-nt:6996","\u003cspan class=\"citation\"\u003eMARK 9.21\u003c/span\u003e καὶ ἐπηρώτησεν τὸν πατέρα αὐτοῦ· "],["proiel:20180408:greek-nt:6997","πόσος χρόνος ἐστὶν ὡς τοῦτο γέγονεν αὐτῷ; "],["proiel:20180408:greek-nt:6998","ὁ δὲ εἶπεν· "],["proiel:20180408:greek-nt:6999","ἐκ παιδιόθεν· "],["proiel:20180408:greek-nt:7000","\u003cspan class=\"citation\"\u003eMARK 9.22\u003c/span\u003e καὶ πολλάκις καὶ εἰς πῦρ αὐτὸν ἔβαλεν καὶ εἰς ὕδατα, ἵνα ἀπολέσῃ αὐτόν· "],["proiel:20180408:greek-nt:7001","ἀλλὰ εἴ τι δύνῃ, βοήθησον ἡμῖν σπλαγχνισθεὶς ἐφ’ ἡμᾶς. "],["proiel:20180408:greek-nt:7002","\u003cspan class=\"citation\"\u003eMARK 9.23\u003c/span\u003e ὁ δὲ Ἰησοῦς εἶπεν αὐτῷ, τὸ εἰ δύνῃ; "],["proiel:20180408:greek-nt:7003","πάντα δυνατὰ τῷ πιστεύοντι. "],["proiel:20180408:greek-nt:7004","\u003cspan class=\"citation\"\u003eMARK 9.24\u003c/span\u003e εὐθὺς κράξας ὁ πατὴρ τοῦ παιδίου ἔλεγεν· "],["proiel:20180408:greek-nt:7005","πιστεύω· "],["proiel:20180408:greek-nt:7006","βοήθει μου τῇ ἀπιστίᾳ. "],["proiel:20180408:greek-nt:7007","\u003cspan class=\"citation\"\u003eMARK 9.25\u003c/span\u003e ἰδὼν δὲ ὁ Ἰησοῦς ὅτι ἐπισυντρέχει ὁ ὄχλος, ἐπετίμησεν τῷ πνεύματι τῷ ἀκαθάρτῳ λέγων αὐτῷ· "],["proiel:20180408:greek-nt:47312","τὸ ἄλαλον καὶ κωφὸν πνεῦμα, ἐγὼ ἐπιτάσσω σοι, "],["proiel:20180408:greek-nt:47313","ἔξελθε ἐξ αὐτοῦ καὶ μηκέτι εἰσέλθῃς εἰς αὐτόν. "],["proiel:20180408:greek-nt:7009","\u003cspan class=\"citation\"\u003eMARK 9.26\u003c/span\u003e καὶ κράξας καὶ πολλὰ σπαράξας ἐξῆλθεν· "],["proiel:20180408:greek-nt:7010","καὶ ἐγένετο ὡσεὶ νεκρός, ὥστε τοὺς πολλοὺς λέγειν ὅτι ἀπέθανεν. "],["proiel:20180408:greek-nt:7011","\u003cspan class=\"citation\"\u003eMARK 9.27\u003c/span\u003e ὁ δὲ Ἰησοῦς κρατήσας τῆς χειρὸς αὐτοῦ ἤγειρεν αὐτόν, καὶ ἀνέστη. "],["proiel:20180408:greek-nt:7012","\u003cspan class=\"citation\"\u003eMARK 9.28\u003c/span\u003e καὶ εἰσελθόντος αὐτοῦ εἰς οἶκον οἱ μαθηταὶ αὐτοῦ κατ’ ἰδίαν ἐπηρώτων αὐτόν· "],["proiel:20180408:greek-nt:7013","ὅτι ἡμεῖς οὐκ ἠδυνήθημεν ἐκβαλεῖν αὐτό; "],["proiel:20180408:greek-nt:7014","\u003cspan class=\"citation\"\u003eMARK 9.29\u003c/span\u003e καὶ εἶπεν αὐτοῖς· "],["proiel:20180408:greek-nt:7015","τοῦτο τὸ γένος ἐν οὐδενὶ δύναται ἐξελθεῖν εἰ μὴ ἐν προσευχῇ. "],["proiel:20180408:greek-nt:7016","\u003cspan class=\"citation\"\u003eMARK 9.30\u003c/span\u003e Καὶ ἐκεῖθεν ἐξελθόντες παρεπορεύοντο διὰ τῆς Γαλιλαίας, καὶ οὐκ ἤθελεν ἵνα τις γνοῖ· "],["proiel:20180408:greek-nt:7017","\u003cspan class=\"citation\"\u003eMARK 9.31\u003c/span\u003e ἐδίδασκεν γὰρ τοὺς μαθητὰς αὐτοῦ, καὶ ἔλεγεν αὐτοῖς ὅτι ὁ υἱὸς τοῦ ἀνθρώπου παραδίδοται εἰς χεῖρας ἀνθρώπων, καὶ ἀποκτενοῦσιν αὐτόν, καὶ ἀποκτανθεὶς μετὰ τρεῖς ἡμέρας ἀναστήσεται. "],["proiel:20180408:greek-nt:7018","\u003cspan class=\"citation\"\u003eMARK 9.32\u003c/span\u003e οἱ δὲ ἠγνόουν τὸ ῥῆμα, καὶ ἐφοβοῦντο αὐτὸν ἐπερωτῆσαι. "],["proiel:20180408:greek-nt:7019","\u003cspan class=\"citation\"\u003eMARK 9.33\u003c/span\u003e Καὶ ἦλθον εἰς Καφαρναούμ. "],["proiel:20180408:greek-nt:7020","καὶ ἐν τῇ οἰκίᾳ γενόμενος ἐπηρώτα αὐτούς· "],["proiel:20180408:greek-nt:7021","τί ἐν τῇ ὁδῷ διελογίζεσθε; "],["proiel:20180408:greek-nt:7022","\u003cspan class=\"citation\"\u003eMARK 9.34\u003c/span\u003e οἱ δὲ ἐσιώπων· "],["proiel:20180408:greek-nt:7023","πρὸς ἀλλήλους γὰρ διελέχθησαν ἐν τῇ ὁδῷ τίς μείζων. "],["proiel:20180408:greek-nt:7024","\u003cspan class=\"citation\"\u003eMARK 9.35\u003c/span\u003e καὶ καθίσας ἐφώνησεν τοὺς δώδεκα, καὶ λέγει αὐτοῖς· "],["proiel:20180408:greek-nt:7025","εἴ τις θέλει πρῶτος εἶναι, ἔσται πάντων ἔσχατος καὶ πάντων διάκονος. "],["proiel:20180408:greek-nt:7026","\u003cspan class=\"citation\"\u003eMARK 9.36\u003c/span\u003e καὶ λαβὼν παιδίον ἔστησεν αὐτὸ ἐν μέσῳ αὐτῶν, καὶ ἐναγκαλισάμενος αὐτὸ εἶπεν αὐτοῖς· "],["proiel:20180408:greek-nt:7027","\u003cspan class=\"citation\"\u003eMARK 9.37\u003c/span\u003e ὃς ἂν ἓν τῶν παιδίων τούτων δέξηται ἐπὶ τῷ ὀνόματί μου, ἐμὲ δέχεται· "],["proiel:20180408:greek-nt:7028","καὶ ὃς ἂν ἐμὲ δέχηται, οὐκ ἐμὲ δέχεται ἀλλὰ τὸν ἀποστείλαντά με. "],["proiel:20180408:greek-nt:7029","\u003cspan class=\"citation\"\u003eMARK 9.38\u003c/span\u003e Ἔφη αὐτῷ ὁ Ἰωάννης· "],["proiel:20180408:greek-nt:7030","διδάσκαλε, εἴδομέν τινα ἐν τῷ ὀνόματί σου ἐκβάλλοντα δαιμόνια, ὃς οὐκ ἀκολουθεῖ ἡμῖν, καὶ ἐκωλύομεν αὐτόν, ὅτι οὐκ ἠκολούθει ἡμῖν. "],["proiel:20180408:greek-nt:7031","\u003cspan class=\"citation\"\u003eMARK 9.39\u003c/span\u003e ὁ δὲ Ἰησοῦς εἶπεν· "],["proiel:20180408:greek-nt:47314","μὴ κωλύετε αὐτόν, "],["proiel:20180408:greek-nt:47315","οὐδεὶς γάρ ἐστιν ὃς ποιήσει δύναμιν ἐπὶ τῷ ὀνόματί μου καὶ δυνήσεται ταχὺ κακολογῆσαί με· "],["proiel:20180408:greek-nt:7033","\u003cspan class=\"citation\"\u003eMARK 9.40\u003c/span\u003e ὃς γὰρ οὐκ ἔστιν καθ’ ἡμῶν, ὑπὲρ ἡμῶν ἐστιν. "],["proiel:20180408:greek-nt:7034","\u003cspan class=\"citation\"\u003eMARK 9.41\u003c/span\u003e ὃς γὰρ ἂν ποτίσῃ ὑμᾶς ποτήριον ὕδατος ἐν ὀνόματι μου ὅτι Χριστοῦ ἐστε, ἀμὴν λέγω ὑμῖν ὅτι οὐ μὴ ἀπολέσῃ τὸν μισθὸν αὐτοῦ. "],["proiel:20180408:greek-nt:7035","\u003cspan class=\"citation\"\u003eMARK 9.42\u003c/span\u003e Καὶ ὃς ἂν σκανδαλίσῃ ἕνα τῶν μικρῶν τούτων τῶν πιστευόντων, καλόν ἐστιν αὐτῷ μᾶλλον εἰ περίκειται μύλος ὀνικὸς περὶ τὸν τράχηλον αὐτοῦ καὶ βέβληται εἰς τὴν θάλασσαν. "],["proiel:20180408:greek-nt:7036","\u003cspan class=\"citation\"\u003eMARK 9.43\u003c/span\u003e καὶ ἐὰν σκανδαλίσῃ σε ἡ χείρ σου, ἀπόκοψον αὐτήν· "],["proiel:20180408:greek-nt:7037","καλόν ἐστίν σε κυλλὸν εἰσελθεῖν εἰς τὴν ζωὴν, ἢ τὰς δύο χεῖρας ἔχοντα ἀπελθεῖν εἰς τὴν γέενναν, εἰς τὸ πῦρ τὸ ἄσβεστον. "],["proiel:20180408:greek-nt:7038","\u003cspan class=\"citation\"\u003eMARK 9.45\u003c/span\u003e καὶ ἐὰν ὁ πούς σου σκανδαλίζῃ σε, ἀπόκοψον αὐτόν· "],["proiel:20180408:greek-nt:7039","καλόν ἐστίν σε εἰσελθεῖν εἰς τὴν ζωὴν χωλὸν ἢ τοὺς δύο πόδας ἔχοντα βληθῆναι εἰς τὴν γέενναν. "],["proiel:20180408:greek-nt:7040","\u003cspan class=\"citation\"\u003eMARK 9.47\u003c/span\u003e καὶ ἐὰν ὁ ὀφθαλμός σου σκανδαλίζῃ σε, ἔκβαλε αὐτόν· "],["proiel:20180408:greek-nt:7041","καλόν σέ ἐστιν μονόφθαλμον εἰσελθεῖν εἰς τὴν βασιλείαν τοῦ θεοῦ, ἢ δύο ὀφθαλμοὺς ἔχοντα βληθῆναι εἰς τὴν γέενναν, \u003cspan class=\"citation\"\u003eMARK 9.48\u003c/span\u003e ὅπου ὁ σκώληξ αὐτῶν οὐ τελευτᾷ καὶ τὸ πῦρ οὐ σβέννυται· "]]