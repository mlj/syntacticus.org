[["torot:20180919:nov-sin:214714","а мьстїславъ поѥха за ними. на конихъ. "],["torot:20180919:nov-sin:214428","и сьстѹпи сѧ пълкъ новгородьскꙑи съ ꙗрослалимь пълкомь. "],["torot:20180919:nov-sin:214429","и так҃ бж҃иѥю силою. и помочью ст҃ꙑꙗ софиꙗ. одолѣ мьстиславъ. "],["torot:20180919:nov-sin:214432","а ꙗрославъ вда плеци и пълкъ ѥго. "],["torot:20180919:nov-sin:214433","гюрги же състоꙗ костѧнтинѹ. "],["torot:20180919:nov-sin:214434","и ѹзрѣ ꙗрослаль полкъ побегъшь гюрги. "],["torot:20180919:nov-sin:214435","и тъ вда плече. "],["torot:20180919:nov-sin:214715","мс҃цѧ април҃. въ .к҃а. на стг҃о тимоф҃ѧ. и федора и альѯандрꙑ цс҃рцѧ. "],["torot:20180919:nov-sin:214440","о мъного побѣдꙑ брат҃ѥ. "],["torot:20180919:nov-sin:214441","бещисльное число. око не можеть ѹмъ чл҃вчьскъ домꙑслити избьѥнꙑхъ. а повѧзанꙑхъ. "],["torot:20180919:nov-sin:214444","ꙗрослав҃ въбегь въ переꙗслаль. повеле въметатї въ погребъ что ѥсть новгородьць. а инꙑхъ въ гридницю. "],["torot:20180919:nov-sin:214447","и тѹ сѧ издъхоша. въ множьствѣ. "],["torot:20180919:nov-sin:214449","мьстиславъ же и костѧнтинъ и два володимира. съ пълкꙑ поидоша по гюрги къ володимирю. "],["torot:20180919:nov-sin:214451","и пришьдъше сташа подъ городомъ. "],["torot:20180919:nov-sin:214452","и тои ноци загорѣ сѧ городъ. и кн҃жь дворъ. "],["torot:20180919:nov-sin:214454","и хотѣша новгородьци. полести къ городѹ. "],["torot:20180919:nov-sin:214456","и не да имъ кн҃зь мьстиславъ. "],["torot:20180919:nov-sin:214457","и бꙑс҃ заꙋ҃тра. "],["torot:20180919:nov-sin:214458","вꙑсла кн҃зь гюрги съ поклономъ къ кнѧземъ. "],["torot:20180919:nov-sin:214459","не деите мене днс҃ь. "],["torot:20180919:nov-sin:214460","а заꙋ҃тра поидѹ из города. "],["torot:20180919:nov-sin:214461","и иде гюрги из володимирѧ въ радиловъ городьчь. "],["torot:20180919:nov-sin:214462","и посадиша новгородци костѧнтина въ володимири. на столѣ отни. "],["torot:20180919:nov-sin:214464","костѧнтинъ же одари чс҃тью кн҃зи и новгородьци бещисла. "],["torot:20180919:nov-sin:214465","мьстислав҃ же поиде съ новгородьци къ переꙗславлю. "],["torot:20180919:nov-sin:214466","и не идѧ къ городѹ поима дарꙑ. "],["torot:20180919:nov-sin:214467","пославъ поꙗ дъцерь свою женѹ ꙗрославлю. и что живꙑхъ новгородьць и что бꙑло съ ꙗрославомь въ полкѹ. "],["torot:20180919:nov-sin:214469","и придоша въ новъгородъ съдрави вси. "],["torot:20180919:nov-sin:214470","о великъ ѥ брат҃ѥ промꙑслъ бж҃ии. "],["torot:20180919:nov-sin:214471","на томь победищи. гюргевꙑхъ и ꙗрослалихъ вои паде бещисла. "],["torot:20180919:nov-sin:214473","а новородьць ѹбиша на състѹпѣ. дмитра пльсковитїна. онтона котелника. иванъка прибꙑшиницѧ опоньника. "],["torot:20180919:nov-sin:214477","а въ загонѣ иванка поповицѧ. сьмьюна петриловицѧ. тьрьскаг҃ даньника⁖ "],["torot:20180919:nov-sin:214480","приде мьстислав҃. въ новъгородъ. "],["torot:20180919:nov-sin:214482","и радъ бꙑс҃ влд҃ка и вси новгородьци. "],["torot:20180919:nov-sin:214483","тъгда ѿꙗша посадничьство. ѹ гюргѧ ѹ иванковицѧ. и даша твьрдиславѹ мих҃лковиц҃⁖ "],["torot:20180919:nov-sin:214726","въ лѣт҃ .҂ѕ҃.ѱ҃.к҃з. присла великꙑи кн҃зь мьстислав҃. романовиць. ис кꙑѥва сн҃ъ свои всѣводъ. "],["torot:20180919:nov-sin:214729","реч҃ "],["torot:20180919:nov-sin:214912","приимете собе кн҃зѧ всеволода. "],["torot:20180919:nov-sin:214730","а ст҃ослав҃ стареишаго пѹс҃те къ мнѣ. "],["torot:20180919:nov-sin:214731","новгородьци же волю ѥго створиша. "],["torot:20180919:nov-sin:214732","поиде тоꙗ зимꙑ сьмьюнъ ѥмїнъ. въ .д҃.хъ. стѣхъ. на тоимокарꙑ. "],["torot:20180919:nov-sin:214735","и не пѹс҃ ихъ гюрги ни ꙗрослав҃ сквозѣ свою землю. "],["torot:20180919:nov-sin:214736","и придоша новѹгородѹ. въ лодьѧхъ. "],["torot:20180919:nov-sin:214738","и ста по полю шатрꙑ на зло. "],["torot:20180919:nov-sin:214739","и замꙑслиша твьрдислав҃. и ꙗкѹнъ тꙑсѧчьскꙑи. "],["torot:20180919:nov-sin:214741","засли къ гюргю. не пѹс҃ти ихъ. тѹда "],["torot:20180919:nov-sin:214916","и възвадиша городъ⁖ "],["torot:20180919:nov-sin:214744","тъгда ѿѧша посадничьство ѹ твьрдислав҃. и даша сменѹ борисовицю. "],["torot:20180919:nov-sin:214746","а тꙑсѧцьскоѥ ѹ ꙗкѹна. и даша семьюнѹ ѥминѹ. "],["torot:20180919:nov-sin:214748","тъгдаже концѧша црк҃вь камѧнѹ ст҃ꙑꙗ варварꙑ⁖ "],["torot:20180919:nov-sin:214749","тогож҃. лѣт҃. заложиста твьрдиславъ съ федоромь. црк҃вь камѧнѹ стг҃о михаила. "],["torot:20180919:nov-sin:214751","а дрѹгѹю ст҃хъ .г҃. отрокъ. посторонь малѹ. "],["torot:20180919:nov-sin:214753","съвѣршиша ю въ .д҃. дн҃и⁖ "],["torot:20180919:nov-sin:214754","поиде кн҃зь мьстиславъ и володимиръ. ис кꙑѥва къ галицю на королевицѧ. "],["torot:20180919:nov-sin:214756","и вꙑидоша галицѧне противѹ. и чехове и лѧхове и морава и ѹгре. "],["torot:20180919:nov-sin:214758","и състѹпиша сѧ полкове. "],["torot:20180919:nov-sin:214759","и пособи б҃ъ мьстиславѹ. "],["torot:20180919:nov-sin:214760","и въ городъ галиць въѥха "],["torot:20180919:nov-sin:214917","а королевицѧ рѹкама ꙗша и съ женою. "],["torot:20180919:nov-sin:214761","и взѧ миръ съ королемь. "],["torot:20180919:nov-sin:214762","а сн҃ъ ѥго пѹс҃. "],["torot:20180919:nov-sin:214763","а самъ сѣдѣ въ галици. а володимиръ рюриковиць. кꙑѥвѣ⁖ "],["torot:20180919:nov-sin:214765","том҃же лѣт҃. иде кн҃зь всеволодъ съ новгородьци. къ пертѹѥвѹ. "],["torot:20180919:nov-sin:214768","и ѹстретоша стороже. нѣмьци литва либь. "],["torot:20180919:nov-sin:214770","и биша сѧ. "],["torot:20180919:nov-sin:214771","и пособи б҃ъ новгородьцемъ. "],["torot:20180919:nov-sin:214772","идоша подъ городъ. "],["torot:20180919:nov-sin:214773","и стоꙗша .в҃. нед҃. "],["torot:20180919:nov-sin:214774","не взѧша города. "],["torot:20180919:nov-sin:214775","и придоша сторови. "],["torot:20180919:nov-sin:214776","тогож҃ лѣт҃. иде антонъ архѥпс҃пъ новгородьскꙑи на тържькъ. "],["torot:20180919:nov-sin:214778","новгородьцї же въведоша архѥпс҃па митрофана. въ дворъ. опѧть на столъ. "],["torot:20180919:nov-sin:214781","а къ онтонию послаша. "],["torot:20180919:nov-sin:214782","поиди кде ти любо. "],["torot:20180919:nov-sin:214783","антонии же поиде въ новгородъ. "],["torot:20180919:nov-sin:214784","и стг҃о сп҃са въ нередицѧхъ. "],["torot:20180919:nov-sin:214785","кн҃зь и новгородьци рекоша митрофанѹ и онтонѹ. "],["torot:20180919:nov-sin:214786","идита къ митрополитѹ. "],["torot:20180919:nov-sin:214787","да кого намъ прислеть то нашь влд҃ка. "],["torot:20180919:nov-sin:214788","и пѹс҃ша с нима цьрньцѧ васиꙗна попа. а дрѹгого поп҃ бориса⁖ "],["torot:20180919:nov-sin:214790","пришьдъше же ѿ пьртѹѥва. вдаша посадничьство твьрдислав҃. а ꙗкѹнѹ тꙑсѧчьскоѥ опѧть⁖ "],["torot:20180919:nov-sin:214854","въ лѣт҃ .҂ѕ҃.ѱ҃.л҃. послаша владꙑкѹ митрофана и посадник҃ иванка. и старѣишии мѹж҃. володимирю къ гюргю къ всѣволодицю по сн҃ъ. "],["torot:20180919:nov-sin:214858","и вда имъ всеволода на всѣи воли новгородьстѣи⁖ "],["torot:20180919:nov-sin:214859","приде кн҃зь всѣволодъ в новъгородъ "],["torot:20180919:nov-sin:214918","и вл҃дка. и вси мѹж҃ одарени. бещисла. "],["torot:20180919:nov-sin:214861","и ради бꙑша новгородьци. "],["torot:20180919:nov-sin:214862","и бꙑс҃ миръ⁖ "],["torot:20180919:nov-sin:214863","тог҃же лѣт҃. гюрги кн҃зь присла брат҃ своѥго ст҃ослав҃. новгородьчемъ въ помощъ. "],["torot:20180919:nov-sin:214866","идоша новгородьци съ ст҃ослав҃мь. къ кеси. "],["torot:20180919:nov-sin:214868","и придоша литва въ помочь же. "],["torot:20180919:nov-sin:214869","и много воѥваша. "],["torot:20180919:nov-sin:214870","нъ города не възѧша. "],["torot:20180919:nov-sin:214871","на тѹже зимѹ кн҃зь всѣволодъ побеже въ ноць. ѹтаивъ сѧ из новагорода съ всемь дворомь своимь. "],["torot:20180919:nov-sin:214873","новгородьци же печѧльни бꙑша о томь. "],["torot:20180919:nov-sin:214874","тогдаже новгородци послаша мѹж҃ стареишии къ гюргю. "],["torot:20180919:nov-sin:214875","оже ти не ѹгодьно дьржати новагорода сн҃мь. а въда нꙑ брат҃. "],["torot:20180919:nov-sin:214877","и дасть имъ брат҃ своѥго ꙗрослав҃⁖ "],["torot:20180919:nov-sin:214896","приде кн҃зь ꙗрославъ ѿ брат҃. "],["torot:20180919:nov-sin:214897","и иде съ всею областию къ колꙑваню. "],["torot:20180919:nov-sin:214898","и повоѥва всю землю чюдьскѹю. "],["torot:20180919:nov-sin:214899","а полона приведе бещисла. "],["torot:20180919:nov-sin:214900","нъ города не взѧша. "],["torot:20180919:nov-sin:214901","злат҃ мног҃ възѧшѧ. "],["torot:20180919:nov-sin:214902","и придоша вси съдрави. "],["torot:20180919:nov-sin:214903","поиде кн҃зь ꙗрослав҃ съ кн҃ѧгꙑнею. и съ дѣтми переꙗслалю. "],["torot:20180919:nov-sin:214905","новгородци же кланѧхут сѧ ѥмѹ. "],["torot:20180919:nov-sin:214906","не ходи кн҃же. "],["torot:20180919:nov-sin:214907","онъ же поиде по своѥи воли. "],["torot:20180919:nov-sin:214908","новгородьци же послаша къ гюргю. по сн҃ъ. "],["torot:20180919:nov-sin:214910","и дасть имъ опѧт҃ сн҃ъ свои всеволодъ⁖ "],["torot:20180919:nov-sin:201669","а зовоуть я татары. "],["torot:20180919:nov-sin:201670","а инии гл҃ть таоурмены. "],["torot:20180919:nov-sin:201671","а дроузии печенѣзи. "],["torot:20180919:nov-sin:201672","инии же гл҃ть яко се соуть о них же мефодии патомьскыи епс҃пъ. съвѣдѣтельствоуѥть. яко си соуть ишли ис поустынѧ ѥтриѥвьскыя. соуще межи въстокомь и сѣверомъ. "],["torot:20180919:nov-sin:201675","тако бо мефодии гл҃ть. яко скончанию врѣменъ явитис҃. тѣмъ. яже загна гедеонъ. "]]