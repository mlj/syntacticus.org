[["proiel:20180408:marianus:40223","что творите егоже не достоитъ творити въ соботѫ. "],["proiel:20180408:marianus:51310","\u003cspan class=\"citation\"\u003eMarianus LUKE 6.3\u003c/span\u003e ꙇ отъвѣштавъ и҃съ рече къ нимъ. "],["proiel:20180408:marianus:51311","ни ли сего есте чъли еже сътвори д҃вдъ. егда възалка сѧ самъ. и иже съ нимъ бѣахѫ. \u003cspan class=\"citation\"\u003eMarianus LUKE 6.4\u003c/span\u003e како вьниде въ домъ б҃жіи. ꙇ хлѣбꙑ прѣдъложениѣ приѩ и ѣстъ. и дастъ и сѫштиимъ съ нимь. ꙇ҅хъже не достоѣаше ѣсти. тъкмо иерѣомъ единѣмъ. "],["proiel:20180408:marianus:40227","\u003cspan class=\"citation\"\u003eMarianus LUKE 6.5\u003c/span\u003e ꙇ г҃лааше имъ ѣко г҃ъ естъ с҃нъ ч҃кꙑ соботѣ ⁘ "],["proiel:20180408:marianus:40228","\u003cspan class=\"citation\"\u003eMarianus LUKE 6.6\u003c/span\u003e Бꙑстъ же и въ дроугѫѭ соботѫ. вънити емоу въ съньмиште и оучити. "],["proiel:20180408:marianus:40229","ꙇ бѣ ч҃лвѣкъ тоу и рѫка деснаа емоу бѣ соуха. "],["proiel:20180408:marianus:40230","\u003cspan class=\"citation\"\u003eMarianus LUKE 6.7\u003c/span\u003e ꙇ назьрѣахѫ и кънижъници и фарисѣи аште въ соботѫ исцѣлитꙑ и. да обрѧштѫтъ рѣчъ на нь. "],["proiel:20180408:marianus:40231","\u003cspan class=\"citation\"\u003eMarianus LUKE 6.8\u003c/span\u003e онъ же вѣдѣаше помꙑшлениѣ ихъ. "],["proiel:20180408:marianus:40232","ꙇ рече члвѣкови имѫштѫмоу соухѫ рѫкѫ. "],["proiel:20180408:marianus:51312","въстани и стани по срѣдѣ "],["proiel:20180408:marianus:51313","онъ же въста. "],["proiel:20180408:marianus:40234","\u003cspan class=\"citation\"\u003eMarianus LUKE 6.9\u003c/span\u003e рече же и҃съ къ нимъ. "],["proiel:20180408:marianus:40235","въпрошѫ вꙑ "],["proiel:20180408:marianus:57031","что достоитъ въ соботꙑ добро ли творити или зъло творити. д҃шѫ съпасти ли погоубити. "],["proiel:20180408:marianus:40236","\u003cspan class=\"citation\"\u003eMarianus LUKE 6.10\u003c/span\u003e ꙇ възьрѣвъ на вьсѧ ѩ рече емоу. "],["proiel:20180408:marianus:51314","простьри рѫкѫ твоѭ "],["proiel:20180408:marianus:51315","онъ же простьрѣтъ. "],["proiel:20180408:marianus:40238","и оутвръди сѧ рѫка его ѣко и дроугаѣ ⁘ кⷰ҇ ⁘ "],["proiel:20180408:marianus:40239","\u003cspan class=\"citation\"\u003eMarianus LUKE 6.11\u003c/span\u003e они же исплънишѧ сѧ безоумьѣ. ꙇ г҃лхѫ дроугъ къ дроугоу. что бишѧ сътворили и҃сви ⁘ "],["proiel:20180408:marianus:40240","\u003cspan class=\"citation\"\u003eMarianus LUKE 6.12\u003c/span\u003e Бꙑстъ же во дьни тꙑ. ꙇзиде въ горѫ молити сѧ и бѣ об ношть въ молитвѣ б҃зии. "],["proiel:20180408:marianus:40241","\u003cspan class=\"citation\"\u003eMarianus LUKE 6.13\u003c/span\u003e ꙇ егда бꙑстъ день пригласи оученикꙑ своѩ. ꙇ избъравъ отъ нихъ дъва на десѧте. ѩже и апостолꙑ нарече. \u003cspan class=\"citation\"\u003eMarianus LUKE 6.14\u003c/span\u003e симона егоже именова петра. ꙇ аньдрѣѭ братра его. ꙇ иѣкова и иоана. фⷧ҇ипа и вартоломѣа. \u003cspan class=\"citation\"\u003eMarianus LUKE 6.15\u003c/span\u003e матьтѣа и томѫ. иѣкова альфеова. ꙇ симона нарицаемааго зилота. ꙇюдѫ иѣковлѣ. \u003cspan class=\"citation\"\u003eMarianus LUKE 6.16\u003c/span\u003e ꙇ июдѫ искариотъскааго. ꙇже бꙑстъ и прѣдатель. "],["proiel:20180408:marianus:40242","\u003cspan class=\"citation\"\u003eMarianus LUKE 6.17\u003c/span\u003e Ꙇ съшедъ съ ними ста на мѣстѣ равьнѣ. и народъ оученикъ его. ꙇ мъножьство мъного людии. отъ вьсеѩ июдеѩ и отъ и҃ерлма. ꙇ помориѣ тоурьска и сидоньска. ꙇже придѫ послоушатъ его. ꙇ исцѣлитъ сѧ отъ недѫгъ. \u003cspan class=\"citation\"\u003eMarianus LUKE 6.18\u003c/span\u003e и страждѫштеи отъ д҃хъ нечистъ. ꙇсцѣлѣахѫ сѧ. "],["proiel:20180408:marianus:40243","\u003cspan class=\"citation\"\u003eMarianus LUKE 6.19\u003c/span\u003e ꙇ вьсь народь искааше прикасати сѧ емь. ѣко сила ꙇз него исхождааше и цѣлѣаше вьсѧ. "],["proiel:20180408:marianus:40244","\u003cspan class=\"citation\"\u003eMarianus LUKE 6.20\u003c/span\u003e ꙇ тъ възведъ очи свои на оученикꙑ своѩ г҃лааше. "],["proiel:20180408:marianus:40245","\u003cspan class=\"citation\"\u003eMarianus LUKE 6.21\u003c/span\u003e блажении ништии ѣко ваше естъ ц҃ствие б҃жие. "],["proiel:20180408:marianus:51316","блажении алчѫштеи нꙑнѣ ѣко насꙑтите сѧ. "],["proiel:20180408:marianus:51317","блажении плачѫштеи нꙑнѣ ѣко вьсмѣѭтъ сѧ. "],["proiel:20180408:marianus:40247","\u003cspan class=\"citation\"\u003eMarianus LUKE 6.22\u003c/span\u003e блажени бѫдете егда вьзненавидѧтъ вꙑ ч҃лвци. ꙇ егда разлѫчѧтъ вꙑ и поносѧтъ. ꙇ пронесѫтъ имѧ ваше ѣко зъло. с҃на ч҃лвчскааго ради. "],["proiel:20180408:marianus:40248","\u003cspan class=\"citation\"\u003eMarianus LUKE 6.23\u003c/span\u003e въздрадоуите сѧ въ тъ день и възиграите. "],["proiel:20180408:marianus:58204","се бо мъзда ваша мънога на н҃ебсе. "],["proiel:20180408:marianus:40249","по сихъ бо творѣахѫ п҃ркмъ о҃тци ихъ. ⁘ "],["proiel:20180408:marianus:40250","\u003cspan class=\"citation\"\u003eMarianus LUKE 6.24\u003c/span\u003e обаче горе вамъ богатꙑимъ. ѣко вьсприѩсте оутѣхѫ вашѫ. "],["proiel:20180408:marianus:40251","\u003cspan class=\"citation\"\u003eMarianus LUKE 6.25\u003c/span\u003e горе вамъ насꙑштении ѣко възалчете сѧ. "],["proiel:20180408:marianus:40252","горе вамъ смѣѭштеи сѧ нꙑнѣ ѣко въздрꙑдаате и въсплачете сѧ ⁘ "],["proiel:20180408:marianus:40253","\u003cspan class=\"citation\"\u003eMarianus LUKE 6.26\u003c/span\u003e Горе егда рекѫтъ добрѣ о васъ вьси ч҃лвци. "],["proiel:20180408:marianus:40254","по семоу бо творѣахѫ лъжиимъ п҃ркмъ о҃тци ихъ. "],["proiel:20180408:marianus:51318","\u003cspan class=\"citation\"\u003eMarianus LUKE 6.27\u003c/span\u003e Нъ вамъ г҃лѭ слꙑшѧштиимъ. "],["proiel:20180408:marianus:51319","любите врагꙑ вашѧ. "],["proiel:20180408:marianus:58205","добро творите ненавидѧштиимъ васъ. "],["proiel:20180408:marianus:58206","\u003cspan class=\"citation\"\u003eMarianus LUKE 6.28\u003c/span\u003e Благословите клънѫщѧѩ вꙑ. "],["proiel:20180408:marianus:58207","молите сѧ за творѧштѧѩ вамъ обидѫ. "],["proiel:20180408:marianus:40256","\u003cspan class=\"citation\"\u003eMarianus LUKE 6.29\u003c/span\u003e биѭштюмоу тѧ въ ланитѫ. подаи дроугоуѭ. ꙇ отемлѭштюмоу тебѣ ризѫ. ꙇ срачицѧ не възбрани. "],["proiel:20180408:marianus:40257","\u003cspan class=\"citation\"\u003eMarianus LUKE 6.30\u003c/span\u003e въсѣкомоу же просѧштоумоу оу тебе даи. ꙇ отъ отемлѭштааго твоѣ не истѧѕаи. ⁘ зⷱ҇ ⁘ "],["proiel:20180408:marianus:40258","\u003cspan class=\"citation\"\u003eMarianus LUKE 6.31\u003c/span\u003e Ꙇ ѣкоже хоштете да творѧтъ вамъ ч҃лци. и вꙑ творите имъ такожде. "],["proiel:20180408:marianus:40259","\u003cspan class=\"citation\"\u003eMarianus LUKE 6.32\u003c/span\u003e ꙇ ѣште...любите любѧщѧѩ вꙑ каѣ вамъ хвала естъ. "],["proiel:20180408:marianus:40260","ꙇбо и грѣшъници любѧштѧѩ ихъ любѧтъ. "],["proiel:20180408:marianus:40261","\u003cspan class=\"citation\"\u003eMarianus LUKE 6.33\u003c/span\u003e ꙇ аште благотворите благотворѧщиимъ васъ. каѣ вамъ хвала естъ. "],["proiel:20180408:marianus:40262","ибо и грѣшъници тожде творѧтъ. "],["proiel:20180408:marianus:40263","\u003cspan class=\"citation\"\u003eMarianus LUKE 6.34\u003c/span\u003e ꙇ аште въ заимъ даате отъ нихъже чаате въсприѩти. каѣ вамъ хвала естъ. "],["proiel:20180408:marianus:40264","ꙇбо и грѣшъници грѣшъникомъ въ заимъ даѭтъ. да вьсприимѫтъ равъно. "],["proiel:20180408:marianus:40265","\u003cspan class=\"citation\"\u003eMarianus LUKE 6.35\u003c/span\u003e обаче любите врагꙑ вашѧ и благотворите. ꙇ въ заимъ даите ничесоже не чаѭще. "],["proiel:20180408:marianus:40266","и бѫдетъ мъзда ваша мънога. ꙇ бѫдете с҃нове вꙑшънѣего. ѣко тъ благъ естъ на невъзблагодатънꙑѩ и зълꙑѩ. "],["proiel:20180408:marianus:40267","\u003cspan class=\"citation\"\u003eMarianus LUKE 6.36\u003c/span\u003e бѫдѣте оубо милостиви. ѣкоже и отецъ вашъ м҃илосрдъ естъ ⁘ кⷰ҇ ⁘ "],["proiel:20180408:marianus:40268","\u003cspan class=\"citation\"\u003eMarianus LUKE 6.37\u003c/span\u003e ꙇ не сѫдите да не сѫдѧтъ вамъ. "]]