[["torot:20180919:sergrad:197835","\u003cspan class=\"citation\"\u003eSergij of Radonezh 9\u003c/span\u003e и ѿтꙋдꙋ изыде на москвꙋ. "],["torot:20180919:sergrad:197836","и пришед во градъ всели сѧ в꙽ манастырь ст҃аго бг҃оꙗвленїѧ. "],["torot:20180919:sergrad:197837","и ѡбрѣте себѣ кѣлїю и живѧше в неи ѕело подвизаѧ сѧ на добродѣтель. "],["torot:20180919:sergrad:197838","бѧше бо и тот любѧше жити трѹдолюбно. живыи в꙽ кѣлїи своеи житіе жестъко. постом и мл҃твою и ѿ всего воздержаѧ сѧ. "],["torot:20180919:sergrad:197841","и пива не пїѧше. "],["torot:20180919:sergrad:197842","и ризы не щапливы ношаше. "],["torot:20180919:sergrad:197843","бѧше ж в та времена. в том манастыри алеѯїи митрополит живѧше. "],["torot:20180919:sergrad:197891","еще не поставленъ в митрополиты. но чернеческое житїе чстно проходѧ пребываше. "],["torot:20180919:sergrad:197847","с ним же стеѳанъ дх҃овным житїем оба кѹпно живѧста. но и въ цр҃кви на клирост оба по рѧдꙋ стоѧще. "],["torot:20180919:sergrad:197849","такоже и геронтїи нѣкто нарочит и славенъ старецъ. в том же монастыри живѧше. "],["torot:20180919:sergrad:197851","ѹвѣдав꙽ же кн҃ѕь великїи сїмеонъ ꙗже ѡ стефанѣ и добрем житїи его и повелѣ феогнастѹ митрополитѹ поставити его въ прозвитеры въ сщ҃енническїи санъ. таче потом игѹменьс꙽тво емꙋ приказати в том манастыри. "],["torot:20180919:sergrad:197853","и прїѧ его во ѿч҃ес꙽тво себѣ въ дх҃овничес꙽тво. "],["torot:20180919:sergrad:197854","також и василїи тысꙋщникъ и феѡдоръ брат его. и прочии болѧре старѣишїи кѹпно вси по рѧдꙋ. "],["torot:20180919:sergrad:197856","вседоблїи же бл҃женныи юноша вѣрныи. иже бѣ присныи брат и единомт҃рнъ томꙋ стефанѹ. "],["torot:20180919:sergrad:197858","аще бо и ѿ единого ѿц҃а родиста сѧ аще і едино чрево изнесе ею. но не едино произволенїе ею. "],["torot:20180919:sergrad:197860","не брата ли приснаѧ ѡба быста себѣ. "],["torot:20180919:sergrad:197861","не единомыслием ли согласиста сѧ "],["torot:20180919:sergrad:197892","сѣдоста на мѣсте том. "],["torot:20180919:sergrad:197862","не оба ли равно кꙋпно совѣщаста сѧ сѣсти в пꙋстыницѣ тои. "],["torot:20180919:sergrad:197863","како абїе рас꙽прѧгоста сѧ дрꙋгъ ѿ дрꙋга. "],["torot:20180919:sergrad:197864","ѡвъ сице произволи дрꙋгии ж инако. "],["torot:20180919:sergrad:197865","ѡвъ ѹбо въ градстем манастырѣ подвизати сѧ проразсꙋди. "],["torot:20180919:sergrad:197866","овъ ж и пѹстыню ꙗко град сотвори. "],["torot:20180919:sergrad:197867","не зазрите же ми грꙋбости моеи. понеж и до здѣ писах и продолжих слово ѡ младеньствѣ его и ѡ дѣтьс꙽твѣ ег. и прочее о всем белецком житїи его. "],["torot:20180919:sergrad:197870","и елико бо аще в꙽ мирꙋ пребываше. но дш҃ею и желанїем къ бг҃ꙋ распалаше сѧ. "],["torot:20180919:sergrad:197872","показати ж хощѹ почитающим и послѹшающим житїѧ его. каковъ былъ изъмлада и из дѣтс꙽тва вѣрою и чстым житїем и всѣми добрыми дѣлы ѹкрашенъ. "],["torot:20180919:sergrad:197874","сице дѣѧнїе и хоженїе его еже в мирꙋ "],["torot:20180919:sergrad:197893","добромꙋ семꙋ и преѹдобреномѹ отрокѹ. аще и в꙽ мирьстем ѹс꙽троенїи живѹщѹ емꙋ тогда. но ѡбаче бг҃ъ свыше призираше на него посѣщаѧ его своею блгдтью. соблюдаѧ его и огражаѧ ст҃ыми агг҃лы своими. и во всѧком мѣсте сохранѧѧ его и во всѧком пꙋти его амо же колиждо хождаше. "],["torot:20180919:sergrad:197879","бг҃ъ бо ес срдцевидецъ. единъ съвѣдыи срдчнаѧ. единъ свѣдыи тайнаѧ. прозрѧи бѹдꙋщаѧ ꙗже о немъ. ꙗко имѣѧше въ срдцы мнѡги добродѣтели и любви раченїе. провѣдыи ꙗко бѹдет в немъ сосѹд из꙽бранъ по его бл҃гомѹ доброизволенїю. ꙗко бѹдет игѹменъ множаишїи братїи и ѿц҃ъ мнѡгим манастырем. "],["torot:20180919:sergrad:197886","но тогда ѹбо вел꙽ми хотѧше облещи сѧ во ѡбраз чернеческїи. "],["torot:20180919:sergrad:197887","ѕело желаше иноческаг житїѧ и посътнаг и молчанънаго пребыванїѧ. "],["torot:20180919:sergrad:197898","\u003cspan class=\"citation\"\u003eSergij of Radonezh 10\u003c/span\u003e ѡ пос꙽триженїи ег. еж ес начло чернечес꙽тва ст҃го. "],["torot:20180919:sergrad:197900","сам꙽ же прпдбныи ѿц҃ъ нашъ тогда еще не бѣ прїѧлъ агг҃льскаго ѡбраза. донележе извыче всѧ манастырьскаѧ дѣла. и чернеческыи ѹс꙽трои и прочаѧ ключимаѧ ꙗже на потребꙋ мнихом. "],["torot:20180919:sergrad:197903","и повсегда по всѧ времена с великимъ прилежанїем и с꙽ желанїем и со слезами молѧше сѧ бг҃ѹ да бы сподобити сѧ агг҃льскому томѹ образѹ. и причести сѧ во иноческыи ликъ "],["torot:20180919:sergrad:198053","и призвав к себѣ въ прежреченнꙋю пѹстын꙽кꙋ. нѣкоего старца дх҃овна чином сщ҃енничьскым ѹкрашена прозвитерьскою блгдтью почтена. саном игѹмена сѹща именем митроѳана. емѹже повелѣвает кѹпно ж и молит съ смиренометанїем. и к немꙋ радос꙽тнѣ прекланѧет главꙋ свою. во иноческаѧ хотѧ ѿ него ѡблещи сѧ. и прсно гл҃ѧ емѹ "],["torot:20180919:sergrad:198054","ѿч҃е сотвори любовь "],["torot:20180919:sergrad:198055","пос꙽тризи мѧ въ мнишескїи чинъ "],["torot:20180919:sergrad:198056","ѕело бо хощѹ его ѿ юности моеѧ ѿ многа времени. но нѹжа рѡдительскаѧ одержаше мѧ. "],["torot:20180919:sergrad:197912","нынѣ же ѿ всѣхъ сих свободих꙽ сѧ и сице жадаю. ацем꙽же образом желает елень на источникы водныѧ. "],["torot:20180919:sergrad:197914","сице желает дш҃а моѧ иноческаго и пѹстыннаго жительс꙽тва. "],["torot:20180919:sergrad:197915","игѹмен꙽ же незамедлено вниде въ цр҃ковь и пос꙽триже и во агг҃льскїи образ. мсца октоврїѧ въ .з҃. дн҃ь. на памѧт ст҃ых мч҃нкъ сергїѧ і вакха. "],["torot:20180919:sergrad:197918","и наречено быс имѧ его во мнишеском чинѹ сергїи. "],["torot:20180919:sergrad:197919","тако бо тогда нарицахѹ с꙽плоха имена не съ имени. но в он꙽ же дн҃ь аще котораго ст҃го памѧт прилѹчаше сѧ. в꙽ то имѧ прорицахѹ пос꙽тригающемѹ сѧ имѧ. "],["torot:20180919:sergrad:197922","бѣ же ст҃ыи тогда возрастом .кг҃. лѣт. Егда прїѧтъ иноческїи ѡбраз. "],["torot:20180919:sergrad:197924","цр҃ковь же юже поминаю юже самъ тои сергїи созда и нарече ю во имѧ ст҃ыѧ троца. въ тои цр҃кви прежереченныи ѡнъ игѹменъ. с пос꙽триженїем кѹпно тогда соверши и бжственѹю литѹргїю. "],["torot:20180919:sergrad:197927","блж҃енъныи же сергїи новопос꙽триженыи чернецъ. ꙗко совершенъ быс тогда съпричас꙽тникъ ком꙽канїи ст҃ых таинъ. прчстомꙋ тѣлꙋ и крови г҃а нашего іс҃ х҃а. ꙗко достоинъ сподоби сѧ таковыѧ ст҃ынѧ. "],["torot:20180919:sergrad:197931","и тако по ст҃м. причащенїи. или в꙽ самом тѡмъ причащенїи. вниде во нь и всели сѧ блгдть и даръ ст҃аго дх҃а. "],["torot:20180919:sergrad:197934","ѿкѹдѹ ж се бысть вѣдомо. "],["torot:20180919:sergrad:197935","прилѹчиша бо сѧ нѣцїи тѹ в то времѧ ꙗко воистинѹ. ꙗко неложнїи свидѣтелїе. ꙗко егда сергїи причащь сѧ ст҃ых таинъ. тогда абіе внезаапѹ исполни сѧ всѧ цр҃кви она бл҃гоѹханїѧ. "],["torot:20180919:sergrad:197939","не токъмо въ цр҃кви. но и окрестъ цр҃кви обонѧша воню бл҃говоннѹ. "],["torot:20180919:sergrad:197941","и вси видѣв꙽ше и ѡчютив꙽ше и прославиша бг҃а. иж сице прославлѧющаго своѧ ѹгодникы. "],["torot:20180919:sergrad:197943","се быс первыи чернецъ в꙽ тои цр҃кви. и в тои пѹстыни пос꙽триженъ. первыи начинанїем послѣднїи мдрованїемъ. первыи чисменем. а послѣднїи же трѹды. а рекѹ и первыи и послѣднїи. "]]