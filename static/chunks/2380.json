[["torot:20170213:supr:121429","приѧти бо чловѣчь҆ска не хоштетъ· да не чловѣка ради· пакꙑ вьспрѣштена бѫдетъ· "],["torot:20170213:supr:121432","҅И се далече вамъ гл꙯ѫ· "],["torot:20170213:supr:121433","вꙑ видѣсте и҅ повѣдаѥте· людии҅скѫ ꙁемл҄ѫ и҅ декапол҄итъскѫ· и҅ꙁгорѣвъшѫ о҅гн҄емъ и҅ прѣдълежꙙштѫ до нꙑн҄ѣшь҆нꙗго· на покаꙁаниѥ нечь҆стивꙑи҅мъ· е҅тни вь҆ сик҄илии о҅стровъ· и҅сходꙙ о҅тъ н҄его о҅гн҄ь· "],["torot:20170213:supr:121439","а҅ште и҅ се далече о҅тъ васъ ѥ҅стъ· пораꙁоумѣи топлѣ водѣ и҅сходꙙштиї о҅тъ ꙁемл҄ꙙ· и҅ пораꙁоумѣи҅те о҅тъкѫдоу раждиꙁаѥ҅тъ сꙙ· и҅ли отъкѫдоу съгрѣваѥтъ сꙙ· аште нѣстъ о҅гн҄ь подъ ꙁемл҄еѭ̑· "],["torot:20170213:supr:121444","тѣмъ проповѣдаѭ̑ вамъ· о҅ бѫдѫштии҅мъ "],["torot:20170213:supr:134536","о҅гн҄емъ бꙑти сѫдоу о҅тъ б꙯а· словесе ѥ҅го ради їсоуса христоса· "],["torot:20170213:supr:121447","и҅ того ради богомъ вашимъ не слоугоуѥ҅мъ· "],["torot:20170213:supr:121448","и҅ капиштоу ꙁлатоу не покланꙗѥ҅мъ сꙙ· "],["torot:20170213:supr:121449","симъ же и҅ їнѣмъ мноꙁѣмъ реченомъ бꙑвъшемъ пио҅ниѥ҅мъ· полемонъ и҅ сѫштии сь҆ н҄имъ и҅ вь҆сь҆ народъ· помлъчашꙙ послоушаѭ̑ште· ꙗ҅коже никомоуже кръкнѫти· "],["torot:20170213:supr:121453","рекъшꙋ же пакꙑ пио҅нию̑· ꙗ҅ко богомъ вашимъ не слоугоуѥ҅мъ· и҅ капиштоу ꙁлатоу не поклонимъ сꙙ· приведошꙙ и҅хъ на срѣдѫ· "],["torot:20170213:supr:121457","и҅ приставишꙙ и҅мъ кꙑѧ о҅тъ събора съ полемономъ· молꙙште сꙙ и҅ глагол҄ѫште· "],["torot:20170213:supr:121459","о̑увѣштаи҅ сꙙ намъ пио҅ниѥ· ꙗ҅ко тебе любимъ· "],["torot:20170213:supr:121461","и҅ многа ради достои҅нъ ѥ҅си живъ бꙑти· нрава добрааго ради и҅ кротости "],["torot:20170213:supr:134537","добро ѥ҅стъ да живеши· и҅ свѣта сего видѣти "],["torot:20170213:supr:134538","и҅ и҅но много· "],["torot:20170213:supr:121464","онь же кь нимь "],["torot:20170213:supr:134532","и аꙁь гл꙯ѫ ꙗко добро ѥ҅стъ жити· "],["torot:20170213:supr:121465","нъ о҅но о̑ун҄е ѥ҅стъ ѥ҅гоже мꙑ любимъ· и҅ свѣтъ о҅нъ и҅стинънъи҆· "],["torot:20170213:supr:121467","и҅ се же о̑убо вь҆се добро· "],["torot:20170213:supr:121468","и҅ ненавидꙙште дѣла бж꙯иꙗ бѣгаѥ҅мъ· нъ и҅нѣхъ бол҄ьшъ хоштемъ· а҅ сихъ прѣо҅бидимъ· "],["torot:20170213:supr:121471","а҅леѯандръ къбо го лѫкавъ мѫжь҆ рече· "],["torot:20170213:supr:121472","послоушаи҆ насъ піо҅ниѥ· "],["torot:20170213:supr:121473","піо҅нии҆ рече "],["torot:20170213:supr:134534","тꙑ мене послоушаи҆· "],["torot:20170213:supr:121474","ѥ҅же бо тꙑ вѣси вѣдѣ· "],["torot:20170213:supr:121475","а҅ ѥ҅же а҅ꙁъ вѣдѣ тꙑ не вѣси· "],["torot:20170213:supr:121476","а҅леѯанꙿдръ же вь҆схотѣ порѫгати сꙙ ѥ҅моу· "],["torot:20170213:supr:121477","и҅ рече нарѫгаѧ҅ сꙙ· "],["torot:20170213:supr:121478","а҅ сиѧ ѫ҅ꙁꙑ чьсо ради сѫтъ на тебѣ· "],["torot:20170213:supr:121479","піонии҆ рече "],["torot:20170213:supr:134535","сего ради· да не прѣходꙙште· града вашего· пораꙁоумѣѭ̑тъ нꙑ· ꙗ҅ко жъръше и҅ о҅скврънивъше сꙙ придохомъ· и҅ да о̑увѣсте а҅кꙑ и҅ не въпрашати сꙙ велимъ· нъ въ темницѫ и҅демъ по вол҄и· а҅ не а҅кꙑ инѣхъ вол҄еѭ̑· и· ҅ насъ въсхꙑтивъше ведете· нъ и҅мꙿже носимъ ѫ҅ꙁꙑ о҅ставите насъ· "],["torot:20170213:supr:121490","не бо съ ѫ҅ꙁами вь҆ведете насъ къ коумиромъ вашимъ· "],["torot:20170213:supr:121491","ти тако а҅леѯандръ помлъча· "],["torot:20170213:supr:121492","пакꙑ же о҅нѣмъ молꙙште сꙙ ѥ҅моу· о҅номоу глагол҄ѫштоу ѥ҅моу· тако о̑уставихомъ и҅ о̑устръмихомъ· и҅ много о҅бличаѧ и҅хъ· и҅ о҅ бѫдѫштии҅хъ съповѣдаѧ и҅мъ· Алеѯандръ рече· "],["torot:20170213:supr:121500","народоу же хотꙙштоу поꙁоръ съборънꙑи творити· да то о̑услꙑшꙙтъ паче· ции҆ о҅тъ стратига пришедъше пѡ̑лемѡноу рѣшꙙ· "],["torot:20170213:supr:121503","не даждъ глаголати ѥ҅мꙋ да не вь҆лѣꙁѫтъ на поꙁоришти· "],["torot:20170213:supr:121504","плиштъ и҅ въꙁисканиѥ о҅ н҄емъ бѫдетъ· "],["torot:20170213:supr:121505","се слꙑшавъ полемѡ̑нъ глагола· "],["torot:20170213:supr:121506","піо҅ниѥ а҅ште не хоштеши жръти· понѣ приди на мѣсто коумиръско· "],["torot:20170213:supr:121508","о҅нъ же рече· "],["torot:20170213:supr:121509","нъ не бѫдетъ польꙁꙙ твои҅мъ коумиремъ· а҅ште тоу придемъ· "],["torot:20170213:supr:121511","пѡлемѡ̑нъ рече "],["torot:20170213:supr:134541","о̑увѣштаи҅ сꙙ намъ пиѡ̑ниѥ· "],["torot:20170213:supr:121512","піѡ̑нии рече· "],["torot:20170213:supr:121513","еша могль бꙑхь аꙁь вась оувѣштати крьстиꙗномь бꙑти· "],["torot:20170213:supr:121514","они же вельми вьсмиꙗвьше сѧ рѣшѧ· "],["torot:20170213:supr:121515","не имаши того створити да живи иꙁгоримь· "],["torot:20170213:supr:121516","пионии рече· "],["torot:20170213:supr:121517","горе есть ꙁѣло оумьрьшоу иꙁьгорѣти· "],["torot:20170213:supr:121518","оскабивьши же сѧ савини· полемонь и сѫшти сь нимь рѣшѧ· "],["torot:20170213:supr:121520","смѣеши ли сѧ· "],["torot:20170213:supr:121521","она же рече· "],["torot:20170213:supr:121522","еи аште б꙯ь хоштеть· "],["torot:20170213:supr:121523","крьстиꙗньіни бо есмь· "],["torot:20170213:supr:121524","елико бо кь хрьстоу вѣроуѫть· смѣѫть сѧ вь радости вѣчьнѣи· "],["torot:20170213:supr:121526","гл꙯аше еи· "],["torot:20170213:supr:121527","тꙑ бо· "],["torot:20170213:supr:121528","емоуже не хоштеши бѫдеть ти приѧти· "],["torot:20170213:supr:121529","иже бо не жьрѫть женꙑ вь блѫднитьствѣ стоѧ҅тꙿ· "],["torot:20170213:supr:121530","она же рече· "],["torot:20170213:supr:121531","свѧтоуоумоу господоу пешти сѧ о томь· "],["torot:20170213:supr:121532","пакьі же пио҅ниу рече· полемонь· "],["torot:20170213:supr:121534","оувѣштаи сѧ намь пионие· "],["torot:20170213:supr:121535","пиони рече· "],["torot:20170213:supr:121536","повелѣно ти есть или оувѣштати или мѫчити· "],["torot:20170213:supr:121537","аште не можеши оувѣштати то мѫчи· "],["torot:20170213:supr:121538","тогда повьпрашавь полемонь гл꙯а· "],["torot:20170213:supr:121539","пожьри пионие· "],["torot:20170213:supr:121540","пиони рече· ꙗко "],["torot:20170213:supr:134545","крьстьꙗнь есмь· "],["torot:20170213:supr:121542","полемонь рече· "],["torot:20170213:supr:121543","коего б꙯а чътеши· "],["torot:20170213:supr:121544","пиони рече· "],["torot:20170213:supr:121545","б꙯а вьседрьжителѣ· сьтворьшааго небо и ꙁемлѭ и вьсѣ ꙗже вь нихь· и вьсѣхь нась· иже подасть намь вьсе бобогать҆ство· ѥ҅гоже поꙁнахомъ слова ѥ҅го ради їсоуса христоса· "],["torot:20170213:supr:121550","полемѡнъ рече· "],["torot:20170213:supr:121551","пожь҆ри о̑убо по цѣсароу повелѣнию̑· "],["torot:20170213:supr:121552","піѡ̑ніи҆ рече· "],["torot:20170213:supr:121553","а҅ꙁъ чловѣкоу жрътвꙑ не творѫ· "],["torot:20170213:supr:121554","кръстиꙗ҅нъ бо ѥ҅смъ· "],["torot:20170213:supr:121555","полемѡнъ рече "],["torot:20170213:supr:134547","кръстиꙗ҅нъ ли ѥ҅си· "],["torot:20170213:supr:121556","піѡ̑ниї рече· "],["torot:20170213:supr:121557","е҅и҆· "],["torot:20170213:supr:121558","полемѡ̑нъ рече "],["torot:20170213:supr:134549","коѥ҅ѧ црь҆къве· "],["torot:20170213:supr:121559","о҅тъвѣшта "],["torot:20170213:supr:134550","съборь҆нѣи҆ "],["torot:20170213:supr:134551","не бо ѥ҅стъ и҅на о҅тъ хръста· "],["torot:20170213:supr:121560","таче приде на савинѫ· "],["torot:20170213:supr:121561","рече бо прѣжде ѥ҅и҆ піѡ̑нии· ꙗ҅ко "],["torot:20170213:supr:134552","нарьци себе ѳеѡ̑доти· да не въпадеши о҅тъ и҅мене пакꙑ· въ рѫцѣ беꙁаконьнѣи твоѥ҅и госпожди бꙑвъшиї· "],["torot:20170213:supr:121565","госпожда бо ѥ҅и въ врѣменехъ гордиꙗна цѣсара· хотꙙшти о҅братити савинѫ о҅тъ вѣрꙑ· о҅тъгъна ѭ̑ о҅тъ себе съвꙙꙁавъши· "],["torot:20170213:supr:121568","потомъ же съ пиѡ̑номъ сѫшти ѧ҅та бꙑстъ· въ гон҄ении҆ томь҆· "],["torot:20170213:supr:121570","рече же о̑убо и҅ тои҆ полемѡ̑нъ· "],["torot:20170213:supr:121571","что сꙙ глагол҄еши· "],["torot:20170213:supr:121572","о҅на же рече "],["torot:20170213:supr:134553","ѳео҅доть· "],["torot:20170213:supr:121573","о҅нъ же рече "],["torot:20170213:supr:134554","кръстиꙗ҅нꙑн҄и ли ѥ҅си· "],["torot:20170213:supr:121574","о҅на же глагола "],["torot:20170213:supr:134555","е҅и҅ кръстиꙗнꙑн҄и ѥ҅смъ· "],["torot:20170213:supr:121575","полемѡнъ рече "],["torot:20170213:supr:134556","коѥ҅ѧ цръкъве· "],["torot:20170213:supr:121576","савина рече "],["torot:20170213:supr:134557","съборънꙑѧ· "],["torot:20170213:supr:121577","полемѡнъ рече "],["torot:20170213:supr:134558","коѥ҅го бога чь҆теши· "],["torot:20170213:supr:121578","савина рече "],["torot:20170213:supr:134560","вьседръжителꙗ· и҅же сътвори небо и҅ ꙁемь҆ѭ̑· и҅ вь҆сѣхъ насъ· ѥ҅гоже поꙁнахомъ слова ѥ҅го ради· и҅соу хръстоса· "],["torot:20170213:supr:121583","таче въпраша а҅склипиа҅да полемѡ̑нъ· "],["torot:20170213:supr:121584","и҅ ли тꙑ крь҆стиꙗ҅нъ ѥ҅си· "],["torot:20170213:supr:121585","а҅склипиꙗ҅дъ рече "],["torot:20170213:supr:134561","е҅и҆· "],["torot:20170213:supr:121586","полемонъ рече "],["torot:20170213:supr:134562","коѥ҅ѧ҆ црь҆къве· "],["torot:20170213:supr:121587","а҅склипиꙗ҅дъ рече "],["torot:20170213:supr:134563","съборънꙑѧ· "],["torot:20170213:supr:121588","полемѡнъ рече "],["torot:20170213:supr:134564","коѥ҅го бога чꙿтеши· "],["torot:20170213:supr:121589","а҅сꙿклипиꙗдъ рече "],["torot:20170213:supr:134565","їсоуса хс꙯а· "],["torot:20170213:supr:121590","полемѡнъ рече· "],["torot:20170213:supr:121591","сиї о̑убо и҅нъ ли ѥ҅стъ· "],["torot:20170213:supr:121592","а҅склипиꙗ҅дъ рече "],["torot:20170213:supr:134567","ни· нъ тъ жде ѥ҅гоже и҅ сиꙗ нарекоста· "],["torot:20170213:supr:121594","Симъ реченомъ бꙑвъшемъ ведошꙙ ѧ вь҆ темницѫ· "],["torot:20170213:supr:121595","и҅дѣа҅ше же вь҆слѣдъ народъ многъ· ꙗ҅коже пль҆номъ бꙑти вь҆сѣмъ стъгнамꙿ· "],["torot:20170213:supr:121597","глаголаа҅хѫ ции о҅ пио҅нии҆· "]]