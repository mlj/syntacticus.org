[["torot:20180323:domo:164050","в фонаре бы была свеча с огнемъ "],["torot:20180323:domo:164179","а в конюшне и оу сѣна и оу соломы ѡднолично из ѳонарѧ огнѧ не вымати всѧкїѧ притчи, "],["torot:20180323:domo:164051","а бревна бы и дрова и доски и драницы и оусѣчки, и оурѹпки дощаные, и бревенные и всѧкїе оустроити в стороне гдѣ пригоже "],["torot:20180323:domo:164180","а не на дороге "],["torot:20180323:domo:164182","а бревна и доски и драницы на подъкладках "],["torot:20180323:domo:164183","а толко под кровлею и тово лѹтче чтобы в сѹхе не навьѧло и не замокло "],["torot:20180323:domo:189744","дрова толко сѹхи ино топитца хорошо, "],["torot:20180323:domo:164055","и слѹжке пристѹпитца и взѧть и понесть "],["torot:20180323:domo:164186","ино хорошо ι не оугрѧзнено; "],["torot:20180323:domo:164056","\u003cspan class=\"citation\"\u003eDomostroj 57\u003c/span\u003e и҃з "],["torot:20180323:domo:164192","В поварнѧх и в хлѣбнѧх и в дѣловых избахъ оустроити дѣланое; "],["torot:20180323:domo:164058","А в повареныхъ избахъ и в поварнехъ и в хлебнех гѹща и дробина и ѡтрѹби всѧкие и кобѹстное коренье и хрѧпье, и листье свеколное и рѣпное плюсенье и бражнаѧ гѹща и виннаѧ ис котловъ и кисельные ѡжимны и в поварьне ѿ мѧса и ѿ рыбы что очищают и кислых штеи и ѡпара всего тово не метати "],["torot:20180323:domo:164193","все то ѡбрати и в ветчаные сѹды класти которые ни в поварьне ни на погребѣ не пригодѧтсѧ "],["torot:20180323:domo:164194","да ставити то в опричьнеи хоромине "],["torot:20180323:domo:164195","и тѣмъ страдные лошеди кормити или чем подмѣшиваючи невѣиницы или ѡвсѧнои мѹки или сѣно рѣзаное или чево иного "],["torot:20180323:domo:164196","а иное коровамъ давати и свїньѧмъ и гѹсемъ и оуткамъ и кѹрамъ собакамъ что какъ пригоже "],["torot:20180323:domo:164197","и мѹкою посыпают "],["torot:20180323:domo:164231","и помывки сѹдовые и горшечные и котелные и всѧкие ествы и пригарины все животине копѧт "],["torot:20180323:domo:164232","животина тѣмъ сыта бываетъ, "],["torot:20180323:domo:164060","а и в дѣревни животине такой кормъ ссылают же. "],["torot:20180323:domo:164198","\u003cspan class=\"citation\"\u003eDomostroj 58\u003c/span\u003e и҃н "],["torot:20180323:domo:164233","На погребѣхъ и на лѣдникехъ, и в житницахъ, и в сѹшилех и в онбарехъ в конюшнѧх часто гсдрю смотрити "],["torot:20180323:domo:164201","А на погрѣбехъ и на ледникех и в житницах и в сѹшилех, и в клѣтех и в онбарех и в конюшнах по всѧ дн҃и вечере в кои любо дн҃ь пересмотрити самомѹ гсдрю всѧкого питьѧ и ествы и всѧкого ѡбиходѹ и всѧкого запасѹ, и всѧкои рѹхледи "],["torot:20180323:domo:164236","и в конюшнѣ и хлѣбне и в поварнѣ и в чьемъ приказе или оу ключника или оу повара или оу хлѣбъника или оу конюха всего песмотрити самомѹ "],["torot:20180323:domo:164234","по томѹ чинѹ оустроино какъ в сѣи памѧти писано "],["torot:20180323:domo:164264","и перепытати колко чево есть и всѣмѹ ли есть мѣра и счетъ, и писмо, "],["torot:20180323:domo:164205","да все то смѣтити и згадати самомѹ и сколко чево здѣлано, и колко чево разошлосѧ ι комѹ что ѿдано, "],["torot:20180323:domo:164207","и все бы то оумѣли сказать именно, "],["torot:20180323:domo:164208","иново вечера кълючника иново вѣчера хлебника, иново вечера пивовара и конюха смотрити и смѣтити во всѣмъ "],["torot:20180323:domo:164265","а ключникѹ тѹто же быти, "],["torot:20180323:domo:164210","и толко вездѣ строино по наказѹ все зблюдено, и счетъ соидетсѧ и оустроено хорошо и счетъ ѿдастъ подлинно и памѧтно и прѧмо ино того за его слѹжбѹ жаловати, "],["torot:20180323:domo:164212","а кто небреженьемъ или истерѧлъ или испортилъ или солгалъ или покралъ ино посмотрѧ по винѣ наказывати и пѣнѧ чинити, "],["torot:20180323:domo:164213","а гсдрю или гсдрне или ключьникѹ, или ключницѣ по всѧ дн҃и из ѹтра вставъ всего преже по всемѹ дворѹ оу всѣхъ хоромовъ замковъ пересмотрити "],["torot:20180323:domo:164266","а гдѣ есть печати ιно печатеи "],["torot:20180323:domo:164267","и по здоровѹ ино добро, "],["torot:20180323:domo:164215","а гдѣ хѹдо замкнѹто или замокъ испорченъ или не замкнѹто или печать испорчена, или хѹдо запечатано, и в тѹ хороминѹ, влезши всего пересмотрити "],["torot:20180323:domo:164268","толко тати были ино знать "],["torot:20180323:domo:169868","или свои крали или небережньемъ хѹдо замкнѹто, и ѡ томъ по винѣ смотрѧ и бранить и наказывать, и обыскивати, гдѣ хто начевалъ и што какъ дѣѧлосѧ "],["torot:20180323:domo:164269","и по томѹ оуправа чинїти "],["torot:20180323:domo:164270","а в вечере по томѹ же вездѣ переходити и пересмотритї и перенюхать гдѣ ѡгнѧ бы не оуронили на погребѣ и на лѣднике "],["torot:20180323:domo:164271","и в вечере ι оутре смотрити гвоздье крѣпко ли прибито не поттекаетъ ли оуторами, и ладамї ι дномъ гдѣ не каплетъ ли и везде ли чисто и в росолѣ и не заплесневело и не згнилосѧ и покрыто и перечищено и перебрано, "],["torot:20180323:domo:164223","толко все по здоровѹ в такомъ береженье ино добро "],["torot:20180323:domo:164272","а што не по томѹ ино по винѣ смотрѧ наказывать, "],["torot:20180323:domo:164224","а в поварнѧх и в хлѣбнѧх и во всѧкихъ хоромѣхъ и в конюшнѧхъ оу всѧкои животины, и в сѣнникѣхъ, оу мастеровъ и оу мастерицъ ι оу вѹчениковъ, и оу торговцовъ ι оу всѧких своихъ прикащиковъ всегда всево пересматривати и пытати "],["torot:20180323:domo:164273","толко все по наказѹ ино добро, "],["torot:20180323:domo:164228","а не по томѹ ино наказанїе по винѣ смотрѧ по преже писанномѹ, "],["torot:20180323:domo:164229","а за доброе оустроенїе и бреженїе любити и жаловати, "],["torot:20180323:domo:164230","всѧчески добромѹ бы была честь а хѹдомѹ гроза, "],["torot:20180323:domo:164237","\u003cspan class=\"citation\"\u003eDomostroj 59\u003c/span\u003e и҃ѳ "],["torot:20180323:domo:164276","С слѹгами гсдрю смѣтѧсѧ во всемъ по томѹ их жаловати "],["torot:20180323:domo:164238","А которой слѹжка в котомъ приказе береженъ и по наказѹ живетъ, и в слѹжбе чисто ходит без хитрости за посмѣхъ не ѿдастъ, и сам не оукрадет, а вездѣ ества и питие, и всѧкаѧ ботреба, покрыто, и не знило и не поплесневело. и прокисло, и вездѣ подметено и вытерто и не намочено, и не налито, и не нагрѧзнено и не насорѣно и сѹды всѧкїе чисты перемыты ι оустроено хорошо и ества ѡстатки всѧкїе перебърано цѣло, и впередь блюсьти про гсдрѧ и про гость, "],["torot:20180323:domo:164250","а початое в росходъ давати. и в столъ комѹ что достоино и какъ емѹ велено ѿ гсдрѧ, "],["torot:20180323:domo:164252","и во всѧкои слѹжбе кто добро и бережно и бесхитросно слѹжит и по приказѹ чинит и того пожаловати, "],["torot:20180323:domo:164253","и добрымъ словомъ привечати, "],["torot:20180323:domo:164254","и есьти и пити подати "],["torot:20180323:domo:164281","и нѹжа его всѧкаѧ исполнити, "],["torot:20180323:domo:164255","а чево безхитростно или недогаткою, или неразѹмиемъ не гораздо здѣлалъ или попортилъ што, и в томъ словомъ наказати передо всѣми "],["torot:20180323:domo:164282","все бы того береглисѧ "],["torot:20180323:domo:164283","и вины ѿдати, "],["torot:20180323:domo:164258","а в дрѹгїе и в третие простѹпит или ленитца, и ιно по винѣ и по дѣлѹ смотрѧ по разсѹженїю наказати, и побити "],["torot:20180323:domo:164284","добромѹ бы была честь, "]]