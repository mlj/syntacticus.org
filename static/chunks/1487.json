[[48704,"\u003cspan class=\"citation\"\u003eJOHN 12.2\u003c/span\u003e ἐποίησαν οὖν αὐτῷ δεῖπνον ἐκεῖ, καὶ ἡ Μάρθα διηκόνει, "],[48705,"ὁ δὲ Λάζαρος εἷς ἦν ἐκ τῶν ἀνακειμένων σὺν αὐτῷ. "],[22808,"\u003cspan class=\"citation\"\u003eJOHN 12.3\u003c/span\u003e ἡ οὖν Μαρία λαβοῦσα λίτραν μύρου νάρδου πιστικῆς πολυτίμου ἤλειψεν τοὺς πόδας τοῦ Ἰησοῦ καὶ ἐξέμαξεν ταῖς θριξὶν αὐτῆς τοὺς πόδας αὐτοῦ· "],[22809,"ἡ δὲ οἰκία ἐπληρώθη ἐκ τῆς ὀσμῆς τοῦ μύρου. "],[48706,"\u003cspan class=\"citation\"\u003eJOHN 12.4\u003c/span\u003e λέγει δὲ Ἰούδας ὁ Ἰσκαριώτης, εἷς ἐκ τῶν μαθητῶν αὐτοῦ, ὁ μέλλων αὐτὸν παραδιδόναι, "],[48707,"\u003cspan class=\"citation\"\u003eJOHN 12.5\u003c/span\u003e διά τί τοῦτο τὸ μύρον οὐκ ἐπράθη τριακοσίων δηναρίων καὶ ἐδόθη πτωχοῖς; "],[22811,"\u003cspan class=\"citation\"\u003eJOHN 12.6\u003c/span\u003e εἶπεν δὲ τοῦτο οὐχ ὅτι περὶ τῶν πτωχῶν ἔμελεν αὐτῷ ἀλλ’ ὅτι κλέπτης ἦν καὶ τὸ γλωσσόκομον ἔχων τὰ βαλλόμενα ἐβάσταζεν. "],[22812,"\u003cspan class=\"citation\"\u003eJOHN 12.7\u003c/span\u003e εἶπεν οὖν ὁ Ἰησοῦς· "],[22813,"ἄφες αὐτήν, ἵνα εἰς τὴν ἡμέραν τοῦ ἐνταφιασμοῦ μου τηρήσῃ αὐτό· "],[48708,"\u003cspan class=\"citation\"\u003eJOHN 12.8\u003c/span\u003e τοὺς πτωχοὺς γὰρ πάντοτε ἔχετε μεθ’ ἑαυτῶν, "],[48709,"ἐμὲ δὲ οὐ πάντοτε ἔχετε. "],[22815,"\u003cspan class=\"citation\"\u003eJOHN 12.9\u003c/span\u003e Ἔγνω οὖν ὁ ὄχλος πολὺς ἐκ τῶν Ἰουδαίων ὅτι ἐκεῖ ἐστιν, καὶ ἦλθον οὐ διὰ τὸν Ἰησοῦν μόνον, ἀλλ’ ἵνα καὶ τὸν Λάζαρον ἴδωσιν, ὃν ἤγειρεν ἐκ νεκρῶν. "],[22816,"\u003cspan class=\"citation\"\u003eJOHN 12.10\u003c/span\u003e ἐβουλεύσαντο δὲ οἱ ἀρχιερεῖς ἵνα καὶ τὸν Λάζαρον ἀποκτείνωσιν, \u003cspan class=\"citation\"\u003eJOHN 12.11\u003c/span\u003e ὅτι πολλοὶ δι’ αὐτὸν ὑπῆγον τῶν Ἰουδαίων καὶ ἐπίστευον εἰς τὸν Ἰησοῦν. "],[22817,"\u003cspan class=\"citation\"\u003eJOHN 12.12\u003c/span\u003e τῇ ἐπαύριον ὄχλος πολὺς ὁ ἐλθὼν εἰς τὴν ἑορτήν, ἀκούσαντες ὅτι ἔρχεται Ἰησοῦς εἰς Ἱεροσόλυμα, \u003cspan class=\"citation\"\u003eJOHN 12.13\u003c/span\u003e ἔλαβον τὰ βαΐα τῶν φοινίκων καὶ ἐξῆλθον εἰς ὑπάντησιν αὐτῷ, καὶ ἐκραύγαζον· "],[22818,"ὡσαννά· "],[22819,"εὐλογημένος ὁ ἐρχόμενος ἐν ὀνόματι κυρίου, καὶ ὁ βασιλεὺς τοῦ Ἰσραήλ. "],[22820,"\u003cspan class=\"citation\"\u003eJOHN 12.14\u003c/span\u003e εὑρὼν δὲ ὁ Ἰησοῦς ὀνάριον ἐκάθισεν ἐπ’ αὐτό, καθώς ἐστιν γεγραμμένον· "],[22821,"\u003cspan class=\"citation\"\u003eJOHN 12.15\u003c/span\u003e μὴ φοβοῦ, θυγάτηρ Σιών· "],[22822,"ἰδοὺ ὁ βασιλεύς σου ἔρχεται, καθήμενος ἐπὶ πῶλον ὄνου. "],[22823,"\u003cspan class=\"citation\"\u003eJOHN 12.16\u003c/span\u003e ταῦτα οὐκ ἔγνωσαν αὐτοῦ οἱ μαθηταὶ τὸ πρῶτον, ἀλλ’ ὅτε ἐδοξάσθη Ἰησοῦς τότε ἐμνήσθησαν ὅτι ταῦτα ἦν ἐπ’ αὐτῷ γεγραμμένα καὶ ταῦτα ἐποίησαν αὐτῷ. "],[22824,"\u003cspan class=\"citation\"\u003eJOHN 12.17\u003c/span\u003e ἐμαρτύρει οὖν ὁ ὄχλος ὁ ὢν μετ’ αὐτοῦ ὅτι τὸν Λάζαρον ἐφώνησεν ἐκ τοῦ μνημείου καὶ ἤγειρεν αὐτὸν ἐκ νεκρῶν. "],[22825,"\u003cspan class=\"citation\"\u003eJOHN 12.18\u003c/span\u003e διὰ τοῦτο καὶ ὑπήντησεν αὐτῷ ὁ ὄχλος, ὅτι ἤκουσαν τοῦτο αὐτὸν πεποιηκέναι τὸ σημεῖον. "],[22826,"\u003cspan class=\"citation\"\u003eJOHN 12.19\u003c/span\u003e οἱ οὖν Φαρισαῖοι εἶπαν πρὸς ἑαυτούς· "],[22827,"θεωρεῖτε ὅτι οὐκ ὠφελεῖτε οὐδέν· "],[22828,"ἴδε ὁ κόσμος ὀπίσω αὐτοῦ ἀπῆλθεν. "],[22829,"\u003cspan class=\"citation\"\u003eJOHN 12.20\u003c/span\u003e Ἦσαν δὲ Ἕλληνές τινες ἐκ τῶν ἀναβαινόντων ἵνα προσκυνήσωσιν ἐν τῇ ἑορτῇ· "],[22830,"\u003cspan class=\"citation\"\u003eJOHN 12.21\u003c/span\u003e οὗτοι οὖν προσῆλθον Φιλίππῳ τῷ ἀπὸ Βηθσαϊδὰ τῆς Γαλιλαίας, καὶ ἠρώτων αὐτὸν λέγοντες· "],[22831,"κύριε, θέλομεν τὸν Ἰησοῦν ἰδεῖν. "],[48710,"\u003cspan class=\"citation\"\u003eJOHN 12.22\u003c/span\u003e ἔρχεται Φίλιππος καὶ λέγει τῷ Ἀνδρέᾳ, "],[48711,"ἔρχεται Ἀνδρέας καὶ Φίλιππος καὶ λέγουσιν τῷ Ἰησοῦ. "],[22833,"\u003cspan class=\"citation\"\u003eJOHN 12.23\u003c/span\u003e ὁ δὲ Ἰησοῦς ἀποκρίνεται αὐτοῖς λέγων· "],[22834,"ἐλήλυθεν ἡ ὥρα ἵνα δοξασθῇ ὁ υἱὸς τοῦ ἀνθρώπου. "],[48712,"\u003cspan class=\"citation\"\u003eJOHN 12.24\u003c/span\u003e ἀμὴν ἀμὴν λέγω ὑμῖν, "],[48713,"ἐὰν μὴ ὁ κόκκος τοῦ σίτου πεσὼν εἰς τὴν γῆν ἀποθάνῃ, αὐτὸς μόνος μένει· "],[22836,"ἐὰν δὲ ἀποθάνῃ, πολὺν καρπὸν φέρει. "],[22837,"\u003cspan class=\"citation\"\u003eJOHN 12.25\u003c/span\u003e ὁ φιλῶν τὴν ψυχὴν αὐτοῦ ἀπολλύει αὐτήν, καὶ ὁ μισῶν τὴν ψυχὴν αὐτοῦ ἐν τῷ κόσμῳ τούτῳ εἰς ζωὴν αἰώνιον φυλάξει αὐτήν. "],[22838,"\u003cspan class=\"citation\"\u003eJOHN 12.26\u003c/span\u003e ἐὰν ἐμοί τις διακονῇ, ἐμοὶ ἀκολουθείτω, καὶ ὅπου εἰμὶ ἐγώ, ἐκεῖ καὶ ὁ διάκονος ὁ ἐμὸς ἔσται· "],[22839,"ἐάν τις ἐμοὶ διακονῇ, τιμήσει αὐτὸν ὁ πατήρ. "],[22840,"\u003cspan class=\"citation\"\u003eJOHN 12.27\u003c/span\u003e νῦν ἡ ψυχή μου τετάρακται, καὶ τί εἴπω; "],[22841,"πάτερ, σῶσόν με ἐκ τῆς ὥρας ταύτης; "],[22842,"ἀλλὰ διὰ τοῦτο ἦλθον εἰς τὴν ὥραν ταύτην· "],[22843,"\u003cspan class=\"citation\"\u003eJOHN 12.28\u003c/span\u003e πάτερ, δόξασόν σου τὸ ὄνομα. "],[22844,"ἦλθεν οὖν φωνὴ ἐκ τοῦ οὐρανοῦ· "],[22845,"καὶ ἐδόξασα καὶ πάλιν δοξάσω. "],[22846,"\u003cspan class=\"citation\"\u003eJOHN 12.29\u003c/span\u003e ὁ οὖν ὄχλος ὁ ἑστὼς ἀκούσας ἔλεγεν βροντὴν γεγονέναι· "],[22847,"ἄλλοι ἔλεγον· "],[22848,"ἄγγελος αὐτῷ λελάληκεν. "],[22849,"\u003cspan class=\"citation\"\u003eJOHN 12.30\u003c/span\u003e ἀπεκρίθη Ἰησοῦς καὶ εἶπεν· "],[22850,"οὐ δι’ ἐμὲ ἡ φωνὴ αὕτη γέγονεν ἀλλὰ δι’ ὑμᾶς. "],[22851,"\u003cspan class=\"citation\"\u003eJOHN 12.31\u003c/span\u003e νῦν κρίσις ἐστὶν τοῦ κόσμου τούτου· "],[22852,"νῦν ὁ ἄρχων τοῦ κόσμου τούτου ἐκβληθήσεται ἔξω, \u003cspan class=\"citation\"\u003eJOHN 12.32\u003c/span\u003e καὶ ἐγώ ἐὰν ὑψωθῶ ἐκ τῆς γῆς, πάντας ἑλκύσω πρὸς ἐμαυτόν. "],[22853,"\u003cspan class=\"citation\"\u003eJOHN 12.33\u003c/span\u003e τοῦτο δὲ ἔλεγεν σημαίνων ποίῳ θανάτῳ ἤμελλεν ἀποθνῄσκειν. "],[48714,"\u003cspan class=\"citation\"\u003eJOHN 12.34\u003c/span\u003e ἀπεκρίθη οὖν αὐτῷ ὁ ὄχλος, "],[48715,"ἡμεῖς ἠκούσαμεν ἐκ τοῦ νόμου ὅτι ὁ Χριστὸς μένει εἰς τὸν αἰῶνα, καὶ πῶς λέγεις σὺ ὅτι δεῖ ὑψωθῆναι τὸν υἱὸν τοῦ ἀνθρώπου; "],[22855,"τίς ἐστιν οὗτος ὁ υἱὸς τοῦ ἀνθρώπου; "],[22856,"\u003cspan class=\"citation\"\u003eJOHN 12.35\u003c/span\u003e εἶπεν οὖν αὐτοῖς ὁ Ἰησοῦς· "],[22857,"ἔτι μικρὸν χρόνον τὸ φῶς ἐν ὑμῖν ἐστιν. "],[22858,"περιπατεῖτε ὡς τὸ φῶς ἔχετε, ἵνα μὴ σκοτία ὑμᾶς καταλάβῃ· "],[22859,"καὶ ὁ περιπατῶν ἐν τῇ σκοτίᾳ οὐκ οἶδεν ποῦ ὑπάγει. "]]