[["iswoc:20160620:eustace:92938","Car il covient que tu soies tentez ausi comme fu Job e que tu veinques le deable par fine pacience. "],["iswoc:20160620:eustace:92939","Or garde bien que tu ne penses mauvesti√© e que tu ne soies deceuz ne en sens ne en pens, "],["iswoc:20160620:eustace:92940","car, qant tu seras bien humiliez, je reviendrai a toi, si te metrai la ou je te pris e te randrai ta premiere honor e ta premiere gloire. "],["iswoc:20160620:eustace:92941","\u003cspan class=\"citation\"\u003eSt. Eustace 10\u003c/span\u003e Qant il ot ce dit, il s'en monta el ciel, "],["iswoc:20160620:eustace:92942","mes il dist avant a Eustace: "],["iswoc:20160620:eustace:92943","Veus tu orendroit recevoir les temptations, ou en la fin de ta vie? "],["iswoc:20160620:eustace:92944","Pren a ton chois le quel tu ameras mielz. "],["iswoc:20160620:eustace:92945","Eustaces li respondi: "],["iswoc:20160620:eustace:92946","Je te pri, beau dolz sire, "],["iswoc:20160620:eustace:92947","s'il est ensi que je puisse eschiver les temptations que tu m'as devisees, comende que eles viegnent presentement, "],["iswoc:20160620:eustace:92948","car je les aim ore mielz a soffrir; "],["iswoc:20160620:eustace:92949","mes done moi pooir e force de pacience, que mes aversires ne me puist, ou par fet ou par parole, giter de ta creance e bastoner mon cuer e ma pensee. "],["iswoc:20160620:eustace:92950","Nostre Sires li respondi: "],["iswoc:20160620:eustace:92951","Eustace, soies forz e vainquerres, "],["iswoc:20160620:eustace:92952","car ma grace sera toz jorz avec vos qui gardera voz ames. "]]