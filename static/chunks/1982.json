[["proiel:20180408:marianus:39948","\u003cspan class=\"citation\"\u003eMarianus LUKE 1.28\u003c/span\u003e ꙇ въшедъ къ неи а҃нꙉлъ рече. "],["proiel:20180408:marianus:51225","радоуи сѧ "],["proiel:20180408:marianus:51226","благодатънаѣ г҃ъ съ тобоѭ. "],["proiel:20180408:marianus:51227","б҃лгсна тꙑ въ женахъ. "],["proiel:20180408:marianus:51228","\u003cspan class=\"citation\"\u003eMarianus LUKE 1.29\u003c/span\u003e она же видѣвъши съмѧте сѧ о словеси его. ꙇ помꙑшлѣаше вь себѣ "],["proiel:20180408:marianus:51229","каково се бѫдетъ цѣлование. "],["proiel:20180408:marianus:39951","\u003cspan class=\"citation\"\u003eMarianus LUKE 1.30\u003c/span\u003e ꙇ рече еи а҃нꙉлъ. "],["proiel:20180408:marianus:39952","не бои сѧ марие. "],["proiel:20180408:marianus:39953","обрѣте бо благодатъ отъ б҃а. "],["proiel:20180408:marianus:39954","\u003cspan class=\"citation\"\u003eMarianus LUKE 1.31\u003c/span\u003e ꙇ се зачьнеши вь чрѣвѣ и родиши с҃нъ. ꙇ наречеши имѧ емоу и҃съ. "],["proiel:20180408:marianus:39955","\u003cspan class=\"citation\"\u003eMarianus LUKE 1.32\u003c/span\u003e сь бѫдетъ велии. ꙇ с҃нъ вꙑшънѣаго наречетъ сѧ ⁘ ꙇ дастъ емоу г҃ъ б҃ъ прѣстолъ д҃авда о҃тца его. \u003cspan class=\"citation\"\u003eMarianus LUKE 1.33\u003c/span\u003e ꙇ въцѣсаритъ сѧ въ домоу иѣковли въ вѣкꙑ. ꙇ ц҃срствию его не бѫдетъ коньца ⁘ "],["proiel:20180408:marianus:39956","\u003cspan class=\"citation\"\u003eMarianus LUKE 1.34\u003c/span\u003e Рече же мариѣ къ а҃нꙉлоу. "],["proiel:20180408:marianus:39957","како бѫдетъ се "],["proiel:20180408:marianus:56960","иде мѫжа не знаѭ҄. "],["proiel:20180408:marianus:51230","\u003cspan class=\"citation\"\u003eMarianus LUKE 1.35\u003c/span\u003e ꙇ отъвѣштавъ а҃нꙉлъ рече еи. "],["proiel:20180408:marianus:51231","д҃хъ с҃тꙑ наидетъ на тѧ. ꙇ сила вꙑшънѣаго осѣнитъ тѧ. "],["proiel:20180408:marianus:39959","тѣмь же еже родитъ сѧ с҃то наречетъ сѧ с҃нъ б҃жіи. "],["proiel:20180408:marianus:39960","\u003cspan class=\"citation\"\u003eMarianus LUKE 1.36\u003c/span\u003e ꙇ се елисаветь ѫжика твоѣ. ꙇ та зачѧтъ с҃на въ старость своѭ. ꙇ сь мѣсѧцъ шестꙑ естъ еи. нарицаемѣи неплодъви. \u003cspan class=\"citation\"\u003eMarianus LUKE 1.37\u003c/span\u003e ѣко не изнеможетъ отъ б҃а вьсѣкъ г҃лъ. "],["proiel:20180408:marianus:51232","\u003cspan class=\"citation\"\u003eMarianus LUKE 1.38\u003c/span\u003e рече же мариѣ "],["proiel:20180408:marianus:51233","се раба г҃нѣ. "],["proiel:20180408:marianus:39963","бѫди мьнѣ по г҃лоу твоемоу. "],["proiel:20180408:marianus:39964","ꙇ отиде отъ неѩ а҃нꙉлъ ⁘ кⷰ҇ ⁘ "],["proiel:20180408:marianus:39965","\u003cspan class=\"citation\"\u003eMarianus LUKE 1.39\u003c/span\u003e Въставъши же мариѣ въ тꙑ дьни. ꙇде въ гⷬ҇ѫ съ тъштаниемь. въ градъ июдовъ. \u003cspan class=\"citation\"\u003eMarianus LUKE 1.40\u003c/span\u003e ꙇ вьниде въ домъ захариинъ. ꙇ цѣлова елисаветь ⁘ "],["proiel:20180408:marianus:39966","\u003cspan class=\"citation\"\u003eMarianus LUKE 1.41\u003c/span\u003e ꙇ бꙑстъ ѣко оуслъша елисаветь. цѣлование мариино. вьзигра сѧ младънецъ въ чрѣвѣ еѩ҅. "],["proiel:20180408:marianus:39967","ꙇ исплъни сѧ д҃хмь с҃тꙑмъ елисаветь. "],["proiel:20180408:marianus:39968","\u003cspan class=\"citation\"\u003eMarianus LUKE 1.42\u003c/span\u003e ꙇ възъпи г҃ласомь велиемь и рече. "],["proiel:20180408:marianus:39969","б҃лгсна тꙑ въ женахъ. ꙇ б҃лгслвнъ плодъ ѫтробꙑ твоеѩ҅. "],["proiel:20180408:marianus:39970","\u003cspan class=\"citation\"\u003eMarianus LUKE 1.43\u003c/span\u003e ꙇ отъ кѫдѫ се мьнѣ. да придетъ мати г҃и моего къ мьнѣ. "],["proiel:20180408:marianus:39971","\u003cspan class=\"citation\"\u003eMarianus LUKE 1.44\u003c/span\u003e се бо ѣко бꙑстъ гласъ цѣлованиѣ твоего въ ноушию моею҅. вьзигра сѧ младьнецъ радоштами въ ѫтробѣ моеи҅. "],["proiel:20180408:marianus:39972","\u003cspan class=\"citation\"\u003eMarianus LUKE 1.45\u003c/span\u003e ꙇ блажена ѣже вѣрѫ ѩтъ. ѣко бѫдетъ съвръшение г҃ланꙑмъ отъ г҃и. "],["proiel:20180408:marianus:39973","\u003cspan class=\"citation\"\u003eMarianus LUKE 1.46\u003c/span\u003e ꙇ рече мариѣ. "],["proiel:20180408:marianus:39974","величитъ д҃ша моѣ г҃а. "],["proiel:20180408:marianus:39975","\u003cspan class=\"citation\"\u003eMarianus LUKE 1.47\u003c/span\u003e ꙇ въздрадова сѧ д҃хъ мои о б҃ѕѣ с҃псѣ моемь. \u003cspan class=\"citation\"\u003eMarianus LUKE 1.48\u003c/span\u003e ѣко призърѣ на съмѣрение рабꙑ своеѩ҅. "],["proiel:20180408:marianus:39976","се бо отъ селѣ блажѧтъ мѧ вьси роди. \u003cspan class=\"citation\"\u003eMarianus LUKE 1.49\u003c/span\u003e ѣко сътвори мьнѣ величьѣ силънꙑ. "],["proiel:20180408:marianus:39978","ꙇ свѧто имѧ его. "],["proiel:20180408:marianus:39979","\u003cspan class=\"citation\"\u003eMarianus LUKE 1.50\u003c/span\u003e ꙇ милость его въ родъ и родъ боѩштиимъ сѧ его. "],["proiel:20180408:marianus:51234","\u003cspan class=\"citation\"\u003eMarianus LUKE 1.51\u003c/span\u003e сътвори дръжавѫ мꙑшъцеѭ своеѭ. "],["proiel:20180408:marianus:51235","растачи гръдꙑѩ҅ мꙑслиѭ с҃рдца ихъ. "],["proiel:20180408:marianus:51236","\u003cspan class=\"citation\"\u003eMarianus LUKE 1.52\u003c/span\u003e низъложи силънꙑѩ съ прѣстолъ. ꙇ възнесе съмѣренꙑѩ. "],["proiel:20180408:marianus:51237","\u003cspan class=\"citation\"\u003eMarianus LUKE 1.53\u003c/span\u003e алчѫштѧѩ исплъни благъ. ꙇ богатѧштѧѩ сѧ отъпоусти тъштѧ. "],["proiel:20180408:marianus:39982","\u003cspan class=\"citation\"\u003eMarianus LUKE 1.54\u003c/span\u003e приѩтъ и҃лѣ отрока своего. помѣнѫти милость. \u003cspan class=\"citation\"\u003eMarianus LUKE 1.55\u003c/span\u003e ѣкоже г҃ла къ о҃тцмъ нашимъ. аврамоу и сѣмени его до вѣка ⁘ "],["proiel:20180408:marianus:39983","\u003cspan class=\"citation\"\u003eMarianus LUKE 1.56\u003c/span\u003e Прѣбꙑстъ же мариѣ съ неѭ ѣко и три мсцѧ. ꙇ възврати сѧ въ домъ свои ⁘ ⁘ кⷰ҇ ⁘ "],["proiel:20180408:marianus:39984","\u003cspan class=\"citation\"\u003eMarianus LUKE 1.57\u003c/span\u003e Елисавети же исплъни сѧ врѣмѧ родити еи. ꙇ роди с҃нъ. "],["proiel:20180408:marianus:39985","\u003cspan class=\"citation\"\u003eMarianus LUKE 1.58\u003c/span\u003e ꙇ слꙑшашѧ окръсть живѫштеи ꙇ рождение еѩ҅. ѣко вьзвеличилъ естъ г҃ъ милость своѭ съ неѭ. ꙇ радовахѫ сѧ съ неѭ҄. "],["proiel:20180408:marianus:39986","\u003cspan class=\"citation\"\u003eMarianus LUKE 1.59\u003c/span\u003e Ꙇ҅ бꙑстъ въ осмꙑ день придѫ обрѣзатъ отрочѧте. ꙇ нарицахѫ е именемь о҃тца своего захариѣ. "],["proiel:20180408:marianus:39987","\u003cspan class=\"citation\"\u003eMarianus LUKE 1.60\u003c/span\u003e ꙇ отъвѣштавъши мати его рече. "],["proiel:20180408:marianus:39988","ни нъ да наречетъ сѧ иоанъ. "],["proiel:20180408:marianus:39989","\u003cspan class=\"citation\"\u003eMarianus LUKE 1.61\u003c/span\u003e ꙇ рѣшѧ еи. ѣко "],["proiel:20180408:marianus:57007","никтоже естъ отъ рождениѣ твоего. ꙇже нарицаатъ сѧ именемь тѣмь. "],["proiel:20180408:marianus:39990","\u003cspan class=\"citation\"\u003eMarianus LUKE 1.62\u003c/span\u003e Помаваахѫ же отъцю его. како би хотѣлъ нарешти е. "],["proiel:20180408:marianus:39991","\u003cspan class=\"citation\"\u003eMarianus LUKE 1.63\u003c/span\u003e ꙇ испрошъ дъштицѫ написа г҃лѧ. "],["proiel:20180408:marianus:39992","ꙇоанъ естъ имѧ емоу. "],["proiel:20180408:marianus:39993","ꙇ чюдишѧ сѧ вьси. "],["proiel:20180408:marianus:39994","\u003cspan class=\"citation\"\u003eMarianus LUKE 1.64\u003c/span\u003e о҅тврѣсѧ же сѧ оуста его абие и ѩ҃зкъ его. ꙇ г҃лаше благословѧ б҃а. "],["proiel:20180408:marianus:39995","\u003cspan class=\"citation\"\u003eMarianus LUKE 1.65\u003c/span\u003e ꙇ бꙑстъ на вьсѣхъ страхъ живѫштиихъ окръсть ихъ. ꙇ въ вьсеи странѣ июдеистцѣи повѣдаеми бѣахѫ вьси г҃ли сии. \u003cspan class=\"citation\"\u003eMarianus LUKE 1.66\u003c/span\u003e ꙇ положишѧ вьси слꙑшавъшеи на сръдьцихъ своихъ г҃лѭште. "],["proiel:20180408:marianus:39996","что оубо отрочѧ се бѫдетъ. "],["proiel:20180408:marianus:39997","ꙇ рѫка г҃нѣ бѣ съ нимь. "],["proiel:20180408:marianus:39998","\u003cspan class=\"citation\"\u003eMarianus LUKE 1.67\u003c/span\u003e ꙇ захариѣ о҃тцъ его. ꙇсплъни сѧ д҃хмь с҃тꙑмъ. ꙇ пророчъствова г҃лѧ ⁘ "],["proiel:20180408:marianus:39999","\u003cspan class=\"citation\"\u003eMarianus LUKE 1.68\u003c/span\u003e Б҃лгнъ г҃ъ б҃ъ и҃злвъ. ѣко посѣти и сътвори избавление людемъ своимъ. \u003cspan class=\"citation\"\u003eMarianus LUKE 1.69\u003c/span\u003e ꙇ вьздвиже рогъ с҃псниѣ нашего. въ домоу д҃авда отрока своего. \u003cspan class=\"citation\"\u003eMarianus LUKE 1.70\u003c/span\u003e ѣкоже г҃ла оустꙑ с҃тꙑхъ сѫштиихъ отъ вѣка п҃ркъ. \u003cspan class=\"citation\"\u003eMarianus LUKE 1.71\u003c/span\u003e с҃псние отъ врагъ нашихъ. ꙇ из-д-рѫкъ въсѣхъ ненавидѧштиихъ насъ. \u003cspan class=\"citation\"\u003eMarianus LUKE 1.72\u003c/span\u003e сътворити милость съ о҃ци нашими. ꙇ помѧнѫти завѣтъ с҃тои свои. \u003cspan class=\"citation\"\u003eMarianus LUKE 1.73\u003c/span\u003e клѧтвоѭ еѭже клѧтъ сѧ. къ авраамоу о҃тцю нашемоу дати намъ \u003cspan class=\"citation\"\u003eMarianus LUKE 1.74\u003c/span\u003e бе-страха. ꙇз-д-рѫкꙑ врагъ нашихъ избавльшемь сѧ. слоужити емоу \u003cspan class=\"citation\"\u003eMarianus LUKE 1.75\u003c/span\u003e прѣподобиемь. ꙇ правъдоѭ прѣдъ нимь вьсѧ дьни живота нашего. "]]