[["torot:20170213:supr:137387","и҅ а҅ꙁъ вь҆нидѫ· "],["torot:20170213:supr:137388","тъгда повелѣ комисъ жь҆рьцоу да о҅тврь҆ꙁетъ· "],["torot:20170213:supr:137391","мол҄ѫ сꙙ вашеи҆ свѣть҆лѣи власти· "],["torot:20170213:supr:137392","не могѫ о҅тврѣсти бесъ ѳь҆мьꙗ҅на и҅ жрьтвꙑ· "],["torot:20170213:supr:137394","тъгда прии҆мъ жь҆рьцъ ть҆миꙗ҅нъ принесе· "],["torot:20170213:supr:137395","и҅ о҅твръꙁъ црькъве а҅биѥ҆ о҅тъбѣже· "],["torot:20170213:supr:137396","тъгда глагола комисъ праведь҆никоу· "],["torot:20170213:supr:137397","старьче· а҅ште прѣо҅бидиши и҅ можеши вь҆нити вь҆ црь҆къве то вь҆ниди· "],["torot:20170213:supr:137402","и҅ сташꙙ ꙁвѣриѥ непостѫпь҆ни· "],["torot:20170213:supr:137403","помоли же сꙙ свꙙтꙑи глагол҄ꙙ· "],["torot:20170213:supr:137407","такожде господи· и҅ при мь҆нѣ грѣшь҆нѣѣмъ твоѥ҅ѭ҄ силоѭ҄· и҅ твои҅мъ божь҆ствомъ ꙁвѣри сиѧ о҄умори· да прославитъ сꙙ имꙙ твоѥ свꙙтоѥ· "],["torot:20170213:supr:137411","и҅ꙁлѣꙁошꙙ же ꙁвѣриѥ вънъ црь҆къве повелѣнии҅мъ правь҆дника· "],["torot:20170213:supr:137414","видѣвъше же народи и҅ комисъ ꙁвѣри и҅ꙁлѣꙁъшꙙ вь҆нъ и҅ цръкве· о҅тъбѣгошꙙ· "],["torot:20170213:supr:137416","тъгда глагола и҅мъ свꙙтꙑи҆· "],["torot:20170213:supr:137418","не бои҅те сꙙ сто҅ите· "],["torot:20170213:supr:137419","и҅ нꙑнꙗ о҄уꙁь҆рите ꙗ҅ко силоѭ҄ божиѭ҄ и҅ꙁмърѫтъ· "],["torot:20170213:supr:137420","начꙙшꙙ же ꙁмиѥ҅ве глаголати чловѣчь҆скꙑ гласꙑ· "],["torot:20170213:supr:137421","комисе почто приведе въ градъ сии҆· правьдивааго сего мѫжа да нꙑ погоубитъ· "],["torot:20170213:supr:137423","и҅ тꙑ не о҄успѣѥ҅ши ничсоже· "],["torot:20170213:supr:137424","Слꙑшавъ же комисъ гласъ ꙁвѣрии· о҄убоꙗ сꙙ· "],["torot:20170213:supr:137426","и҅ хотѣа҅ше бѣжати· "],["torot:20170213:supr:137427","и҅ глагола мѫченикъ· "],["torot:20170213:supr:137428","не бои҅ сꙙ бꙑлꙗ· "],["torot:20170213:supr:137429","се бо о҄уже и҅ꙁмь҆рѫтъ· "],["torot:20170213:supr:137430","въꙁдоунѫ же на н҄ꙙ правь҆дникъ· "],["torot:20170213:supr:137431","и҅ падъше прѣдъ ногама ѥ҅го расѣдашꙙ сꙙ· ꙗ҅коже о҅тъ пл҄уска того мьнѣти вь҆сѣмъ ꙗ҅ко громъ бꙑстъ· "],["torot:20170213:supr:137433","Глагола же свꙙтꙑи҅ а҅ртемонъ "],["torot:20170213:supr:137891","видиши ли бꙑлꙗ· чьсти вашꙙ· како силоѭ҄ божиѥ҅ѭ҄ и҅ господа нашего і꙯с хс꙯а и҅ꙁмь҆рѣшꙙ· "],["torot:20170213:supr:137439","Видѣвъ же старѣи҅шина жь҆рь҆чь҆скъ вьꙁдвигъ гласъ великъ глагола· "],["torot:20170213:supr:137440","Великъ богъ крьстиꙗньскъ· "],["torot:20170213:supr:137443","припадъ же къ ногама ст꙯ааго глагола· "],["torot:20170213:supr:137444","рабе бога живааго мол҄ѫ ти сꙙ "],["torot:20170213:supr:137892","не о҅тъстѫпьѭ о҅тъ тебе· "],["torot:20170213:supr:137447","доселѣ бо прѣлиштаа҅хъ сꙙ· надѣѧ҅ сꙙ на капишта· и҅ на ꙁвѣри сиѧ· "],["torot:20170213:supr:137450","о҅тъшъдъшоу же народоу и҅ кнꙙꙁоу· не трь҆пꙙштоу срама· повелѣ свꙙтаа҅го вести на сѫдиште· да прѣдъ народомъ въпрашаѥ҅тъ ѥ҅го· "],["torot:20170213:supr:137454","приведеноу же бꙑвъшоу мѫченикоу· глагола к н҄емоу комисъ· "],["torot:20170213:supr:137456","тако ми великѫѭ҄ богꙑн҄ѫ а҅ртемѫ· и҅ двоѥнадесꙙтелоучь҆ноѥ сльнь҆це· "],["torot:20170213:supr:137460","свꙙтꙑи҆ а҅ртемонъ глагола "],["torot:20170213:supr:137893","силоѭ҄ христосовоѭ҄· и҅ рафаи҅ла а҅рхагг҄ела ꙁвѣри сиѧ и҅ꙁморихъ· "],["torot:20170213:supr:137462","комисъ глагола "],["torot:20170213:supr:137894","распꙙтꙑи нашимъ родомъ· ѥ҅да можетъ силѫ и҅мѣти· "],["torot:20170213:supr:137464","Свꙙтꙑи а҅ртемонъ глагола· "],["torot:20170213:supr:137465","о҅мрачене о҄умомъ· ꙁмиѥ҆ о҅бьветь҆шавьшіꙗ· рабе дь҆бри о҅гн҄ьнꙑѧ· ѥ҅ште ли сꙙ о҅тъмештеши не хотꙙ слꙑшати· ꙗ҅ко силоѭ҄ божиѥ҅ѭ҄ ꙁвѣриѥ и҅ꙁмьрѣшꙙ· "],["torot:20170213:supr:137470","тъгда повелѣ комисъ· желѣꙁнъ о҅дрь҆ць҆ раждешти· и҅ о҅тъ пльтии ѥ҅го о҄удꙑ о҅търѣꙁовати· "],["torot:20170213:supr:137473","и҅ глагола кꙿ н҄емоу комись· "],["torot:20170213:supr:137476","правьдни҆къ же вь҆ꙁь҆рѣвъ на небо глагола· "],["torot:20170213:supr:137479","нъ виждъ господи· ꙗ҅ко и҅мене твоѥ҅го ради се приѥ҅мь҆ѭ҄· "],["torot:20170213:supr:137481","даждъ ми о҄убо тръпѣниѥ· да до конь҆ца о҅срамитъ сꙙ· "],["torot:20170213:supr:137483","о҄услꙑши боже молитвꙑ раба своѥ҅го· и҅ мол҄ениꙗ моѥ҅го господи савао҅ѳꙿ· "],["torot:20170213:supr:137486","тꙑ бо ѥ҅си сътворилъ господи небо и҅ ꙁемь҆ѭ҄· и҅ вь҆се чоудимоѥ подъ небесемь҆· "],["torot:20170213:supr:137488","и҅ господь ѥ҅си вьсѣмь҆ "],["torot:20170213:supr:137896","и҅ нѣстъ никтоже противꙙи сꙙ тебѣ· "],["torot:20170213:supr:137489","милостиѭ҄ твоѥ҅ѭ҄ господи съпаси мꙙ· "],["torot:20170213:supr:137490","тꙑ бо о҅свꙙти о҅браꙁъ о҅трока своѥ҅го ꙁаклана бе ꙁълобꙑ а҅вел҄а· "],["torot:20170213:supr:137491","и҅ о҄управи на вꙑсотѫ· въꙁводꙙ въгодь҆ника своѥ҅го е҆нѡ҄ха· "],["torot:20170213:supr:137499","твоѥѭ҄ же вол҄еѭ҄ въꙁдръжаниімъ їѡ҄сифъ пльтьнꙑѧ побѣді страсти· "],["torot:20170213:supr:137500","вь҆ꙁвеличи сꙙ на врагꙑ доброчьстиѥмъ· въгодьникъ твои моӱси· "],["torot:20170213:supr:137502","тако вьси въправьдивъше сꙙ· хвалꙙтъ тебе прославь҆шааго ѧ бога· "],["torot:20170213:supr:137504","и҅ а҅ꙁъ господи боже мои҆ твои рабъ мол҄ѫ ти сꙙ· "],["torot:20170213:supr:137505","помилоуи҅ мꙙ твоѥ҅ѭ҄ милостиѭ҄· "],["torot:20170213:supr:137506","и҅ помоꙁи мі своѥ҅ѭ҄ силоѭ· "],["torot:20170213:supr:137511","и пришъдъши посрѣдоу народа· припаде къ ногама свꙙтааго мѫченика· "],["torot:20170213:supr:137514","и҅ ставꙿши противѫ комісоу гласомъ чловѣчь҆скомъ глагола· "],["torot:20170213:supr:137515","скврь҆нь҆ниче и҅ неподобь҆ниче· сꙑне диꙗ҅вол҄ь· подроуже о҅гню· ѫ҅жико ть҆мѣ· почꙿто мѫчиши тако соуровѣ· раба божиꙗ а҅ртемона· "],["torot:20170213:supr:137521","се бо мь҆нѣ дивию҄моу животоу въ поустꙑн҄и живъшꙋ· нꙑн҄ѣ же мѫжемъ симъ посълана бꙑхъ въ градъ· "],["torot:20170213:supr:137525","доухомь бо свꙙтꙑи҅мъ ноудима ѥ҅смъ· о҅бличити ти ꙁълꙑѧ҆ мꙑсли· "],["torot:20170213:supr:137527","се же вѣдꙑ бѫди бꙑл҄ꙗ· ꙗ҅ко рабъ божии҆ а҅ртемонъ· о҅тъмь҆штенъ бѫдетъ· "],["torot:20170213:supr:137530","дь҆вѣ бо птици въвръжете тꙙ въ клокоштѫштъ конобъ· "],["torot:20170213:supr:137534","раꙁгнѣвавъ же сꙙ комисъ· ꙗ҅ко дивиимъ животомъ слꙑшитъ· повелѣ вои҅номъ свои҅мъ· да прободѫтъ ѭ҄· "],["torot:20170213:supr:137538","о҅на же велми о҅тъскочивъши иꙁиде вь҆ слѣдъ състольника кнꙙжа· "],["torot:20170213:supr:137539","и҅ а҅биѥ и҅ꙁдꙑха· "],["torot:20170213:supr:137540","печаленъ же бꙑвъ комисъ о҅ бꙑвъшии҅мъ· въставъ о҅тъ сѫдишта и҅де въ преторъ· "],["torot:20170213:supr:137547","пришъдъшꙙ же слоугꙑ глаголашꙙ комисоу· "],["torot:20170213:supr:137549","клокоштетъ конобъ и҅ вънъ соваатъ· "],["torot:20170213:supr:137906","и҅дѣмъ да видимъ дѣло· "],["torot:20170213:supr:137552","и҅ тако да приведенъ бѫдетъ сѣдинавꙑи старь҆цъ· "],["torot:20170213:supr:137556","и҅ похвативъша комиса о҅тъ колесницꙙ въвръгоста и въ конобъ· "],["torot:20170213:supr:137557","и҅ велми съвь҆рѣ ꙗ҅коже ни кости ѥ҅го о҅брѣсти сꙙ· "],["torot:20170213:supr:137907","г꙯и тꙑ моѥ прибѣжиште ѥ҅си· о҅тъ скръби о҅дръжꙙштꙙѧ҅ мꙙ· "],["torot:20170213:supr:137561","и҅ тꙑ господи и҅стръгꙑи ноꙁѣ мои о҅тъ сѣти ловꙙштии҅хъ мꙙ· "],["torot:20170213:supr:137562","видѣвъше же вои҅ни и҅ вь҆сь народъ бꙑвъшеѥ҆· о҅тъбѣжашꙙ· "],["torot:20170213:supr:137564","и҅ о҅ста свꙙтꙑи҆ ѥ҅динъ на н҄емъже бѣ мѣстѣ· "],["torot:20170213:supr:137909","тъгда свꙙтꙑи прѣклонивъ колѣнѣ· и҅ помоли сꙙ на мѣстѣ томъ· "],["torot:20170213:supr:137567","и҅ и҅скꙑпѣ множьство водъ много· "],["torot:20170213:supr:137568","Пришьдъ же жь҆рецъ виталии҆· глагола блаженоуоумоу мѫченикоу· "],["torot:20170213:supr:137573","и҅ моли сꙙ ꙁа мꙙ да и҅ꙁбѫдѫ грѣхъ мои҅хъ· и҅ бѫдѫ ѥ҅моу и҅стинънꙑи҆ робичиштъ· "],["torot:20170213:supr:137575","не о҅тъстѫпьѭ҄ отъ тебе· ни о҅тъ раꙁоума хрисостова· "],["torot:20170213:supr:137577","хотꙙштоу же кръстити сꙙ виталию҄· дъва мѫжа въ бѣлахъ риꙁахъ сьнидоста къ водѣ· "],["torot:20170213:supr:137579","и҅ въꙁложиста рѫцѣ свои на главѫ ѥ҅го· "],["torot:20170213:supr:137580","и҅ о҅свѣтиста и҆· "],["torot:20170213:supr:137581","свꙙтꙑи҅ же а҅ртемонъ стоꙗ҅ше посрѣдѣ и҅хъ· "],["torot:20170213:supr:137582","и҅ и҅ꙁъходꙙштоу виталиӱ и҅ꙁ водꙑ· подастъ ѥ҅моу рѫкѫ мѫченикъ· "],["torot:20170213:supr:137584","виталии҅ же поꙗ҅ше глагол҄ꙙ· "],["torot:20170213:supr:137585","господь҆ свѣтител҄ь мои и҅ съпасъ мои҆· "],["torot:20170213:supr:137912","кого о҄убоѭ҄ сꙙ· "],["torot:20170213:supr:137587","въ тѫ же ноштъ гласъ бꙑстъ сь҆ небесе глаголꙙ· "],["torot:20170213:supr:137588","рабе вꙑшьн҄ѣа҅го и҅ съпричꙙсть҆ниче христовъ а҅ртемоне· и҅ꙁиди и҅ꙁ града того и҅ и҅ди въ а҅сиѭ҄· на мѣсто рекомоѥ вули· ѥ҅же ѥ҅стъ при мори· "]]