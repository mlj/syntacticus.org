[["torot:20170213:domo:163804","а хмѣль, и медъ и масло и соль вѣшено, "],["torot:20170213:domo:163775","\u003cspan class=\"citation\"\u003eDomostroj 53\u003c/span\u003e н҃г "],["torot:20170213:domo:163806","В сѹшиле тако же смотрити "],["torot:20170213:domo:163776","А в сѹшиле мѧсо полтевое, и солонина вѣтренаѧ полотки и языки и прѹтоваѧ рыба и пласти и всѧкаѧ рыба вѧлаѧ, и вѣтренаѧ и в рогожах и в крошнѧх и вандыши ι хохольки что бы было все в счете и в писмѣ сколко чево кѹплено и вывешено, провѧлено и положено, "],["torot:20170213:domo:163780","и дерано бы то брежно и не згноено и не измочено, и не измѧто, "],["torot:20170213:domo:163782","оубережено бы ѿ всѧкїе пакосьти, "],["torot:20170213:domo:163837","и всегда замъкнѹто "],["torot:20170213:domo:163809","\u003cspan class=\"citation\"\u003eDomostroj 54\u003c/span\u003e н҃д "],["torot:20170213:domo:163838","В погребе и на леднике всего беречи "],["torot:20170213:domo:163810","А в погребе и на ледникех, и на погрѣбицех хлѣбы и колачи сыры ѧица забѣла, и лѹкъ чеснокъ и мѧсо всѧкое, свѣжее и солонина ι рыба свѣжаѧ и просольнаѧ и мѣдъ преснои, и ества варенаѧ мѧснаѧ и рыбнаѧ стѹденью и всѧй запасъ естомои и ѡгѹрцы и капѹста соленаѧ и свежаѧ и рѣпа, и всѧкїе ѡвощи, и рыжїки, ι икра, и росолы ставленыѧ, и морсъ, и квасы ѧблочные, и воды брѹсничные и вина флѧзскїе, и горючїе и меды всѧкїе, и пива сыченые и простые, и брага, "],["torot:20170213:domo:163825","и всѧго того запасѹ ключникѹ вѣдати, "],["torot:20170213:domo:163892","и столко чево на погребице поставлено, и на леднике и на погрѣбе, и все бы то сочтено и перемечено "],["torot:20170213:domo:163893","што вполне што не вполне, и перемечено, и записано и сколько чево кѹды ѿдастъ по приказѹ гсдрвѹ и сколко чево разоидетц то бы было все в счете, "],["torot:20170213:domo:163831","было бы што господарю сказать, "],["torot:20170213:domo:163832","и ѿчетъ во всемъ дати "],["torot:20170213:domo:163895","а все б то было чисто и в покрыте, "],["torot:20170213:domo:163833","и не затхлосѧ "],["torot:20170213:domo:163896","и не заплеснело, и прокисло, "],["torot:20170213:domo:163835","а вина фрѧскїе и сыченаѧ перевара, и всѧкое лѹтчее питье в опришенномъ погребе за замкомъ держать "],["torot:20170213:domo:163897","а самъ бы тамо ходилъ, "],["torot:20170213:domo:163839","\u003cspan class=\"citation\"\u003eDomostroj 55\u003c/span\u003e н҃е "],["torot:20170213:domo:163898","А в клетех и в подклетех, и в онбарех, оустроити всѧкаѧ порѧднѧ ключникѹ по госѹдаревѹ наказѹ, "],["torot:20170213:domo:163842","А в клетехъ и в подклетехъ, и в онъбарехъ оустроити по гсдревѹ наказѹ ключникѹ, всѧкаѧ порѧднѧ платье ветчаное и дорожнее и слѹжне, и полсти и епаньчи, и кепенѧки и шлѧпы, и рѹкавицы, и медведна, и ковры и попоны, ι воилоки и седла и саадаки и с лѹки и с стрелами, и сабли и топорки и рогатины, и пищали и оузды ι ѡброти, и морхи лысины и похви, ι ѡстроги, и плети и кнѹтье и вожжи моржовые, ременные, и шлеи, и хомѹты и дѹги, ι ѡглобли, и миндери, и мѣхи дымчатые, и сѹмы и мѣхи холщовые и припоны и шатры и пологи и ленъ, и посконь и веревки и оужища и мыло и зола и ветшаной всѧкои запасъ и обрѣски ветшаное и новое, и пълатѧные и коженые, и железные ѡбломки всѧкїе, и гвоздье и чепи и замки и топоры и застѹпы, ι всѧкои желѣзнои запас, и всѧкаѧ рѹхледь, "],["torot:20170213:domo:163869","и все то разобрати "],["torot:20170213:domo:189703","что пригоже в коробьѧхъ положити или в бочках "],["torot:20170213:domo:164080","иное по грѧткамъ иное по спицамъ иное в коробех "],["torot:20170213:domo:164079","гдѣ что пригож то тѹто и строити, "],["torot:20170213:domo:163870","в сѹсе и в покрыте, ѿ мышеи, и ѿ могра и ѿ снегѹ беречи, и ѿ всѧкїѧ пакости "],["torot:20170213:domo:164081","и все бы было в счете и в писмѣ сколко чево нового и сколко ветчаного "],["torot:20170213:domo:164083","а что попортилосѧ то починївати "],["torot:20170213:domo:164082","а всегды бы было готово, всѧкои запас какъ попытают "],["torot:20170213:domo:164084","а вынех подклѣтех или в подсѣнье или в онбаре оустроити сани дровни телѣги колеса ѡдры страдные дѹги хомѹты ѡглобли рогожи посконные вожжи лыка и мочала, веревки лычьные ѡброти тѧжи шлеи попоны, "],["torot:20170213:domo:163876","иной дворовой запас коньской гдѣ что пригоже поставити или положити или повѣсити, "],["torot:20170213:domo:163877","а лѹтчие сани возъ коптана калымага оукрыть на подкладках, "],["torot:20170213:domo:163878","все бы было брежно в сѹше з замкомъ, "],["torot:20170213:domo:163879","а выномъ ѡнбаре бочки и мѣрники и цѣпники высытки корыта жолобы, извары корцы сїта, решота, флѧги и всѧкаѧ порѧднѧ повареннаѧ и погребнаѧ, "],["torot:20170213:domo:163882","которые бочки и всѧкое сѹдно попортилосѧ или ѡбрѹчи ѡгнїли или свалилис и то велѣти окрѣпити, или оуторы передѣлати или дъна поправити, ι ѡбрѹчи новые наколотити "],["torot:20170213:domo:164117","все б то было готово и выпарено и вымыто и высѹшено чтобы ни гнилью ни плѣснью и затъхолью не пахнѹло "],["torot:20170213:domo:164118","дрожьжи бы ни хмелины не засѹшены ни загнилисѧ "],["torot:20170213:domo:164120","какъ которое сѹдно понадобитца ино бы было готово, "],["torot:20170213:domo:163886","а дѹбни в запасе держати, что починити или здѣлати, "],["torot:20170213:domo:163888","а вѣтчанаѧ бочка, извара, и выситокъ донце дощечки бочечные и вѣчка всѧкое сѹдно все бы было припрѧтано, "],["torot:20170213:domo:163890","а все то сѧ пригожаетъ на хѹдѹю потребѹ, "],["torot:20170213:domo:163891","и ты доброво не портишъ "],["torot:20170213:domo:164028","\u003cspan class=\"citation\"\u003eDomostroj 56\u003c/span\u003e н҃ѕ "],["torot:20170213:domo:164164","В сѣнницахъ сѣно и в конюшнѧх лошади, и на дворѣ и дровѧной запас оустроити и всѧкаѧ животина, "],["torot:20170213:domo:164030","А в сѣнницах бы было сѣно оусътроено и не разрыто и не разволочено по лѣснице и по крыльцѹ и по дворѹ не растаскано "],["torot:20170213:domo:164165","всегда бы было ѡбрано и подметено "],["torot:20170213:domo:164166","и в ногахъ и в грѧзи не затоптано, "],["torot:20170213:domo:164031","и не накапало бы, "],["torot:20170213:domo:164032","и не навъѧло "],["torot:20170213:domo:164167","и не гнило, "],["torot:20170213:domo:164033","замкнѹто "],["torot:20170213:domo:164168","а солома потомѹ же бы была в кровле, и прикладено и ѡбрано и ѡчищено "],["torot:20170213:domo:164169","и не разволочено бы и подметено "],["torot:20170213:domo:164170","а в конюшне бы дозирати по всѧ дн҃и "],["torot:20170213:domo:164171","сѣна бы класти въ ясли какъ лошедемъ сьести "],["torot:20170213:domo:164173","и в ноги бы не рыли "],["torot:20170213:domo:164172","а соломка под лошади слати, и подгребати "],["torot:20170213:domo:164174","по всѧ дн҃и перетрѧсывати, "],["torot:20170213:domo:164036","а на водѹ бы лошади водити брежно, "],["torot:20170213:domo:164037","робѧта бы на них не гонѧли, "],["torot:20170213:domo:164175","и вывалѧти, ι вычесати, "],["torot:20170213:domo:164040","ι на дворе из жолоба ѡвсомъ передъ собою кормити, "],["torot:20170213:domo:164041","и попонами терти, ι покрыти, "],["torot:20170213:domo:164043","а лете подкѹпывати и холодити, "],["torot:20170213:domo:164044","а коровамъ и гѹсем и оуткамъ и кѹрамъ и свиньѧмъ, и сабакамъ кормъ давати "],["torot:20170213:domo:164176","и в хлѣвы солома слати и подгребати, "],["torot:20170213:domo:164046","и поити "],["torot:20170213:domo:189743","вода ставити, "],["torot:20170213:domo:164047","а животине и собакамъ и кѹром на то свои сѹды держати "],["torot:20170213:domo:164177","а чистых сѹдовъ не поганити "],["torot:20170213:domo:164178","а по всѣмъ слѹжбамъ ходити, вечере, и в ночи, и оутре, "]]