[["proiel:20170214:gothic-nt:46101","\u003cspan class=\"citation\"\u003eLUKE 20.29\u003c/span\u003e sibun nu broþrjus wesun, jah sa frumista nimands qen gadauþnoda unbarnahs. "],["proiel:20170214:gothic-nt:46102","\u003cspan class=\"citation\"\u003eLUKE 20.30\u003c/span\u003e jah nam anþar þo qen, jah sa gaswalt unbarnahs. "],["proiel:20170214:gothic-nt:46103","\u003cspan class=\"citation\"\u003eLUKE 20.31\u003c/span\u003e jah þridja nam þo samaleiko; "],["proiel:20170214:gothic-nt:46104","samaleiko þan jah þai sibun, jah ni biliþun barne jah gaswultun. "],["proiel:20170214:gothic-nt:46105","\u003cspan class=\"citation\"\u003eLUKE 20.32\u003c/span\u003e Spedista allaize gadauþnoda jah so qens. "],["proiel:20170214:gothic-nt:46106","\u003cspan class=\"citation\"\u003eLUKE 20.33\u003c/span\u003e in þizai usstassai nu, ƕarjis þize wairþiþ qens? "],["proiel:20170214:gothic-nt:46107","þai auk sibun aihtedun þo du qenai. "],["proiel:20170214:gothic-nt:46108","\u003cspan class=\"citation\"\u003eLUKE 20.34\u003c/span\u003e jah andhafjands qaþ du im Iesus: "],["proiel:20170214:gothic-nt:46109","þai sunjus þis aiwis liugand jah liuganda; "],["proiel:20170214:gothic-nt:46110","\u003cspan class=\"citation\"\u003eLUKE 20.35\u003c/span\u003e iþ þaiei wairþai sind jainis aiwis niutan jah usstassais us dauþaim, ni liugand ni liuganda; "],["proiel:20170214:gothic-nt:46111","\u003cspan class=\"citation\"\u003eLUKE 20.36\u003c/span\u003e nih allis gaswiltan þanaseiþs magun, ibnans aggilum auk sind jah sunjus sind gudis, usstassais sunjus wisandans. "],["proiel:20170214:gothic-nt:46112","\u003cspan class=\"citation\"\u003eLUKE 20.37\u003c/span\u003e aþþan þatei urreisand dauþans, jah Moses bandwida ana aiƕatundjai, swe qiþiþ: "],["proiel:20170214:gothic-nt:46113","saƕ fraujan guþ Abrahamis jah guþ Isakis jah guþ Iakobis. "],["proiel:20170214:gothic-nt:46114","\u003cspan class=\"citation\"\u003eLUKE 20.38\u003c/span\u003e aþþan guþ nist dauþaize, ak qiwaize; "],["proiel:20170214:gothic-nt:46115","allai auk imma liband. "],["proiel:20170214:gothic-nt:46116","\u003cspan class=\"citation\"\u003eLUKE 20.39\u003c/span\u003e andhafjandans þan sumai þize bokarje qeþun: "],["proiel:20170214:gothic-nt:46117","laisari, waila qast. "],["proiel:20170214:gothic-nt:46118","\u003cspan class=\"citation\"\u003eLUKE 20.40\u003c/span\u003e niþþan þanaseiþs gadaurstedun fraihnan ina ni waihtais. "],["proiel:20170214:gothic-nt:46119","\u003cspan class=\"citation\"\u003eLUKE 20.41\u003c/span\u003e qaþ þan du im: "],["proiel:20170214:gothic-nt:46120","ƕaiwa qiþand Xristu sunu Daweidis wisan? "],["proiel:20170214:gothic-nt:46121","\u003cspan class=\"citation\"\u003eLUKE 20.42\u003c/span\u003e jah silba Daweid qiþiþ in bokom psalmono: "],["proiel:20170214:gothic-nt:46122","qaþ frauja du fraujin meinamma: "],["proiel:20170214:gothic-nt:46123","sit af taihswon meinai, \u003cspan class=\"citation\"\u003eLUKE 20.43\u003c/span\u003e unte ik galagja fijands þeinans fotubaurd fotiwe þeinaize. "],["proiel:20170214:gothic-nt:46124","\u003cspan class=\"citation\"\u003eLUKE 20.44\u003c/span\u003e Daweid ina fraujan haitiþ, jah ƕaiwa sunus imma ist? "],["proiel:20170214:gothic-nt:46125","\u003cspan class=\"citation\"\u003eLUKE 20.45\u003c/span\u003e at gahausjandein þan allai managein qaþ du siponjam seinaim: "],["proiel:20170214:gothic-nt:46126","\u003cspan class=\"citation\"\u003eLUKE 20.46\u003c/span\u003e atsaiƕiþ faura bokarjam þaim wiljandam gaggan in ƕeitaim..."],["proiel:20170214:gothic-nt:43204","...\u003cspan class=\"citation\"\u003eJOHN 5.45\u003c/span\u003e þatei ik wrohidedjau izwis du attin; "],["proiel:20170214:gothic-nt:43205","ist saei wrohida izwis, Moses, du þammei jus weneiþ. "],["proiel:20170214:gothic-nt:43206","\u003cspan class=\"citation\"\u003eJOHN 5.46\u003c/span\u003e jabai allis Mose galaubidedeiþ, ga-laubidedeiþ-þau-mis; "],["proiel:20170214:gothic-nt:43207","bi mik auk jains gamelida. "],["proiel:20170214:gothic-nt:43208","\u003cspan class=\"citation\"\u003eJOHN 5.47\u003c/span\u003e þande nu jainis melam ni galaubeiþ, ƕaiwa meinaim waurdam galaubjaiþ?"],["proiel:20170214:gothic-nt:43209","\u003cspan class=\"citation\"\u003eJOHN 6.1\u003c/span\u003e Afar þata galaiþ Iesus ufar marein þo Galeilaie jah Tibairiade. "],["proiel:20170214:gothic-nt:43210","\u003cspan class=\"citation\"\u003eJOHN 6.2\u003c/span\u003e jah laistida ina manageins filu, unte gaseƕun taiknins þozei gatawida bi siukaim. "],["proiel:20170214:gothic-nt:43211","\u003cspan class=\"citation\"\u003eJOHN 6.3\u003c/span\u003e usiddja þan ana fairguni Iesus jah jainar gasat miþ siponjam seinaim. "],["proiel:20170214:gothic-nt:43212","\u003cspan class=\"citation\"\u003eJOHN 6.4\u003c/span\u003e wasuh þan neƕa pasxa, so dulþs Iudaie. "],["proiel:20170214:gothic-nt:43213","\u003cspan class=\"citation\"\u003eJOHN 6.5\u003c/span\u003e þaruh ushof augona Iesus jah gaumida þammei manageins filu iddja du imma, qaþuh du Filippau: "],["proiel:20170214:gothic-nt:43214","ƕaþro bugjam hlaibans, ei matjaina þai? "],["proiel:20170214:gothic-nt:43215","\u003cspan class=\"citation\"\u003eJOHN 6.6\u003c/span\u003e þatuh þan qaþ fraisands ina; "],["proiel:20170214:gothic-nt:43216","iþ silba wissa þatei habaida taujan. "],["proiel:20170214:gothic-nt:43217","\u003cspan class=\"citation\"\u003eJOHN 6.7\u003c/span\u003e andhof imma Filippus: "],["proiel:20170214:gothic-nt:43218","twaim hundam skatte hlaibos ni ganohai sind þaim, þei nimai ƕarjizuh leitil. "],["proiel:20170214:gothic-nt:43219","\u003cspan class=\"citation\"\u003eJOHN 6.8\u003c/span\u003e qaþ ains þize siponje is, Andraias, broþar Paitraus Seimonaus: "],["proiel:20170214:gothic-nt:43220","\u003cspan class=\"citation\"\u003eJOHN 6.9\u003c/span\u003e ist magula ains her, saei habaiþ ·e· hlaibans barizeinans jah ·b· fiskans; "],["proiel:20170214:gothic-nt:43221","akei þata ƕa ist du swa managaim? "],["proiel:20170214:gothic-nt:43222","\u003cspan class=\"citation\"\u003eJOHN 6.10\u003c/span\u003e iþ Iesus qaþ: "],["proiel:20170214:gothic-nt:43223","waurkeiþ þans mans anakumbjan. "],["proiel:20170214:gothic-nt:43224","wasuh þan hawi manag ana þamma stada. "],["proiel:20170214:gothic-nt:43225","þaruh anakumbidedun wairos raþjon swaswe fimf þusundjos. "],["proiel:20170214:gothic-nt:43226","\u003cspan class=\"citation\"\u003eJOHN 6.11\u003c/span\u003e namuh þan þans hlaibans Iesus jah awiliudonds gadailida þaim anakumbjandam; samaleiko jah þize fiske, swa filu swe wildedun. "],["proiel:20170214:gothic-nt:43228","\u003cspan class=\"citation\"\u003eJOHN 6.12\u003c/span\u003e þanuh, biþe sadai waurþun, qaþ du siponjam seinaim: "],["proiel:20170214:gothic-nt:43229","galisiþ þos aflifnandeins drauhsnos, þei waihtai ni fraqistnai. "],["proiel:20170214:gothic-nt:43230","\u003cspan class=\"citation\"\u003eJOHN 6.13\u003c/span\u003e þanuh galesun jah gafullidedun ·ib· tainjons gabruko us fimf hlaibam þaim barizeinam, þatei aflifnoda þaim matjandam. "],["proiel:20170214:gothic-nt:43231","\u003cspan class=\"citation\"\u003eJOHN 6.14\u003c/span\u003e þaruh þai mans gasaiƕandans þoei gatawida taikn Iesus, qeþun þatei "],["proiel:20170214:gothic-nt:62904","sa ist bi sunjai praufetus sa qimanda in þo manaseþ. "],["proiel:20170214:gothic-nt:43232","\u003cspan class=\"citation\"\u003eJOHN 6.15\u003c/span\u003e iþ Iesus kunnands þatei munaidedun usgaggan jah wilwan ina ei tawidedeina ina du þiudana, afiddja aftra in fairguni is ains. "]]