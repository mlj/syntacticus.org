[["torot:20170213:lav:131760","\u003cspan class=\"citation\"\u003eLav. 220.13\u003c/span\u003e по томь наступиша на володимера· "],["torot:20170213:lav:131761","и быс \u003cspan class=\"citation\"\u003eLav. 220.14\u003c/span\u003e брань люта "],["torot:20170213:lav:156303","побѣже и володимеръ· с ростиславомъ· "],["torot:20170213:lav:131763","\u003cspan class=\"citation\"\u003eLav. 220.15\u003c/span\u003e прибѣгоша к рѣцѣ \u003cspan class=\"citation\"\u003eLav. 220.16\u003c/span\u003e стугнѣ· "],["torot:20170213:lav:131764","и вбреде володимеръ с ростиславомъ· "],["torot:20170213:lav:131765","\u003cspan class=\"citation\"\u003eLav. 220.17\u003c/span\u003e нача оутапати ростиславъ· пред ѡчима \u003cspan class=\"citation\"\u003eLav. 220.18\u003c/span\u003e володимерима· "],["torot:20170213:lav:131767","и хотѣ похватити брата своѥго "],["torot:20170213:lav:156304","\u003cspan class=\"citation\"\u003eLav. 220.19\u003c/span\u003e и мало не оутопе самъ· "],["torot:20170213:lav:131768","и оутопе ростиславъ \u003cspan class=\"citation\"\u003eLav. 220.20\u003c/span\u003e снсъ всеволожь· "],["torot:20170213:lav:131769","володимеръ же пебредъ рѣку \u003cspan class=\"citation\"\u003eLav. 220.21\u003c/span\u003e с малою дружиною "],["torot:20170213:lav:172458","мнози бо падоша ѿ полка \u003cspan class=\"citation\"\u003eLav. 220.22\u003c/span\u003e ѥго "],["torot:20170213:lav:172457","и болѧре ѥго ту падоша· "],["torot:20170213:lav:163909","и перешедъ на \u003cspan class=\"citation\"\u003eLav. 220.23\u003c/span\u003e ѡну сторону днѣпра· плакасѧ по братѣ \u003cspan class=\"citation\"\u003eLav. 220.24\u003c/span\u003e своѥмъ· и по дружинѣ своеи· "],["torot:20170213:lav:131773","пришедъ чернигову \u003cspan class=\"citation\"\u003eLav. 220.25\u003c/span\u003e печаленъ зѣло· "],["torot:20170213:lav:131774","ст҃ополкъ же вбѣже \u003cspan class=\"citation\"\u003eLav. 220.26\u003c/span\u003e в треполь· "],["torot:20170213:lav:131775","и затворисѧ ту· "],["torot:20170213:lav:131776","и бѣ ту до вечера "],["torot:20170213:lav:156305","\u003cspan class=\"citation\"\u003eLav. 220.27\u003c/span\u003e и на ту ночь приде киеву· "],["torot:20170213:lav:131777","половци же \u003cspan class=\"citation\"\u003eLav. 220.28\u003c/span\u003e видѣвше сдолѣвше· пустиша по земли воююче· "],["torot:20170213:lav:131779","\u003cspan class=\"citation\"\u003eLav. 221.1\u003c/span\u003e а друзии възвратишасѧ к торцьскому· "],["torot:20170213:lav:131780","си же сѧ \u003cspan class=\"citation\"\u003eLav. 221.2\u003c/span\u003e злоба сключи въ дн҃ь възнесенья гса нашего \u003cspan class=\"citation\"\u003eLav. 221.3\u003c/span\u003e їсса хса· мцса· мая· въ· к҃ѕ· "],["torot:20170213:lav:131781","Ростислава же \u003cspan class=\"citation\"\u003eLav. 221.4\u003c/span\u003e искавше ѡбрѣтоша в рѣцѣ "],["torot:20170213:lav:156306","вземше принесоша \u003cspan class=\"citation\"\u003eLav. 221.5\u003c/span\u003e и киеву· "],["torot:20170213:lav:131782","и плакасѧ по немь мт҃и ѥго "],["torot:20170213:lav:156307","\u003cspan class=\"citation\"\u003eLav. 221.6\u003c/span\u003e и вси людье пожалишаси по немь по велику \u003cspan class=\"citation\"\u003eLav. 221.7\u003c/span\u003e оуности ѥго ради· "],["torot:20170213:lav:131783","и собрашасѧ епспи и попове \u003cspan class=\"citation\"\u003eLav. 221.8\u003c/span\u003e и черноризци· "],["torot:20170213:lav:131784","пѣсни ѡбычныя пѣвше положиша \u003cspan class=\"citation\"\u003eLav. 221.9\u003c/span\u003e и оу црк҃ви ст҃ыя соѳьи оу ѡц҃а своѥго· "],["torot:20170213:lav:131785","\u003cspan class=\"citation\"\u003eLav. 221.10\u003c/span\u003e половцемъ же ѡсѣдѧщемъ торцьскыи· противѧщимъ \u003cspan class=\"citation\"\u003eLav. 221.11\u003c/span\u003e же сѧ торкомъ и крѣпко борющимъсѧ· \u003cspan class=\"citation\"\u003eLav. 221.12\u003c/span\u003e из града оубиваху многы ѿ противных· "],["torot:20170213:lav:131788","\u003cspan class=\"citation\"\u003eLav. 221.13\u003c/span\u003e половци же начаша налѣгати "],["torot:20170213:lav:156313","и ѡтъимаху \u003cspan class=\"citation\"\u003eLav. 221.14\u003c/span\u003e воду· "],["torot:20170213:lav:131789","и изнемагати начаша людье в градѣ водною \u003cspan class=\"citation\"\u003eLav. 221.15\u003c/span\u003e жажею и го·лодомъ· "],["torot:20170213:lav:131790","и прислаша торци \u003cspan class=\"citation\"\u003eLav. 221.16\u003c/span\u003e къ ст҃ополку глщ҃е· "],["torot:20170213:lav:131791","аще не пришлеши брашна \u003cspan class=\"citation\"\u003eLav. 221.17\u003c/span\u003e предатисѧ имам· "],["torot:20170213:lav:131792","ст҃ополкъ же посла имъ "],["torot:20170213:lav:156314","и не \u003cspan class=\"citation\"\u003eLav. 221.18\u003c/span\u003e бѣ лзѣ вкрастисѧ в градъ· множьствомь вои \u003cspan class=\"citation\"\u003eLav. 221.19\u003c/span\u003e ратных· "],["torot:20170213:lav:163910","стояше ѡколо града· недѣль· ѳ҃· "],["torot:20170213:lav:131795","\u003cspan class=\"citation\"\u003eLav. 221.20\u003c/span\u003e И раздѣлишасѧ на двоѥ· "],["torot:20170213:lav:131796","ѡдина сташа оу града \u003cspan class=\"citation\"\u003eLav. 221.21\u003c/span\u003e рать борюще· "],["torot:20170213:lav:131797","а друзии поидоша кыѥву· "],["torot:20170213:lav:131798","\u003cspan class=\"citation\"\u003eLav. 221.22\u003c/span\u003e пустиша на воропъ межи киевъ· и вышегородъ· "],["torot:20170213:lav:131800","\u003cspan class=\"citation\"\u003eLav. 221.23\u003c/span\u003e ст҃ополкъ же выииде на желаню· "],["torot:20170213:lav:131801","\u003cspan class=\"citation\"\u003eLav. 221.24\u003c/span\u003e и поидоша противу собѣ ѡбои· "],["torot:20170213:lav:131802","и съступишасѧ· "],["torot:20170213:lav:131803","\u003cspan class=\"citation\"\u003eLav. 221.25\u003c/span\u003e и оукрѣписѧ брань· "],["torot:20170213:lav:131804","побѣгоша наши пред \u003cspan class=\"citation\"\u003eLav. 221.26\u003c/span\u003e иноплеменьникы· "],["torot:20170213:lav:131805","падаху язвени предъ \u003cspan class=\"citation\"\u003eLav. 221.27\u003c/span\u003e врагы нашими· "],["torot:20170213:lav:131806","и мнози погыбоша \u003cspan class=\"citation\"\u003eLav. 221.28\u003c/span\u003e мертви паче неже оу трьполѧ· "],["torot:20170213:lav:131807","ст҃ополкъ же \u003cspan class=\"citation\"\u003eLav. 222.1\u003c/span\u003e приде киеву самъ третии· "],["torot:20170213:lav:131808","а половци возвратишасѧ \u003cspan class=\"citation\"\u003eLav. 222.2\u003c/span\u003e к торцьскому· "],["torot:20170213:lav:131809","быша же си злая· мцса· \u003cspan class=\"citation\"\u003eLav. 222.3\u003c/span\u003e иоулѧ· въ· к҃г· "],["torot:20170213:lav:131810","на заоутея же въ· к҃д· \u003cspan class=\"citation\"\u003eLav. 222.4\u003c/span\u003e Въ ст҃ою мчн҃ку бориса и глѣба· быс плачь \u003cspan class=\"citation\"\u003eLav. 222.5\u003c/span\u003e в градѣ а не радость· грѣхъ ради \u003cspan class=\"citation\"\u003eLav. 222.6\u003c/span\u003e наших великихъ· и неправды за оумноженье \u003cspan class=\"citation\"\u003eLav. 222.7\u003c/span\u003e безаконии наших· "],["torot:20170213:lav:131815","\u003cspan class=\"citation\"\u003eLav. 222.8\u003c/span\u003e се бо на ны б҃ъ попусти поганым· не яко \u003cspan class=\"citation\"\u003eLav. 222.9\u003c/span\u003e милуя ихъ но насъ кажа да быхомъ сѧ \u003cspan class=\"citation\"\u003eLav. 222.10\u003c/span\u003e востѧгнули ѿ злых дѣлъ· "],["torot:20170213:lav:156315","симь казнить ны \u003cspan class=\"citation\"\u003eLav. 222.11\u003c/span\u003e нахоженьемь поганых· "],["torot:20170213:lav:131818","се бо есть батогъ ѥго· \u003cspan class=\"citation\"\u003eLav. 222.12\u003c/span\u003e данегли встѧгнувшесѧ вспомѧнемъсѧ· ѿ \u003cspan class=\"citation\"\u003eLav. 222.13\u003c/span\u003e злаго пути своѥго· "],["torot:20170213:lav:131821","сего ради в празднїкы \u003cspan class=\"citation\"\u003eLav. 222.14\u003c/span\u003e б҃ъ нам наводить сѣтованье· якоже сѧ створи \u003cspan class=\"citation\"\u003eLav. 222.15\u003c/span\u003e в се лѣто первоѥ зло на възнесенье гсне еже \u003cspan class=\"citation\"\u003eLav. 222.16\u003c/span\u003e оу трьполѧ· "],["torot:20170213:lav:131823","второе же въ праздникъ бориса \u003cspan class=\"citation\"\u003eLav. 222.17\u003c/span\u003e и глѣба· еже есть праздникъ новыи русьскыя \u003cspan class=\"citation\"\u003eLav. 222.18\u003c/span\u003e землѧ· "]]