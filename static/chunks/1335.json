[["proiel:20180408:gothic-nt:43617","\u003cspan class=\"citation\"\u003eJOHN 10.1\u003c/span\u003e Amen amen qiþa izwis, "],["proiel:20180408:gothic-nt:62948","saei inn ni atgaggiþ þairh daur in gardan lambe, ak steigiþ aljaþro, sah hliftus ist jah waidedja. "],["proiel:20180408:gothic-nt:43618","\u003cspan class=\"citation\"\u003eJOHN 10.2\u003c/span\u003e iþ sa inngaggands þairh daur hairdeis ist lambe. "],["proiel:20180408:gothic-nt:43619","\u003cspan class=\"citation\"\u003eJOHN 10.3\u003c/span\u003e þammuh daurawards uslukiþ, jah þo lamba stibnai is hausjand, jah þo swesona lamba haitiþ bi namin jah ustiuhiþ þo. "],["proiel:20180408:gothic-nt:43620","\u003cspan class=\"citation\"\u003eJOHN 10.4\u003c/span\u003e jah þan þo swesona lamba ustiuhiþ, faura im gaggiþ, jah þo lamba ina laistjand, unte kunnun stibna is. "],["proiel:20180408:gothic-nt:43621","\u003cspan class=\"citation\"\u003eJOHN 10.5\u003c/span\u003e iþ framaþjana ni laistjand, ak þliuhand faura imma, unte ni kunnun þize framaþjane stibna. "],["proiel:20180408:gothic-nt:43622","\u003cspan class=\"citation\"\u003eJOHN 10.6\u003c/span\u003e þo gajukon qaþ im Iesus: "],["proiel:20180408:gothic-nt:43623","iþ jainai ni froþun ƕa was, þatei rodida du im. "],["proiel:20180408:gothic-nt:43624","\u003cspan class=\"citation\"\u003eJOHN 10.7\u003c/span\u003e þanuh qaþ aftra du im Iesus: "],["proiel:20180408:gothic-nt:43625","amen amen, qiþa izwis þatei ik im daur þize lambe. "],["proiel:20180408:gothic-nt:43626","\u003cspan class=\"citation\"\u003eJOHN 10.8\u003c/span\u003e allai swa managai swe qemun, þiubos sind jah waidedjans; "],["proiel:20180408:gothic-nt:43627","akei ni hausidedun im þo lamba. "],["proiel:20180408:gothic-nt:43628","\u003cspan class=\"citation\"\u003eJOHN 10.9\u003c/span\u003e ik im þata daur. "],["proiel:20180408:gothic-nt:43629","þairh mik jabai ƕas inngaggiþ, ganisiþ, jah inngaggiþ jah utgaggiþ jah winja bigitiþ. "],["proiel:20180408:gothic-nt:43630","\u003cspan class=\"citation\"\u003eJOHN 10.10\u003c/span\u003e þiubs ni qimiþ, nibai ei stilai jah ufsneiþai jah fraqistjai; "],["proiel:20180408:gothic-nt:43631","iþ ik qam, ei libain aigeina jah managizo aigeina. "],["proiel:20180408:gothic-nt:43632","\u003cspan class=\"citation\"\u003eJOHN 10.11\u003c/span\u003e ik im hairdeis gods. "],["proiel:20180408:gothic-nt:43633","hairdeis sa goda saiwala seina lagjiþ faur lamba. "],["proiel:20180408:gothic-nt:43634","\u003cspan class=\"citation\"\u003eJOHN 10.12\u003c/span\u003e iþ asneis jah saei nist hairdeis, þizei ni sind lamba swesa, gasaiƕiþ wulf qimandan jah bileiþiþ þaim lambam jah þliuhiþ, jah sa wulfs frawilwiþ þo jah distahjiþ þo lamba. "],["proiel:20180408:gothic-nt:43635","\u003cspan class=\"citation\"\u003eJOHN 10.13\u003c/span\u003e iþ sa asneis afþliuhiþ, unte asneis ist jah ni karist ina þize lambe. "],["proiel:20180408:gothic-nt:43636","\u003cspan class=\"citation\"\u003eJOHN 10.14\u003c/span\u003e ik im hairdeis sa goda jah kann meina jah kunnun mik þo meina, \u003cspan class=\"citation\"\u003eJOHN 10.15\u003c/span\u003e swaswe kann mik atta jah ik kann attan, jah saiwala meina lagja faur þo lamba. "],["proiel:20180408:gothic-nt:43637","\u003cspan class=\"citation\"\u003eJOHN 10.16\u003c/span\u003e jah anþara lamba aih þoei ni sind þis awistris, "],["proiel:20180408:gothic-nt:62952","jah þo skal briggan, jah stibnos meinaizos hausjand, jah wairþand ain aweþi, ains hairdeis. "],["proiel:20180408:gothic-nt:43638","\u003cspan class=\"citation\"\u003eJOHN 10.17\u003c/span\u003e duhþe atta mik frijoþ, unte ik lagja saiwala meina, ei aftra nimau þo. "],["proiel:20180408:gothic-nt:43639","\u003cspan class=\"citation\"\u003eJOHN 10.18\u003c/span\u003e ni ƕashun nimiþ þo af mis, akei ik lagja þo af mis silbin; "],["proiel:20180408:gothic-nt:43640","waldufni haba aflagjan þo, jah waldufni haba aftra niman þo. "],["proiel:20180408:gothic-nt:43641","þo anabusn nam at attin meinamma. "],["proiel:20180408:gothic-nt:43642","\u003cspan class=\"citation\"\u003eJOHN 10.19\u003c/span\u003e þanuh missaqiss aftra warþ miþ Iudaium in þize waurde. "],["proiel:20180408:gothic-nt:43643","\u003cspan class=\"citation\"\u003eJOHN 10.20\u003c/span\u003e qeþunuh managai ize: "],["proiel:20180408:gothic-nt:43644","unhulþon habaiþ jah dwalmoþ; "],["proiel:20180408:gothic-nt:43645","ƕa þamma hauseiþ? "],["proiel:20180408:gothic-nt:43646","\u003cspan class=\"citation\"\u003eJOHN 10.21\u003c/span\u003e sumaih qeþun: "],["proiel:20180408:gothic-nt:43647","þo waurda ni sind unhulþon habandins; "],["proiel:20180408:gothic-nt:43648","ibai mag unhulþo blindaim augona uslukan? "],["proiel:20180408:gothic-nt:43649","\u003cspan class=\"citation\"\u003eJOHN 10.22\u003c/span\u003e warþ þan inniujiþa in Iairusaulwmai, jah wintrus was. "],["proiel:20180408:gothic-nt:43650","\u003cspan class=\"citation\"\u003eJOHN 10.23\u003c/span\u003e jah ƕarboda Iesus in alh in ubizwai Saulaumonis. "],["proiel:20180408:gothic-nt:43651","\u003cspan class=\"citation\"\u003eJOHN 10.24\u003c/span\u003e þanuh birunnun ina Iudaieis jah qeþun du imma: "],["proiel:20180408:gothic-nt:43652","und ƕa saiwala unsara hahis? "],["proiel:20180408:gothic-nt:43653","jabai þu sijais Xristus, qiþ unsis andaugiba. "],["proiel:20180408:gothic-nt:43654","\u003cspan class=\"citation\"\u003eJOHN 10.25\u003c/span\u003e andhof im Iesus: "],["proiel:20180408:gothic-nt:43655","qaþ izwis, jah ni galaubeiþ; "],["proiel:20180408:gothic-nt:43656","waurstwa þoei ik tauja in namin attins meinis, þo weitwodjand bi mik; "],["proiel:20180408:gothic-nt:43657","\u003cspan class=\"citation\"\u003eJOHN 10.26\u003c/span\u003e akei jus ni galaubeiþ, unte ni sijuþ lambe meinaize, swaswe qaþ izwis. "],["proiel:20180408:gothic-nt:43658","\u003cspan class=\"citation\"\u003eJOHN 10.27\u003c/span\u003e lamba meina stibnai meinai hausjand, jah ik kann þo, jah laistjand mik. "],["proiel:20180408:gothic-nt:43659","\u003cspan class=\"citation\"\u003eJOHN 10.28\u003c/span\u003e jah ik libain aiweinon giba im, jah ni fraqistnand aiw; "],["proiel:20180408:gothic-nt:43660","jah ni frawilwiþ ƕashun þo us handau meinai. "],["proiel:20180408:gothic-nt:43661","\u003cspan class=\"citation\"\u003eJOHN 10.29\u003c/span\u003e atta meins þatei fragaf mis, maizo allaim ist, jah ni aiw ainshun mag frawilwan þo us handau attins meinis. "],["proiel:20180408:gothic-nt:43662","\u003cspan class=\"citation\"\u003eJOHN 10.30\u003c/span\u003e ik jah atta meins ain siju. "],["proiel:20180408:gothic-nt:43663","\u003cspan class=\"citation\"\u003eJOHN 10.31\u003c/span\u003e nemun aftra stainans þai Iudaieis, ei waurpeina ana ina. "],["proiel:20180408:gothic-nt:43664","\u003cspan class=\"citation\"\u003eJOHN 10.32\u003c/span\u003e andhof im Iesus: "],["proiel:20180408:gothic-nt:52226","managa goda waurstwa ataugida izwis us attin meinamma, "],["proiel:20180408:gothic-nt:52227","in ƕarjis þize waurstwe staineiþ mik? "],["proiel:20180408:gothic-nt:43666","\u003cspan class=\"citation\"\u003eJOHN 10.33\u003c/span\u003e andhofun imma þai Iudaieis: "],["proiel:20180408:gothic-nt:43667","in godis waurstwis ni stainjam þuk, ak in wajamereins, jah þatei þu manna wisands taujis þuk silban du guda. "],["proiel:20180408:gothic-nt:43668","\u003cspan class=\"citation\"\u003eJOHN 10.34\u003c/span\u003e andhof im Iesus: "],["proiel:20180408:gothic-nt:43669","niu ist gameliþ in witoda izwaramma: "]]