[["torot:20170213:lav:156142","ѥгоже тѣло положено \u003cspan class=\"citation\"\u003eLav. 200.1\u003c/span\u003e быс черниговѣ за спасомъ. мцса. \u003cspan class=\"citation\"\u003eLav. 200.2\u003c/span\u003e иоулѧ .к҃г. дн҃ь. "],["torot:20170213:lav:130991","Сѣдѧщю ст҃ополку в него \u003cspan class=\"citation\"\u003eLav. 200.3\u003c/span\u003e мѣсто новѣгородѣ. сн҃у изѧславлю. ярополку \u003cspan class=\"citation\"\u003eLav. 200.4\u003c/span\u003e сѣдѧщю вышегородѣ. а володимеру сѣдѧщю \u003cspan class=\"citation\"\u003eLav. 200.5\u003c/span\u003e смолиньскѣ. приведе ѡлегъ и борисъ. поганыя \u003cspan class=\"citation\"\u003eLav. 200.6\u003c/span\u003e на русьскую землю. "],["torot:20170213:lav:130997","и поидоста на всеволода \u003cspan class=\"citation\"\u003eLav. 200.7\u003c/span\u003e с половци. "],["torot:20170213:lav:130998","всеволодъ же изиде противу \u003cspan class=\"citation\"\u003eLav. 200.8\u003c/span\u003e има. на съжицѣ. "],["torot:20170213:lav:131000","и побѣдиша половци русь. "],["torot:20170213:lav:131001","\u003cspan class=\"citation\"\u003eLav. 200.9\u003c/span\u003e и мнози оубьени быша. "],["torot:20170213:lav:131002","ту оубьѥнъ быс иванъ \u003cspan class=\"citation\"\u003eLav. 200.10\u003c/span\u003e жирославичь. и тукы чюдинь братъ. \u003cspan class=\"citation\"\u003eLav. 200.11\u003c/span\u003e порѣяни мнози. и ини мнози. \u003cspan class=\"citation\"\u003eLav. 200.12\u003c/span\u003e въ .к҃е. "],["torot:20170213:lav:131006","Ѡлегъ же и борисъ. придоста \u003cspan class=\"citation\"\u003eLav. 200.13\u003c/span\u003e чернигову мнѧще ѡдолѣвше. а землѣ русьскѣи \u003cspan class=\"citation\"\u003eLav. 200.14\u003c/span\u003e много зло створше. проливше кровь \u003cspan class=\"citation\"\u003eLav. 200.15\u003c/span\u003e хьсяньску. еяже крове взищеть б҃ъ ѿ руку \u003cspan class=\"citation\"\u003eLav. 200.16\u003c/span\u003e ѥю. "],["torot:20170213:lav:156143","и ѿвѣтъ дати има за погубленье дш҃а \u003cspan class=\"citation\"\u003eLav. 200.17\u003c/span\u003e хсьяньскы. "],["torot:20170213:lav:131012","всеволодъ же приде к брату \u003cspan class=\"citation\"\u003eLav. 200.18\u003c/span\u003e своѥму изѧславу киеву. "],["torot:20170213:lav:131013","цѣловавшесѧ и \u003cspan class=\"citation\"\u003eLav. 200.19\u003c/span\u003e сѣдоста. "],["torot:20170213:lav:131014","всеволодъ же исповѣда всѧ бывшая. "],["torot:20170213:lav:131015","\u003cspan class=\"citation\"\u003eLav. 200.20\u003c/span\u003e и реч ѥму изѧславъ "],["torot:20170213:lav:156144","брате не тужи. "],["torot:20170213:lav:131016","видиши \u003cspan class=\"citation\"\u003eLav. 200.21\u003c/span\u003e ли колико сѧ мнѣ сключи. "],["torot:20170213:lav:131017","первое не выгнаша \u003cspan class=\"citation\"\u003eLav. 200.22\u003c/span\u003e ли мене и имѣнье мое разграбиша. "],["torot:20170213:lav:131018","и пакы \u003cspan class=\"citation\"\u003eLav. 200.23\u003c/span\u003e кую вину вторую створилъ бѣхъ "],["torot:20170213:lav:156146","не изгнанъ \u003cspan class=\"citation\"\u003eLav. 200.24\u003c/span\u003e ли бѣхъ ѿ ваю брату своею. "],["torot:20170213:lav:131019","не блудилъ ли \u003cspan class=\"citation\"\u003eLav. 200.25\u003c/span\u003e бѣх по чюжимъ землѧм. "],["torot:20170213:lav:131020","имѣнья лишенъ бых. "],["torot:20170213:lav:131021","\u003cspan class=\"citation\"\u003eLav. 200.26\u003c/span\u003e не створих зла ничтоже. "],["torot:20170213:lav:131022","и нынѣ брате не \u003cspan class=\"citation\"\u003eLav. 200.27\u003c/span\u003e туживѣ. "],["torot:20170213:lav:131023","аще будеть нам причастье в русскѣи \u003cspan class=\"citation\"\u003eLav. 200.28\u003c/span\u003e земли. то ѡбѣма. "],["torot:20170213:lav:131025","аще лишена будевѣ то ѡба. "],["torot:20170213:lav:131026","\u003cspan class=\"citation\"\u003eLav. 201.1\u003c/span\u003e азъ сложю главу свою за тѧ. "],["torot:20170213:lav:131027","и се рек оутѣши \u003cspan class=\"citation\"\u003eLav. 201.2\u003c/span\u003e всеволода. "],["torot:20170213:lav:131028","и повелѣ сбирати вои ѿ мала до \u003cspan class=\"citation\"\u003eLav. 201.3\u003c/span\u003e велика. "],["torot:20170213:lav:131029","и поиде изѧславъ съ ярополъкомъ \u003cspan class=\"citation\"\u003eLav. 201.4\u003c/span\u003e снм҃ъ своим. и всеволодъ с володимеромъ сн҃омъ \u003cspan class=\"citation\"\u003eLav. 201.5\u003c/span\u003e своимъ. "],["torot:20170213:lav:131031","и поидоша к чернигову. "],["torot:20170213:lav:131032","и черниговци \u003cspan class=\"citation\"\u003eLav. 201.6\u003c/span\u003e затворишасѧ в градѣ. "],["torot:20170213:lav:131033","ѡлег же и борисъ \u003cspan class=\"citation\"\u003eLav. 201.7\u003c/span\u003e бѧста "],["torot:20170213:lav:156147","черниговцемъ же не ѡтворившимсѧ. \u003cspan class=\"citation\"\u003eLav. 201.8\u003c/span\u003e приступиша ко граду. "],["torot:20170213:lav:131035","володимеръ же приступи \u003cspan class=\"citation\"\u003eLav. 201.9\u003c/span\u003e ко вратомъ всточнымъ. ѿ стрежени "],["torot:20170213:lav:156148","и ѡтѧ \u003cspan class=\"citation\"\u003eLav. 201.10\u003c/span\u003e врата. "],["torot:20170213:lav:131037","и ѡтвориша градъ ѡколнии. "],["torot:20170213:lav:131038","и пожгоша \u003cspan class=\"citation\"\u003eLav. 201.11\u003c/span\u003e и. людемъ же вбѣгшим въ дънѣшнии градъ. "],["torot:20170213:lav:131040","\u003cspan class=\"citation\"\u003eLav. 201.12\u003c/span\u003e изѧслав же. и всеволодъ. слышаста яко идеть \u003cspan class=\"citation\"\u003eLav. 201.13\u003c/span\u003e ѡлегъ. и борисъ противу. "],["torot:20170213:lav:131044","изѧслав же и всеволодъ. \u003cspan class=\"citation\"\u003eLav. 201.14\u003c/span\u003e оуранивше поидоста ѿ града. противу \u003cspan class=\"citation\"\u003eLav. 201.15\u003c/span\u003e ѡлгови. "],["torot:20170213:lav:131047","реч же ѡлегъ к борисови. "],["torot:20170213:lav:131048","не ходивѣ \u003cspan class=\"citation\"\u003eLav. 201.16\u003c/span\u003e противу. "],["torot:20170213:lav:131049","не можевѣ стати противу четыремъ \u003cspan class=\"citation\"\u003eLav. 201.17\u003c/span\u003e кнѧземъ. "],["torot:20170213:lav:131050","но послевѣ с молбою къ строѥма \u003cspan class=\"citation\"\u003eLav. 201.18\u003c/span\u003e своима. "],["torot:20170213:lav:131051","и реч ѥму борисъ. "],["torot:20170213:lav:131052","ты готова зри. "],["torot:20170213:lav:131053","азъ \u003cspan class=\"citation\"\u003eLav. 201.19\u003c/span\u003e имъ противенъ. всѣмъ "],["torot:20170213:lav:156170","похваливъсѧ велми. не \u003cspan class=\"citation\"\u003eLav. 201.20\u003c/span\u003e вѣдыи яко б҃ъ гордымъ противитсѧ. смѣренымъ \u003cspan class=\"citation\"\u003eLav. 201.21\u003c/span\u003e даѥть блгдть. да не хватсѧ силныи \u003cspan class=\"citation\"\u003eLav. 201.22\u003c/span\u003e силою своѥю. "],["torot:20170213:lav:131058","и подоста противу. "],["torot:20170213:lav:131059","и бывшимъ \u003cspan class=\"citation\"\u003eLav. 201.23\u003c/span\u003e имъ на мѣстѣ оу села. на нѣжатинѣ нивѣ. и \u003cspan class=\"citation\"\u003eLav. 201.24\u003c/span\u003e сступившимсѧ ѡбоимъ. быс сѣча зла. "],["torot:20170213:lav:131063","первое \u003cspan class=\"citation\"\u003eLav. 201.25\u003c/span\u003e оубиша бориса. сн҃а вѧчеславлѧ. похвалившагосѧ \u003cspan class=\"citation\"\u003eLav. 201.26\u003c/span\u003e велми. "],["torot:20170213:lav:131066","изѧславу же стоящю въ пѣшцихъ. \u003cspan class=\"citation\"\u003eLav. 201.27\u003c/span\u003e и внезапу приѣхавъ ѥдинъ. оудари и \u003cspan class=\"citation\"\u003eLav. 201.28\u003c/span\u003e копьемъ за плече. "],["torot:20170213:lav:131069","тако оубьѥнъ быс изѧславъ \u003cspan class=\"citation\"\u003eLav. 201.29\u003c/span\u003e сн҃ъ ярославль. "],["torot:20170213:lav:131070","продолжьже бывъши сѣчи. \u003cspan class=\"citation\"\u003eLav. 201.30\u003c/span\u003e побѣже ѡлегъ в малѣ дружинѣ. "],["torot:20170213:lav:131072","и ѡдва \u003cspan class=\"citation\"\u003eLav. 202.1\u003c/span\u003e оутече. "],["torot:20170213:lav:156171","бѣжа тмутороканю. "],["torot:20170213:lav:131074","оубьѥнъ быс \u003cspan class=\"citation\"\u003eLav. 202.2\u003c/span\u003e кнѧзь изѧславъ мцса. ѡктѧмбрѧ. въ .г҃. дн҃ь. "],["torot:20170213:lav:131075","\u003cspan class=\"citation\"\u003eLav. 202.3\u003c/span\u003e И вземше тѣло ѥго привезоша и в лодьи. "]]