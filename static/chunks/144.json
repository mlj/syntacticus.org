[["iswoc:20160620:wscp:103359","\u003cspan class=\"citation\"\u003eWSCp MARK 13.35\u003c/span\u003e Eornostlice wacigeað, "],["iswoc:20160620:wscp:121909","ge nyton hwænne þæs huses hlaford cymð þe on æfen þe on midre nihte þe on hancrede þe on mergen. "],["iswoc:20160620:wscp:121911","\u003cspan class=\"citation\"\u003eWSCp MARK 13.36\u003c/span\u003e Þe læs he eow slapende gemete þonne he færinga cymð. "],["iswoc:20160620:wscp:103360","\u003cspan class=\"citation\"\u003eWSCp MARK 13.37\u003c/span\u003e Soðlice þæt ic eow secge "],["iswoc:20160620:wscp:158700","eallum, ic hit secge, "],["iswoc:20160620:wscp:121912","waciað. "],["iswoc:20160620:wscp:103362","\u003cspan class=\"citation\"\u003eWSCp MARK 14.1\u003c/span\u003e Soþlice þa æfter twam dagum wæron Eastron; "],["iswoc:20160620:wscp:103363","\u0026 þa sohton þa heahsacerdas \u0026 þa boceras hu hi hine mid facne namon \u0026 ofslogon. "],["iswoc:20160620:wscp:103364","\u003cspan class=\"citation\"\u003eWSCp MARK 14.2\u003c/span\u003e Ða cwædon hi, "],["iswoc:20160620:wscp:122389","næs na on freolsdæge þe læs þæs folces gehlyd wurde. "],["iswoc:20160620:wscp:103365","\u003cspan class=\"citation\"\u003eWSCp MARK 14.3\u003c/span\u003e And þa se hælend wæs on Bethania on Simones huse anes hreoflan \u0026 þar sæt; þa com an wif \u0026 hæfde hyre sealfbox deorwyrþes nardes; \u0026 tobrocenum sealfboxe ofer his heafod aget. "],["iswoc:20160620:wscp:103368","\u003cspan class=\"citation\"\u003eWSCp MARK 14.4\u003c/span\u003e Sume hit unwurðlice forbæron \u0026 betwux him sylfum cwædon, "],["iswoc:20160620:wscp:122390","for hwi wæs þisse sealfe forspillednes geworden? "],["iswoc:20160620:wscp:103370","\u003cspan class=\"citation\"\u003eWSCp MARK 14.5\u003c/span\u003e Þeos sealf mihte beon geseald to þrim hund penegum \u0026 beon þearfum geseald; "],["iswoc:20160620:wscp:103371","\u0026 yrsydon agen hi. "],["iswoc:20160620:wscp:103372","\u003cspan class=\"citation\"\u003eWSCp MARK 14.6\u003c/span\u003e Ða cwæð se hælend, "],["iswoc:20160620:wscp:122393","lætað hi; "],["iswoc:20160620:wscp:103373","Hwi synt ge hire grame; "],["iswoc:20160620:wscp:103374","God weorc heo on me worhte. "],["iswoc:20160620:wscp:103375","\u003cspan class=\"citation\"\u003eWSCp MARK 14.7\u003c/span\u003e Soðlice symble ge habbað þearfan mid eow "],["iswoc:20160620:wscp:103376","\u0026 þonne ge wyllað ge magon him teala don; "],["iswoc:20160620:wscp:103377","Me ge symble nabbað. "],["iswoc:20160620:wscp:103378","\u003cspan class=\"citation\"\u003eWSCp MARK 14.8\u003c/span\u003e Þeos sealde þæt heo hæfde; "],["iswoc:20160620:wscp:103379","Heo com to smyrianne minne lichaman on byrgene. "],["iswoc:20160620:wscp:103380","\u003cspan class=\"citation\"\u003eWSCp MARK 14.9\u003c/span\u003e Soðlice ic eow secge "],["iswoc:20160620:wscp:122394","swa hwar swa þis godspell gebodad bið on eallum middanearde bið gebodod þæt heo þis on his gemynde dyde. "],["iswoc:20160620:wscp:103381","\u003cspan class=\"citation\"\u003eWSCp MARK 14.10\u003c/span\u003e Ða Iudas Scarioth, þæt is, wiþersaca, an of þam twelfum, ferde to þam heahsacerdum þæt he hine belæwde. "],["iswoc:20160620:wscp:103382","\u003cspan class=\"citation\"\u003eWSCp MARK 14.11\u003c/span\u003e Þa hi þis gehyrdon hi fahnodon \u0026 beheton him feoh to syllanne "],["iswoc:20160620:wscp:103384","\u0026 he smeade hu he hine digellice sealde. "],["iswoc:20160620:wscp:103385","\u003cspan class=\"citation\"\u003eWSCp MARK 14.12\u003c/span\u003e And þam forman dæge azimorum þa hi Eastron offrodon his leorningcnihtas him sædon, "],["iswoc:20160620:wscp:122395","hwyder wylt þu þæt we faron \u0026 gegearwian þe þæt ðu Eastron ete? "],["iswoc:20160620:wscp:103386","\u003cspan class=\"citation\"\u003eWSCp MARK 14.13\u003c/span\u003e Ða sende he twegen of his leorningcnihtum \u0026 sæde him, "],["iswoc:20160620:wscp:122396","gað on þa ceastre "],["iswoc:20160620:wscp:103388","\u0026 inc agen yrnð sum man berende sume wæterflaxan; "],["iswoc:20160620:wscp:103389","Folgiað him. "],["iswoc:20160620:wscp:103390","\u003cspan class=\"citation\"\u003eWSCp MARK 14.14\u003c/span\u003e \u0026 swa hwyder swa he inngæð, secgað þæs huses hlaforde, "],["iswoc:20160620:wscp:103391","vre Lareow segð, "],["iswoc:20160620:wscp:122401","hwar is min gysthus \u0026 min gereord "],["iswoc:20160620:wscp:103392","hwar ete ic Eastron mid minum leorningcnihtum? "],["iswoc:20160620:wscp:103393","\u003cspan class=\"citation\"\u003eWSCp MARK 14.15\u003c/span\u003e And he inc geswutelað mycele healle gedæfte "],["iswoc:20160620:wscp:103394","\u0026 gegeearwiað us þara. "],["iswoc:20160620:wscp:103395","\u003cspan class=\"citation\"\u003eWSCp MARK 14.16\u003c/span\u003e Þa ferdon his leorningcnihtas \u0026 comon on þa ceastre \u0026 fundon hit eall swa he sæde \u0026 gegearwodon þa Eastron. "],["iswoc:20160620:wscp:103399","\u003cspan class=\"citation\"\u003eWSCp MARK 14.17\u003c/span\u003e Soðlice þa æfen com him twelfum mid him, \u003cspan class=\"citation\"\u003eWSCp MARK 14.18\u003c/span\u003e Sittendum \u0026 etendum sæde se hælend, "],["iswoc:20160620:wscp:122402","soðlice ic eow secge þæt eower an þe mid me yt gesylð me. "],["iswoc:20160620:wscp:122403","\u003cspan class=\"citation\"\u003eWSCp MARK 14.19\u003c/span\u003e Ða ongunnon hi beon dreorige \u0026 betwux him cweðan, "],["iswoc:20160620:wscp:122404","cwyst þu "],["iswoc:20160620:wscp:122405","eom ic hit? "],["iswoc:20160620:wscp:103401","\u003cspan class=\"citation\"\u003eWSCp MARK 14.20\u003c/span\u003e Þa sæde he him, "],["iswoc:20160620:wscp:122407","an of eow twelfum me sylð se ðe his hand on disce mid me dypð. "],["iswoc:20160620:wscp:103402","\u003cspan class=\"citation\"\u003eWSCp MARK 14.21\u003c/span\u003e And witodlice mannes sunu gæð swa be him awriten is; "],["iswoc:20160620:wscp:103403","Wa þam menn þurh þone þe mannes sunu geseald bið, "],["iswoc:20160620:wscp:103404","betere him wære þæt se mann acenned nære. "],["iswoc:20160620:wscp:103405","\u003cspan class=\"citation\"\u003eWSCp MARK 14.22\u003c/span\u003e Him þa etendum afeng se hælend hlaf \u0026 hine bletsiende bræc \u0026 sealde him \u0026 þus cwæð, "],["iswoc:20160620:wscp:103409","nimað; "],["iswoc:20160620:wscp:103410","ðis ys min lichama. "],["iswoc:20160620:wscp:103411","\u003cspan class=\"citation\"\u003eWSCp MARK 14.23\u003c/span\u003e \u0026 onfeng calice \u0026 Gode þancas dyde \u0026 sealde him "],["iswoc:20160620:wscp:103414","\u0026 ealle him ofdruncon. "],["iswoc:20160620:wscp:103415","\u003cspan class=\"citation\"\u003eWSCp MARK 14.24\u003c/span\u003e Þa sæde he him, "],["iswoc:20160620:wscp:122408","ðis ys min blod þære niwan cyðnesse þæt bið for manegum agoten. "],["iswoc:20160620:wscp:103416","\u003cspan class=\"citation\"\u003eWSCp MARK 14.25\u003c/span\u003e Soðlice ic eow secge þæt ic heonon forð ne drince of þyses wingeardes cynne oð þone dæg þonne ic hine niwne drince on Godes rice. "],["iswoc:20160620:wscp:103417","\u003cspan class=\"citation\"\u003eWSCp MARK 14.26\u003c/span\u003e And gecwedenum lofe hi ferdon on elebergena Munt. "],["iswoc:20160620:wscp:103418","\u003cspan class=\"citation\"\u003eWSCp MARK 14.27\u003c/span\u003e Ða cwæð se hælend, "],["iswoc:20160620:wscp:122409","ealle ge beoð geuntreowsode on þisse nihte "],["iswoc:20160620:wscp:122410","forþam þe hit awriten is, "],["iswoc:20160620:wscp:122411","ic slea þæne hyrde "],["iswoc:20160620:wscp:103419","\u0026 beon þa scep todræfede. "],["iswoc:20160620:wscp:103420","\u003cspan class=\"citation\"\u003eWSCp MARK 14.28\u003c/span\u003e Ac æfter þam þe ic arise, ic cume beforan eow on Galileam. "],["iswoc:20160620:wscp:103421","\u003cspan class=\"citation\"\u003eWSCp MARK 14.29\u003c/span\u003e Þa sæde Petrus him, "],["iswoc:20160620:wscp:122412","þeah ðe ealle swicion ne swicige ic þe na. "],["iswoc:20160620:wscp:103422","\u003cspan class=\"citation\"\u003eWSCp MARK 14.30\u003c/span\u003e Ða cwæð se hælend, "],["iswoc:20160620:wscp:122413","soþlice ic þe secge þæt ðu on þisse nihte ær hana tuwa crawe þriwa wiðsæcst min. "],["iswoc:20160620:wscp:103423","\u003cspan class=\"citation\"\u003eWSCp MARK 14.31\u003c/span\u003e \u0026 he þæs ðe mare spræc, "],["iswoc:20160620:wscp:103424","\u0026 þeah me gebyrige mid þe to sweltene, ne ætsace ic þin; "],["iswoc:20160620:wscp:103425","\u0026 swa hi cwædon ealle. "],["iswoc:20160620:wscp:103426","\u003cspan class=\"citation\"\u003eWSCp MARK 14.32\u003c/span\u003e Þa comon hi to anum tune þæs nama wæs Gezemani, "],["iswoc:20160620:wscp:103427","\u0026 he cwæð to his leorningcnihton, "]]