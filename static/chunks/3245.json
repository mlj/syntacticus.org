[["torot:20180919:sergrad:197177","тѣшита сѧ и ѹтѣшита сѧ "],["torot:20180919:sergrad:197411","се бо дарова вама бг҃ъ отрока тѣшенїѧ тѧклоименита. ꙗко в родс꙽твѣ его тѣшене дарова бг҃ъ своим цр҃квамъ. "],["torot:20180919:sergrad:197179","и паки въ житїи феѡдора едесскаг писано ес. ꙗко родтелїе его симеонъ и мр҃їѧ молитвою просиста себе дѣтища сн҃а. "],["torot:20180919:sergrad:197181","во единъ ѿ дн҃іи въ первѹю сѹботѹ великаго поста въ цр҃кви молѧщима сѧ има. сладко нѣкое видѣнїе предста има особь комѹждо их ꙗвль сѧ. "],["torot:20180919:sergrad:197183","мнѧста бо сѧ видѣти великаго мчнка феѡдора тирона кѹпно с павлом апслом стоꙗща и гл҃юща. "],["torot:20180919:sergrad:197184","воистинѹ даръ бж҃їи бѹдет ражаемыи ѡтрокъ еже ес феодоръ "],["torot:20180919:sergrad:197412","еж и быс. "],["torot:20180919:sergrad:197185","пишет же в꙽ житїи ст҃го ѿц҃а нашего петра митрополита новаго чюдотворца иже в рꙋси. ꙗко прилѹчи сѧ нѣчто сицевъ знаменїе "],["torot:20180919:sergrad:197413","и прежде роженїѧ его. еще сѹщꙋ емѹ во ѹтробе мт҃ерне. во единѹ ѿ нощеи свѣтающи дн҃еви ндли видѣ видѣнїе таково мт҃и его. "],["torot:20180919:sergrad:197189","мнѧше бо сѧ еи агньца держати на рѹкѹ своею. "],["torot:20180919:sergrad:197190","посреди же рогѹ его древо бл҃голиствено израстъше. и мнѡгими цвѣты ж и плоды обложено. и посреди вѣтвїи его мнѡги свѣтѧща свеща. "],["torot:20180919:sergrad:197193","и воз꙽бѹдив꙽ши сѧ. недоѹмѣѧше сѧ что се. или что събытїе и конецъ таковомѹ видѣнїю. "],["torot:20180919:sergrad:197196","ѡбаче аще она и недомышлѧше сѧ. но конецъ сбытїю послѣди со ѹдивленїемъ ꙗви. еликими дар꙽ми ѹгодника своего бг҃ъ обогати. "],["torot:20180919:sergrad:197199","и что подобает инаѧ прочаѧ гл҃ати. и долготою слова послѹшателем слꙋхи ленивы творити "],["torot:20180919:sergrad:197414","сытость бѡ и дѡлгота слова ратникъ ес слѹхꙋ. ꙗкоже и преѹмноженаѧ пища телесем. "],["torot:20180919:sergrad:197202","и ник꙽тоже да не зазрит ми грѹбости моеи ꙗк ѡ семъ продолжив꙽шѹ ми слово. "],["torot:20180919:sergrad:197203","и еж ѿ прочих ст҃ых ѿ житїѧ ихъ воспоминаѧ и приводѧ свидѣтельства на извѣщенїе. и приѹподоблѧѧ к꙽ подлежащеи повѣсти. чюднаго сего мѹжа чюдны и вещи сказают сѧ. "],["torot:20180919:sergrad:197206","чюдо ново слышаще сѧ еже во ѹтробе зачало провоз꙽глашеиїѧ его. "],["torot:20180919:sergrad:197207","чюдно же въ младенцех в꙽ пеленах воспитанїе его. "],["torot:20180919:sergrad:197208","не хѹдо бо знаменїе сїе мнѧше сѧ быти. "],["torot:20180919:sergrad:197209","тако бо подобаше с꙽ чюдесем родити сѧ таковомѹ отрокѹ ꙗко да ѿ сего познают прочїи чл҃вцы. ꙗко такова чюдна мѹжа. чюдно и зачатїе и рожство и воспитѣнїе "],["torot:20180919:sergrad:197415","таковою блгдтїю г҃ь ѹдиви его. паче прочих младенцевъ новоражающих꙽ сѧ. и тацѣми знамен꙽ми проѧвлѧше о нем премꙋдрое бж҃їе промышленїе. "],["torot:20180919:sergrad:197214","хощѹ же сказати времена и лѣта в нѧже прпдбныи роди сѧ. "],["torot:20180919:sergrad:197215","в лѣта бл҃гочстиваго преславнаго державнаго цр҃ѧ андроника самодръжца греческаго. иже въ цр҃иградѣ црствовав꙽шаго. прї архїепспѣ констѧн꙽тинаграда. калисте патрїарсѣ вселеньскомъ. "],["torot:20180919:sergrad:197416","в꙽ земли ж рѹсьстей въ кнѧженїе великое тѳерьское. при великом кнѕ҃е димитрии михаиловичи. при ар꙽хиепспѣ пресщ҃еннем петрѣ митрополите всеа рѹси. егда рать. ахмѹлова. "],["torot:20180919:sergrad:197251","\u003cspan class=\"citation\"\u003eSergij of Radonezh 5\u003c/span\u003e младенецъ же прежереченныи ѡ немже слово изначала приходит. бѣ ѹбо по ст҃мъ крщ҃енїи преиде нѣколико времѧ мсцеи. егда и ѿдоенъ быс законом естес꙽тва "],["torot:20180919:sergrad:197417","и ѿ сосцѹ ѿемлет сѧ. "],["torot:20180919:sergrad:197254","и ѿ пеленъ разрешает сѧ "],["torot:20180919:sergrad:197418","и ѿ колыбѣли свобожает сѧ. "],["torot:20180919:sergrad:197255","и тако абїе отроча растѧше прочее времѧ по ѡбычаю телеснаго возраста. преѹспеваѧ дш҃ею и тѣлом и дх҃омъ и исполнѧѧ сѧ разѹма и страха бж҃їѧ. "],["torot:20180919:sergrad:197257","и млсть бж҃їѧ бѣ на нем. "],["torot:20180919:sergrad:197258","дондеже достиже до седмаго лѣта возрастом. въегда родителїе его вдаша его грамоте ѹчити "],["torot:20180919:sergrad:197419","прежереченныи рабъ бж҃їи кирилъ. имѣѧше три сн҃ы перваго стефана. втораго же сего варфоломѣѧ. третїѧго же петра их꙽же воспита со всѧким наказанїем во бл҃гочстїи и чстотѣ. "],["torot:20180919:sergrad:197263","стеѳанѹ же и петрѹ спѣшно изъѹчившѹ грамотѹ. семѹ же отрокѹ не скоро выкънѹщꙋ писанїю но медлено нѣкако и непрілѣж꙽но. ѹчитель ж его со многим прилежанїем ѹчаше его. но ѡтрокъ не в꙽нимаше и не ѹмѣѧше. "],["torot:20180919:sergrad:197267","неточенъ быс дрꙋжинѣ своеи ѹчащим꙽ сѧ с нимъ. "],["torot:20180919:sergrad:197268","ѡ семъ ѹбо много браним бываше ѿ родителю своею. болѣ ж ѿ ѹчителѧ томим. а ѿ дрꙋжины ѹкарѧемъ. "],["torot:20180919:sergrad:197271","отрокъ ж в꙽ таинѣ часто со слезами молѧше сѧ бг҃ѹ гл҃ѧ. "],["torot:20180919:sergrad:197272","г҃и ты даи же ми грамотѹ сїю "],["torot:20180919:sergrad:197420","ты наѹчи мѧ и врзѹми мѧ. "],["torot:20180919:sergrad:197273","ꙗко ѿ бг҃а дасть с емꙋ книжныи разꙋм. а не ѿ чл҃къ. "],["torot:20180919:sergrad:197275","по семъ ѹбо не мала печал бѧше родителема его. "],["torot:20180919:sergrad:197276","не малꙋ же тщетꙋ в꙽мѣнѧше себѣ ѹчт҃ль его. "],["torot:20180919:sergrad:197277","вси же си печалѧхѹ сѧ невѣдꙋще ꙗж ѡ немъ вышнѧго с꙽троенїѧ бж҃їѧ промысла ꙗже хощет бг҃ъ сотворити на отрочати семъ. ꙗко не оставит г҃ь прпдбнаг своег. "],["torot:20180919:sergrad:197279","се же бѧше по смотренїю бж҃їю быти семꙋ. ꙗко да ѿ бг҃а книжное ѹченїе бꙋдет емѹ. а не ѿ чл҃къ "],["torot:20180919:sergrad:197520","еж и быс. "],["torot:20180919:sergrad:197282","скажем꙽ же и сїе ꙗко ѿ бж҃їѧ ѿкровенїѧ ѹмѣти емѹ грамотѹ. "],["torot:20180919:sergrad:197283","во единъ ѹбо ѿ дн҃їи ѿц҃ъ его посла его на в꙽зысканїе клюсѧт "],["torot:20180919:sergrad:197521","се же все быс всемѹдраго бг҃а сѹдбами. ꙗкоже первыѧ цр҃ьскїѧ книги извѣщают о саѹлѣ иже посланъ бѧше ѿц҃емъ своимъ кис꙽сомъ на в꙽зысканїе ослѧтъ. "],["torot:20180919:sergrad:197285","он꙽ же шедъ ѡбрѣте ст҃аго прорка самоила. ѿ негоже помазанъ бысть на цр҃ьс꙽тво и выше дѣла подѣлїе приобрѣте. "],["torot:20180919:sergrad:197287","сице и бл҃женыи ѡтрокъ выше дѣла подѣлїе обрѣте. "],["torot:20180919:sergrad:197288","посланъ бо быс ѿц҃ем своим кирилѡм на в꙽зысканїе скота. "],["torot:20180919:sergrad:197289","ѡбрѣте етера черноризца старца ст҃а странна и незнаема саномъ прозвитера. ст҃олѣпна и агг҃ловидна на полѣ подъ дѹбом стоѧща. и мл҃твꙋ прилѣжно со слезами творѧща. "],["torot:20180919:sergrad:197292","отрокъ ж видѣвъ преже сотвори смирено метанїе емѹ. "],["torot:20180919:sergrad:197293","таче приближи сѧ и ста близ его ѡжадаѧ конца молитвѣ. "],["torot:20180919:sergrad:197294","и ꙗко преста старецъ и возрѣвъ на ѡтрока и прозрѣ внѹтренима очима. ꙗко хощет быти сосѹд изъбранъ ст҃омѹ дх҃ѹ. и пригласивъ призва и к себѣ. "],["torot:20180919:sergrad:197297","и блгсви его "],["torot:20180919:sergrad:197523","и о х҃е цѣлованїе дастъ емѹ "],["torot:20180919:sergrad:197522","и вопроси его гл҃ѧ. "],["torot:20180919:sergrad:197298","да что ищеши или что хощеши чадо. "],["torot:20180919:sergrad:197299","отрок꙽ же рече "],["torot:20180919:sergrad:197524","возлюби дш҃а моѧ въжелѣти паче всего ѹмѣти грамотѹ сїю. еже и вданъ бых ѹчити сѧ "]]