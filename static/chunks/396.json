[["proiel:20170214:gothic-nt:46645","\u003cspan class=\"citation\"\u003e1COR 10.27\u003c/span\u003e iþ jabai ƕas laþo izwis þize ungalaubjandane jah wileiþ gaggan, all þatei faurlagjaidau izwis matjaiþ, ni waiht andsitandans bi gahugdai. "],["proiel:20170214:gothic-nt:46646","\u003cspan class=\"citation\"\u003e1COR 10.28\u003c/span\u003e iþ jabai ƕas qiþai þatei galiugam gasaliþ ist, ni matjaiþ in jainis þis bandwjandins jah þuhtaus: "],["proiel:20170214:gothic-nt:46647","fraujins ist auk airþa jah fullo izos; "],["proiel:20170214:gothic-nt:46648","\u003cspan class=\"citation\"\u003e1COR 10.29\u003c/span\u003e þuhtu-þ-þan qiþa ni silbins, ak anþaris. "],["proiel:20170214:gothic-nt:46649","duƕe auk frijei meina stojada þairh ungalaubjandins þuhtu? "],["proiel:20170214:gothic-nt:46650","\u003cspan class=\"citation\"\u003e1COR 10.30\u003c/span\u003e jabai ik anstai andnima, duƕe anaqiþaidau in þize ik awiliudo? "],["proiel:20170214:gothic-nt:46651","\u003cspan class=\"citation\"\u003e1COR 10.31\u003c/span\u003e jaþþe nu matjaiþ jaþþe drigkaiþ jaþþe ƕa taujiþ, allata du wulþau gudis taujaiþ. "],["proiel:20170214:gothic-nt:46652","\u003cspan class=\"citation\"\u003e1COR 10.32\u003c/span\u003e unufbrikandans sijaiþ jah Iudaium jah þiudom jah aikklesjon gudis, \u003cspan class=\"citation\"\u003e1COR 10.33\u003c/span\u003e swaswe ik allaim all leika, ni sokjands þatei mis bruk sijai, ak þatei þaim managam, ei ganisaina."],["proiel:20170214:gothic-nt:46653","\u003cspan class=\"citation\"\u003e1COR 11.1\u003c/span\u003e Galeikondans meinai wairþaiþ, swaswe ik Xristaus. "],["proiel:20170214:gothic-nt:46654","\u003cspan class=\"citation\"\u003e1COR 11.2\u003c/span\u003e hazj-uþ-þan izwis, broþrjus, þei allata mein gamunandans sijuþ, jasswaswe anafalh izwis, anabusnins gafastaiþ. "],["proiel:20170214:gothic-nt:46655","\u003cspan class=\"citation\"\u003e1COR 11.3\u003c/span\u003e wiljau-þ-þan izwis witan þatei allaize abne haubiþ Xristus ist; "],["proiel:20170214:gothic-nt:46656","iþ haubiþ qinons aba; "],["proiel:20170214:gothic-nt:46657","iþ haubiþ Xristaus guþ. "],["proiel:20170214:gothic-nt:46658","\u003cspan class=\"citation\"\u003e1COR 11.4\u003c/span\u003e ƕazuh abne bidjands aiþþau praufetjands gahulidamma haubida gaaiwiskoþ haubiþ sein. "],["proiel:20170214:gothic-nt:46659","\u003cspan class=\"citation\"\u003e1COR 11.5\u003c/span\u003e iþ ƕoh qinono bidjandei aiþþau praufetjandei andhulidamma haubida gaaiwiskoþ haubiþ sein; "],["proiel:20170214:gothic-nt:46660","ain auk ist jah þata samo þizai biskabanon. "],["proiel:20170214:gothic-nt:46661","\u003cspan class=\"citation\"\u003e1COR 11.6\u003c/span\u003e unte jabai ni huljai sik qino, skabaidau; "],["proiel:20170214:gothic-nt:46662","iþ jabai agl ist qinon du kapillon aiþþau skaban, gahuljai... "],["proiel:20170214:gothic-nt:46663","...\u003cspan class=\"citation\"\u003e1COR 11.21\u003c/span\u003e seinamma faursniwiþ du matjan, jah þan sums gredags sumz-uþ-þan drugkans ist. "],["proiel:20170214:gothic-nt:46664","\u003cspan class=\"citation\"\u003e1COR 11.22\u003c/span\u003e ibai auk gardins ni habaiþ du matjan jah drigkan? "],["proiel:20170214:gothic-nt:46665","þau aikklesjon gudis frakunnuþ, jah gaaiwiskoþ þans unhabandans? "],["proiel:20170214:gothic-nt:46666","ƕa qiþau izwis? "],["proiel:20170214:gothic-nt:46667","hazjau izwis? "],["proiel:20170214:gothic-nt:46668","in þamma ni hazja. "],["proiel:20170214:gothic-nt:46669","\u003cspan class=\"citation\"\u003e1COR 11.23\u003c/span\u003e unte ik andnam at fraujin þatei jah anafalh izwis, þatei frauja Iesus in þizaiei naht galewiþs was, nam hlaif \u003cspan class=\"citation\"\u003e1COR 11.24\u003c/span\u003e jah awiliudonds gabrak jah qaþ: "],["proiel:20170214:gothic-nt:52494","nimiþ, "],["proiel:20170214:gothic-nt:52495","matjiþ, "],["proiel:20170214:gothic-nt:52496","þata ist leik mein, þata in izwara gabrukano; "],["proiel:20170214:gothic-nt:46671","þata waurkjaiþ du meinai gamundai. "],["proiel:20170214:gothic-nt:46672","\u003cspan class=\"citation\"\u003e1COR 11.25\u003c/span\u003e swah samaleiko jah stikl afar nahtamat qiþands: "],["proiel:20170214:gothic-nt:46673","sa stikls so niujo triggwa ist in meinamma bloþa; "],["proiel:20170214:gothic-nt:46674","þata waurkjaiþ, swa ufta swe drigkaiþ, du meinai gamundai. "],["proiel:20170214:gothic-nt:46675","\u003cspan class=\"citation\"\u003e1COR 11.26\u003c/span\u003e swa ufta auk swe matjaiþ þana hlaif jaþþana stikl drigkaiþ, dauþau fraujins gakannjaiþ, unte qimai. "],["proiel:20170214:gothic-nt:46676","\u003cspan class=\"citation\"\u003e1COR 11.27\u003c/span\u003e eiþan ƕazuh saei matjiþ þana hlaif aiþþau drigkai þana stikl fraujins unwairþaba fraujins, skula wairþiþ leikis jah bloþis fraujins. "],["proiel:20170214:gothic-nt:46677","\u003cspan class=\"citation\"\u003e1COR 11.28\u003c/span\u003e aþþan gakiusai sik silban manna jah swa þis hlaibis matjai jaþþis stiklis drigkai. "],["proiel:20170214:gothic-nt:46678","\u003cspan class=\"citation\"\u003e1COR 11.29\u003c/span\u003e saei auk matjiþ jah drigkiþ unwairþaba, staua sis silbin matjiþ jah drigkiþ, ni domjands leik fraujins. "],["proiel:20170214:gothic-nt:46679","\u003cspan class=\"citation\"\u003e1COR 11.30\u003c/span\u003e duþþe in izwis managai siukai jah unhailai, jaggaslepand ganohai. "],["proiel:20170214:gothic-nt:46680","\u003cspan class=\"citation\"\u003e1COR 11.31\u003c/span\u003e iþ jabai silbans uns stauidedeima, ni þau..."],["proiel:20170214:gothic-nt:46681","...\u003cspan class=\"citation\"\u003e1COR 12.10\u003c/span\u003e sumammuh skeireins razdo. "],["proiel:20170214:gothic-nt:46682","\u003cspan class=\"citation\"\u003e1COR 12.11\u003c/span\u003e þat-uþ-þan all waurkeiþ ains jah sa sama ahma, daileiþ sundro ƕarjammeh swaswe wili. "],["proiel:20170214:gothic-nt:46683","\u003cspan class=\"citation\"\u003e1COR 12.12\u003c/span\u003e swe leik raihtis ain ist, iþ liþuns habaiþ managans, þai-þ-þan liþjus allai us leika þamma ainamma, managai wisandans, ain ist leik, swa jah Xristus. "],["proiel:20170214:gothic-nt:46684","\u003cspan class=\"citation\"\u003e1COR 12.13\u003c/span\u003e jah auk in ainamma ahmin weis allai du ainamma leika daupidai sium, jaþþe Judaieis jaþþe þiudos, jaþþe skalkos jaþþe frijai, jah allai ainamma ahmin dragkidai sijum. "],["proiel:20170214:gothic-nt:46685","\u003cspan class=\"citation\"\u003e1COR 12.14\u003c/span\u003e jaþþan leik nist ains liþus, ak managai. "],["proiel:20170214:gothic-nt:46686","\u003cspan class=\"citation\"\u003e1COR 12.15\u003c/span\u003e jabai qiþai fotus þatei ni im handus, ni im þis leikis, nih at þamma leika; nist us þamma leika? "],["proiel:20170214:gothic-nt:46688","\u003cspan class=\"citation\"\u003e1COR 12.16\u003c/span\u003e jabai qiþai auso þatei ni im augo, ni im þis leikis, ni at þamma leika; nist us þamma leika? "],["proiel:20170214:gothic-nt:46690","\u003cspan class=\"citation\"\u003e1COR 12.17\u003c/span\u003e jabai all leik augo, ƕar hliuma? "],["proiel:20170214:gothic-nt:46691","jabai all hliuma, ƕar dauns? "]]