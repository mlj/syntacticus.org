[[20571,"\u003cspan class=\"citation\"\u003eLUKE 7.31\u003c/span\u003e Τίνι οὖν ὁμοιώσω τοὺς ἀνθρώπους τῆς γενεᾶς ταύτης, καὶ τίνι εἰσὶν ὅμοιοι; "],[20572,"\u003cspan class=\"citation\"\u003eLUKE 7.32\u003c/span\u003e ὅμοιοί εἰσίν παιδίοις τοῖς ἐν ἀγορᾷ καθημένοις καὶ προσφωνοῦσιν ἀλλήλοις, λέγοντες· "],[48387,"ηὐλήσαμεν ὑμῖν καὶ οὐκ ὠρχήσασθε, "],[48388,"ἐθρηνήσαμεν καὶ οὐκ ἐκλαύσατε. "],[20574,"\u003cspan class=\"citation\"\u003eLUKE 7.33\u003c/span\u003e ἐλήλυθεν γὰρ Ἰωάννης ὁ βαπτιστὴς μὴ ἐσθίων ἄρτον μηδὲ πίνων οἶνον, καὶ λέγετε· "],[20575,"δαιμόνιον ἔχει. "],[20576,"\u003cspan class=\"citation\"\u003eLUKE 7.34\u003c/span\u003e ἐλήλυθεν ὁ υἱὸς τοῦ ἀνθρώπου ἐσθίων καὶ πίνων, καὶ λέγετε· "],[20577,"ἰδοὺ ἄνθρωπος φάγος καὶ οἰνοπότης, φίλος τελωνῶν καὶ ἁμαρτωλῶν. "],[20578,"\u003cspan class=\"citation\"\u003eLUKE 7.35\u003c/span\u003e καὶ ἐδικαιώθη ἡ σοφία ἀπὸ τῶν τέκνων αὐτῆς πάντων. "],[20579,"\u003cspan class=\"citation\"\u003eLUKE 7.36\u003c/span\u003e Ἠρώτα δέ τις αὐτὸν τῶν Φαρισαίων ἵνα φάγῃ μετ’ αὐτοῦ· "],[20580,"καὶ εἰσελθὼν εἰς τὸν οἶκον τοῦ Φαρισαίου κατεκλίθη. "],[20581,"\u003cspan class=\"citation\"\u003eLUKE 7.37\u003c/span\u003e καὶ ἰδοὺ γυνὴ ἥτις ἦν ἐν τῇ πόλει ἁμαρτωλός, καὶ ἐπιγνοῦσα ὅτι κατάκειται ἐν τῇ οἰκίᾳ τοῦ Φαρισαίου, κομίσασα ἀλάβαστρον μύρου \u003cspan class=\"citation\"\u003eLUKE 7.38\u003c/span\u003e καὶ στᾶσα ὀπίσω παρὰ τοὺς πόδας αὐτοῦ κλαίουσα, τοῖς δάκρυσιν ἤρξατο βρέχειν τοὺς πόδας αὐτοῦ καὶ ταῖς θριξὶν τῆς κεφαλῆς αὐτῆς ἐξέμαξεν, καὶ κατεφίλει τοὺς πόδας αὐτοῦ καὶ ἤλειφεν τῷ μύρῳ. "],[20582,"\u003cspan class=\"citation\"\u003eLUKE 7.39\u003c/span\u003e ἰδὼν δὲ ὁ Φαρισαῖος ὁ καλέσας αὐτὸν εἶπεν ἐν ἑαυτῷ λέγων· "],[20583,"οὗτος εἰ ἦν προφήτης, ἐγίνωσκεν ἂν τίς καὶ ποταπὴ ἡ γυνὴ ἥτις ἅπτεται αὐτοῦ, ὅτι ἁμαρτωλός ἐστιν. "],[20584,"\u003cspan class=\"citation\"\u003eLUKE 7.40\u003c/span\u003e καὶ ἀποκριθεὶς ὁ Ἰησοῦς εἶπεν πρὸς αὐτόν· "],[20585,"Σίμων, ἔχω σοί τι εἰπεῖν. "],[20586,"ὁ δέ· διδάσκαλε, εἰπέ, φησίν. "],[20588,"\u003cspan class=\"citation\"\u003eLUKE 7.41\u003c/span\u003e Δύο χρεοφειλέται ἦσαν δανιστῇ τινι· "],[20589,"ὁ εἷς ὤφειλεν δηνάρια πεντακόσια, ὁ δὲ ἕτερος πεντήκοντα. "],[20590,"\u003cspan class=\"citation\"\u003eLUKE 7.42\u003c/span\u003e μὴ ἐχόντων αὐτῶν ἀποδοῦναι ἀμφοτέροις ἐχαρίσατο. "],[20591,"τίς οὖν αὐτῶν πλεῖον ἀγαπήσει αὐτόν; "],[20592,"\u003cspan class=\"citation\"\u003eLUKE 7.43\u003c/span\u003e ἀποκριθεὶς Σίμων εἶπεν· "],[20593,"ὑπολαμβάνω ὅτι ᾧ τὸ πλεῖον ἐχαρίσατο. "],[20594,"ὁ δὲ εἶπεν αὐτῷ· "],[20595,"ὀρθῶς ἔκρινας. "],[20596,"\u003cspan class=\"citation\"\u003eLUKE 7.44\u003c/span\u003e καὶ στραφεὶς πρὸς τὴν γυναῖκα τῷ Σίμωνι ἔφη· "],[20597,"βλέπεις ταύτην τὴν γυναῖκα; "],[48389,"εἰσῆλθόν σου εἰς τὴν οἰκίαν, "],[48390,"ὕδωρ μου ἐπὶ τοὺς πόδας οὐκ ἔδωκας· "],[20599,"αὕτη δὲ τοῖς δάκρυσιν ἔβρεξέν μου τοὺς πόδας καὶ ταῖς θριξὶν αὐτῆς ἐξέμαξεν. "],[20600,"\u003cspan class=\"citation\"\u003eLUKE 7.45\u003c/span\u003e φίλημά μοι οὐκ ἔδωκας· "],[20601,"αὕτη δὲ ἀφ’ ἧς εἰσῆλθον οὐ διέλειπεν καταφιλοῦσά μου τοὺς πόδας. "],[20602,"\u003cspan class=\"citation\"\u003eLUKE 7.46\u003c/span\u003e ἐλαίῳ τὴν κεφαλήν μου οὐκ ἤλειψας· "],[20603,"αὕτη δὲ μύρῳ ἤλειψεν μου τοὺς πόδας. "],[48391,"\u003cspan class=\"citation\"\u003eLUKE 7.47\u003c/span\u003e οὗ χάριν, λέγω σοι, "],[48392,"ἀφέωνται αὐτῆς αἱ ἁμαρτίαι αἱ πολλαί, ὅτι ἠγάπησεν πολύ· "],[20605,"ᾧ δὲ ὀλίγον ἀφίεται, ὀλίγον ἀγαπᾷ. "],[20606,"\u003cspan class=\"citation\"\u003eLUKE 7.48\u003c/span\u003e εἶπεν δὲ αὐτῇ· "],[20607,"ἀφέωνταί σου αἱ ἁμαρτίαι. "],[20608,"\u003cspan class=\"citation\"\u003eLUKE 7.49\u003c/span\u003e καὶ ἤρξαντο οἱ συνανακείμενοι λέγειν ἐν ἑαυτοῖς· "],[20609,"τίς οὗτός ἐστιν, ὃς καὶ ἁμαρτίας ἀφίησιν; "],[20610,"\u003cspan class=\"citation\"\u003eLUKE 7.50\u003c/span\u003e εἶπεν δὲ πρὸς τὴν γυναῖκα· "],[48393,"ἡ πίστις σου σέσωκέν σε, "],[48394,"πορεύου εἰς εἰρήνην."],[48395,"\u003cspan class=\"citation\"\u003eLUKE 8.1\u003c/span\u003e Καὶ ἐγένετο ἐν τῷ καθεξῆς "],[48396,"καὶ αὐτὸς διώδευεν κατὰ πόλιν καὶ κώμην κηρύσσων καὶ εὐαγγελιζόμενος τὴν βασιλείαν τοῦ θεοῦ, καὶ οἱ δώδεκα σὺν αὐτῷ, \u003cspan class=\"citation\"\u003eLUKE 8.2\u003c/span\u003e καὶ γυναῖκές τινες αἳ ἦσαν τεθεραπευμέναι ἀπὸ πνευμάτων πονηρῶν καὶ ἀσθενειῶν, Μαρία ἡ καλουμένη Μαγδαληνή, ἀφ’ ἧς δαιμόνια ἑπτὰ ἐξεληλύθει, \u003cspan class=\"citation\"\u003eLUKE 8.3\u003c/span\u003e καὶ Ἰωάννα γυνὴ Χουζᾶ ἐπιτρόπου Ἡρῴδου καὶ Σουσάννα καὶ ἕτεραι πολλαί, αἵτινες διηκόνουν αὐτοῖς ἐκ τῶν ὑπαρχόντων αὐταῖς. "],[20613,"\u003cspan class=\"citation\"\u003eLUKE 8.4\u003c/span\u003e Συνιόντος δὲ ὄχλου πολλοῦ καὶ τῶν κατὰ πόλιν ἐπιπορευομένων πρὸς αὐτὸν εἶπεν διὰ παραβολῆς· "],[20614,"\u003cspan class=\"citation\"\u003eLUKE 8.5\u003c/span\u003e ἐξῆλθεν ὁ σπείρων τοῦ σπεῖραι τὸν σπόρον αὐτοῦ. "],[20615,"καὶ ἐν τῷ σπείρειν αὐτὸν ὃ μὲν ἔπεσεν παρὰ τὴν ὁδόν, καὶ κατεπατήθη καὶ τὰ πετεινὰ τοῦ οὐρανοῦ κατέφαγεν αὐτό· "],[20616,"\u003cspan class=\"citation\"\u003eLUKE 8.6\u003c/span\u003e καὶ ἕτερον κατέπεσεν ἐπὶ τὴν πέτραν, καὶ φυὲν ἐξηράνθη διὰ τὸ μὴ ἔχειν ἰκμάδα· "],[20617,"\u003cspan class=\"citation\"\u003eLUKE 8.7\u003c/span\u003e καὶ ἕτερον ἔπεσεν ἐν μέσῳ τῶν ἀκανθῶν, καὶ συμφυεῖσαι αἱ ἄκανθαι ἀπέπνιξαν αὐτό· "],[20618,"\u003cspan class=\"citation\"\u003eLUKE 8.8\u003c/span\u003e καὶ ἕτερον ἔπεσεν εἰς τὴν γῆν τὴν ἀγαθήν, καὶ φυὲν ἐποίησεν καρπὸν ἑκατονταπλασίονα. "],[20619,"ταῦτα λέγων ἐφώνει· "],[20620,"ὁ ἔχων ὦτα ἀκούειν ἀκουέτω. "],[20621,"\u003cspan class=\"citation\"\u003eLUKE 8.9\u003c/span\u003e Ἐπηρώτων δὲ αὐτὸν οἱ μαθηταὶ αὐτοῦ τίς αὕτη εἴη ἡ παραβολή. "],[20622,"\u003cspan class=\"citation\"\u003eLUKE 8.10\u003c/span\u003e ὁ δὲ εἶπεν· "],[20623,"ὑμῖν δέδοται γνῶναι τὰ μυστήρια τῆς βασιλείας τοῦ θεοῦ, τοῖς δὲ λοιποῖς ἐν παραβολαῖς, ἵνα βλέποντες μὴ βλέπωσιν καὶ ἀκούοντες μὴ συνιῶσιν. "],[20624,"\u003cspan class=\"citation\"\u003eLUKE 8.11\u003c/span\u003e ἔστιν δὲ αὕτη ἡ παραβολή. "],[20625,"ὁ σπόρος ἐστὶν ὁ λόγος τοῦ θεοῦ. "],[48397,"\u003cspan class=\"citation\"\u003eLUKE 8.12\u003c/span\u003e οἱ δὲ παρὰ τὴν ὁδόν εἰσίν οἱ ἀκούσαντες, "],[48398,"εἶτα ἔρχεται ὁ διάβολος καὶ αἴρει τὸν λόγον ἀπὸ τῆς καρδίας αὐτῶν, ἵνα μὴ πιστεύσαντες σωθῶσιν. "],[48399,"\u003cspan class=\"citation\"\u003eLUKE 8.13\u003c/span\u003e οἱ δὲ ἐπὶ τὴν πέτραν οἳ ὅταν ἀκούσωσιν μετὰ χαρᾶς δέχονται τὸν λόγον, "]]