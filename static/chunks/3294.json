[["torot:20180919:supr:88567","не вѣровасте ли бꙑти вь͗скрѣшению̑ мрътвꙑи͑мъ. "],["torot:20180919:supr:88568","не вѣсте ли ꙗ͑ко о͑гню нео̑угасаѥмоу бꙑти. и͑ чрьви нео̑усꙑпаѭ̑штоу· и͑ бездьнѣи тинѣ. и͑ прѣи͑сподьн̑ии͗ дь͗бри. "],["torot:20180919:supr:88572","кꙑи͗ о͑тъвѣтъ бѫдетъ вамъ. въ славънꙑи͗ и͑ великꙑи͗ дь͗нь͗ пришь͗ствиꙗ сп͆са насего їс͆ хс͆а. "],["torot:20180919:supr:88574","разврьзѣте о͑чи о̑ума вашего. и͑ видите о͑тъкѫдоу и͑спадосте. и͑ кꙿде падосте сꙙ. "],["torot:20180919:supr:88584","маловрѣменънꙑи͑хъ мѫкъ о̑убоꙗ͑въше сꙙ. вѣчь͗нѣи мѫцѣ сами сꙙ прѣдасте. "],["torot:20180919:supr:88588","и͑ се глагол̑ѫштоу. блаженоуо̑умоу кодратоу. възъпишꙙ о͑тъвръгъшии͑ сꙙ. съ слъзами великомъ гласомъ. и͑ рѣшꙙ "],["torot:20180919:supr:89058","о̑убоꙗ͑хомъ сꙙ г͆и мѫкъ. "],["torot:20180919:supr:88593","и͑ съвъсхꙑштени бꙑхомъ ꙗ͑ко бесловесь͗нии͗ животи. "],["torot:20180919:supr:88594","и͑ а͑кꙑ а͑гнь͗ци посрѣдоу влъкъ расхꙑштени бꙑхомъ. "],["torot:20180919:supr:88595","съключишꙙ бо насъ грѣси свои͗. "],["torot:20180919:supr:88596","и͑ жити хотꙙште въ маловрѣменꙿнѣѣмъ семъ житии͗. въ бѫдѫштиимъ вѣцѣ о̑умрѣхомъ. "],["torot:20180919:supr:88598","да что сътворимъ о̑убо не вѣмъ ѡ̑ о͑каꙿнии. "],["torot:20180919:supr:88599","блаженꙑи͑ же кодратъ радости и͑спль͗нивъ сꙙ. о͑ покаа͑нии и͑хъ. и͑ слъзꙑ и͑хъ видѣвъ рече к н̑имъ· "],["torot:20180919:supr:88602","пъваите братиѥ ꙗ͑ко милосрь͗дъ ѥ͑стъ г͆ь нашъ їсоу х͆ъ. "],["torot:20180919:supr:88603","съ слъзами припадѣте к н̑емꙋ. "],["torot:20180919:supr:88605","свои͑ми кръвь͗ми о͑чистите сꙙ о͑тъ грѣхъ "],["torot:20180919:supr:89059","и͑ ѥ͑же пль͗тиѭ побѣждени бꙑсте. крѣпостиѭ̑ дш͆ънѫѭ̑ побѣдите. "],["torot:20180919:supr:88607","тѣмꙿже кричъ великъ сътворьшемъ на мнозѣ часѣ. и͑ повръгъшемъ сꙙ на земи и͑ прь͗стиѭ̑ посꙑпавъшемъ главꙑ своѧ. толикъ трепетъ бꙑстъ прѣдъстоѧ͑штии͑мъ. ꙗ͑коже не тъчъѭ̑ кръстиꙗ͑номъ ѥ͑днѣмъ плакати сꙙ съ н̑ими. "],["torot:20180919:supr:88611","живѫштии͑ бо вь͗ ник̑еи͑стѣмъ градѣ. о̑ужасъше сꙙ о͑тъ бꙑвъшааго крича и͑ вь͗пл̑ѣ. събра сꙙ на мѣсто то мѫжи и͑ женꙑ. и младенци. жидове и͑ ѥ͑лини. и͑ крь͗стиꙗ͑нъско множьство. и͑же сꙙ таѧште творѣа͑хѫ. ꙗ͑коже не бѣа͑ше вь͗мѣстити сꙙ народоу. "],["torot:20180919:supr:88619","разгнѣвавъ же сꙙ о͑ томъ а͑нѳупатъ. повелѣ блаженааго кодрата паче стръгати. и͑ свѣштами горѫштами прижагати ребра ѥ͑го. "],["torot:20180919:supr:88622","и͑ расѣдаѧ сꙙ ꙗ͑ростиѭ̑ съпадааше съ прѣстола. нечловѣчь͗стѣ повелѣваѧ наносити на н̑ь мѫкꙑ. "],["torot:20180919:supr:88627","добрѣ братиꙗ молите сꙙ го͆у прилежь͗но. "],["torot:20180919:supr:88632","молите сꙙ богоу братиꙗ "],["torot:20180919:supr:88633","приближите сꙙ къ мь͗нѣ. "],["torot:20180919:supr:88634","о͑нѣмꙿ же пристѫпивъшемъ. и͑ припадаѭ̑штемъ к немоу. и͑ плачѫштемъ сꙙ велꙿми. и͑ вꙿсѣмъ тоу сѫштиїмъ плачѫштемъ сꙙ с н̑ими. вь͗здвигъ гласъ свои блаженꙑи͗ кодратъ. вь͗зпи съ слъзами глагол̑ꙙ· "],["torot:20180919:supr:88658","приїми даръ мои недостои͑нааго раба твоѥ͑го. "],["torot:20180919:supr:88659","и͑ съподоби ѧ примѣсити сꙙ къ небесънꙑи͑мъ твои͗мъ. и͑ и͑стинънꙑи͑мъ вои͑номъ. "],["torot:20180919:supr:88661","сътвори сѧ самъ знамениѥ въ благо. да о̑увѣдꙙтъ ꙗ͑ко помиловалъ ѧ ѥ͑си. и͑ не гноуша сꙙ каѭ̑штемъ сꙙ и͑мъ. "],["torot:20180919:supr:88664","е͑и͗ влд͆ко г͆и їс͆ хс͆е. о̑услꙑши мене раба своѥ͑го. "],["torot:20180919:supr:88666","и͑ за доушꙙ и͑хъ прии͑ми моѭ̑ дш͆ѫ. ꙗ͑ко тебѣ подобаатъ слава. вь͗ вѣкꙑ а͑минъ. "],["torot:20180919:supr:88672","и͑ рѫкꙑ мѫчⱕ͗штии͑хъ слоугъ раслабѣшꙙ. "],["torot:20180919:supr:88673","и͑ облакъ свѣтелъ на вь͗сѣхъ ст͆ꙑи͑хъ бꙑс̂. "],["torot:20180919:supr:88674","тъма же и͑ мракъ. на а͑нѳупата и͑ на поганꙑѧ просꙑпа сꙙ. ꙗ͑коже о͑тъ страха о̑умꙿ погоубити а͑нꙿтоупатоу. и͑ вьстрепетати коупно. съ съвѣтьникꙑ свои͑ми. надѣѭ̑штемъ сꙙ и͑мъ. ꙗ͑ко и͑ градъ сꙙ и͑матъ пасти. "],["torot:20180919:supr:135523","часома же двѣма минѫвъшема. расхождааше сꙙ по малоу тъма. "],["torot:20180919:supr:88686","и͑ начꙙшꙙ вь͗зирати погании͗ на ст͆ꙑѧ. и͑ видѣти и͑же о͑ н̑ихъ свѣтъ. "],["torot:20180919:supr:89061","покаа͑въшии бо сꙙ. начꙙшꙙ съ великомъ гласомъ вь͗пити и͑ глаголати· "],["torot:20180919:supr:88690","съгрѣшихомъ и͑ безаконꙿновахомъ· "],["torot:20180919:supr:88691","о͑цѣсти съпасе. "],["torot:20180919:supr:88692","ѥ͑ꙿдва же вь͗ себѣ бꙑвъ а͑нѳупатъ. повелѣ ѧ вести вь͗ темницѫ и͑ о̑утврь͗дити. "],["torot:20180919:supr:88694","и͑ сънемъше съ дрѣва блаженааго кодрата. въврь͗гошꙙ и вь темницѫ и͑ о̑утврь͗дишꙙ. "],["torot:20180919:supr:88696","и͑ на о̑утриꙗ сѣдъ а͑нтупатъ на сѫдишти. повелѣ прѣдъставити ѥ͑моу раскаавъшꙙѧ͑ сꙙ. "],["torot:20180919:supr:88709","шъдъ же а͑нѳупатъ въ а͑памии͑скꙑи градъ. и͑ пожъръ коумиромъ. повелѣ привести прѣдъ сꙙ ст͆ꙑѧ мѫченикꙑ. "],["torot:20180919:supr:88712","и͑ рече къ блаженоуо̑умоу кодратоу. "],["torot:20180919:supr:88713","жь͗реши ли богомъ о̑убо влъшве. и͑ непрѣподобь͗не. и͑ли ни. "],["torot:20180919:supr:88716","добии͑ же мѫченикъ кодратъ рече· "],["torot:20180919:supr:88717","о͑тца твоѥ͑го нарицаи͗ такого сѫшта. "],["torot:20180919:supr:88718","а͑зъ бо кръстьꙗ͑нъ ѥ͑смъ и͑ не вѣдѣ ни вльшьбꙑ ни проказь͗ства. "],["torot:20180919:supr:88719","и͑ не жь͗рѫ бѣсомъ. "],["torot:20180919:supr:88720","видꙙ же а͑нѳупатъ вь͗се тѣло ст͆аа͑го о͑драно. рече къ дроугомъ свои͑мъ· "],["torot:20180919:supr:88722","кꙑѧ мѫкꙑ нанесѫ на зълосъмрь͗тънааго сего не вѣдѣ. "],["torot:20180919:supr:88726","повелѣ а͑нѳупатъ принести врѣтиште. и͑ вь͗садити и вь͗ н̑е. и͑ и͑скопати ровъ. и͑ вь͗вѣсити и͗ вь͗ н̑ь вь͗ врѣтишти. и͑ бити и. посохами. "],["torot:20180919:supr:88732","многоу же часоу минѫвъшоу. повелѣ и͑зꙙти и и͑з врѣтишта. мь͗нꙙ ꙗ͑ко о̑умрълъ ѥ. "],["torot:20180919:supr:88735","ꙗ͑коже о͑трѣшишꙙ врѣтиште. и͑скочивъ ст͆ꙑи ста простъ. "],["torot:20180919:supr:88737","Анꙿѳупатъ рече· "],["torot:20180919:supr:88738","не ю̑ ѥ͑ште почоу мѫкъ. "],["torot:20180919:supr:88739","ст͆ꙑи͑ же кодратъ вьзь͗рѣвъ на небо рече· "],["torot:20180919:supr:88742","и͑ и͑знеможе вь͗ н̑ихъ крѣпость͗ и͑хъ. "],["torot:20180919:supr:88744","͑И къ а͑нѳупатоу рече· "],["torot:20180919:supr:88745","о͑каа͑не. видиши ли и͑ пꙑтаѥ͑ши ѥ͑ште. "],["torot:20180919:supr:88747","ѥ͑же о̑убо можеши творити то твори. тъчь͗ѭ̑ скорѣѥ. "],["torot:20180919:supr:88749","възъꙗ͑ривъ же сꙙ а͑нѳупатъ рече къ н̑емоу· "],["torot:20180919:supr:88750","по вь͗семоу потоу погоубь͗ѭ̑ тꙙ а͑ште и͑ влъшъбами свои͑ми пъваѥ͑ши. "],["torot:20180919:supr:88751","Ст͆ꙑи͑ же кодратъ възьпивъ рече· "],["torot:20180919:supr:88752","благословь͗ѥ͑нъ ѥ͑си г͆и бж͆е нашъ. "],["torot:20180919:supr:88754","нꙑнѣ о̑убо въздамъ ти славѫ прѣвꙑшь͗н̑юмоу богоу нашемоу. "],["torot:20180919:supr:88755","͑Анѳупатъ же повелѣ и͗ прѣди вести вь к̑есариѭ̑. "],["torot:20180919:supr:88756","въшъдъ же а͑нѳупатъ въ градъ на о̑утриꙗ пожръ бѣсомъ. и͑ повелѣ блаженааго кодрата прѣдъставити ѥ͑моу. "],["torot:20180919:supr:88758","и͑ пꙑтаа͑ше о͑тъ н̑его а͑ште хоштетъ пожръти. "],["torot:20180919:supr:88759","о̑увѣдѣвъ же непрѣложениѥ блаженааго мѫченика. рече къ н̑емоу· "],["torot:20180919:supr:88761","довь͗лѣѥтъ ти о̑убо ѧ͑же приѧтъ мѫкꙑ. "],["torot:20180919:supr:88763","Блаженꙑи͑ же кодратъ рече· "],["torot:20180919:supr:88764","и͑гралъ ѥ͑си съ мноѭ̑ мѫками сими твои͗ми. "],["torot:20180919:supr:88765","и͑ разгнѣвавъ сꙙ а͑нѳупатъ. повелѣ прострѣти и по о͑строу камению̑. и͑ бити ї говꙙждами жилами по вь͗семоу тѣлоу. "],["torot:20180919:supr:88768","биѥ͑мъ же блаженꙑи славь͗ꙗше б͆а гл͆ꙙ· "],["torot:20180919:supr:88769","многашди бърашꙙ сꙙ съ мноѭ̑ "],["torot:20180919:supr:88770","на хръбь͗тѣ моѥ͑мъ коваа͑хѫ грѣшници. "],["torot:20180919:supr:88771","о̑удалишꙙ безакониѥ и͑хъ. "]]