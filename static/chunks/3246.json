[["torot:20180919:sergrad:197525","и нн҃ѣ ѕело прискръбна ес дш҃а моѧ. понеж ѹчю сѧ грамоте и не ѹмѣю. "],["torot:20180919:sergrad:197302","ты ж оч҃е ст҃ыи помоли сѧ за мѧ къ бг҃ѹ. ꙗк да бых ѹмѣлъ грамотѹ. "],["torot:20180919:sergrad:197304","старецъ же воздѣвъ рѹцѣ кѹпно ж и оочи на нб҃о. и воздохнѹвъ къ бг҃ѹ и сотворь мл҃твѹ прилѣжнѹ. и по мл҃твѣ реч аминь. "],["torot:20180919:sergrad:197307","и иземъ ѿ ч꙽пага своего аки нѣкое съкровище. и ѿтѹдꙋ треми пръсты подасть емѹ нѣчто ѡбразом аки анафорѹ видѣнїем акы малъ кѹсъ бѣла хлѣба пшенична. еже ѿ ст҃ыѧ просфиры. рекъ емѹ "],["torot:20180919:sergrad:197526","зини ѹсты своими чадо и разверзї ѧ. "],["torot:20180919:sergrad:197311","прїими сїе и снѣжъ "],["torot:20180919:sergrad:197527","се тебѣ дает сѧ знаменїе бл҃годати бж҃їѧ и разꙋма ст҃го писанїѧ. "],["torot:20180919:sergrad:197312","аще бо и мало видит сѧ даемое но велика сладость вкѹшенїѧ его. "],["torot:20180919:sergrad:197313","отрок꙽ же ѿверзъ ѹста своѧ и снѣсть сїе. "],["torot:20180919:sergrad:197314","и быс сладость во ѹстѣх его аки мед сладѧи. "],["torot:20180919:sergrad:197315","и реч "],["torot:20180919:sergrad:197528","не се ли ес реченное "],["torot:20180919:sergrad:197529","коль сладка гортани моемѹ словеса твоѧ "],["torot:20180919:sergrad:197531","пач меда ѹстом моим. "],["torot:20180919:sergrad:197530","и дш҃а моѧ возлюбї ѧ ѕело. "],["torot:20180919:sergrad:197317","и реч емѹ старецъ. "],["torot:20180919:sergrad:197318","вѣрѹеши ли и болша сих ѹзриши. "],["torot:20180919:sergrad:197319","а о грамоте чадо не скорби. "],["torot:20180919:sergrad:197320","вѣдыи бѹди извѣсто ꙗк ѿ сего дн҃е дарꙋет ти г҃ь грамоте ѹмѣти. ѕело добре пач братѧ твоеѧ и пач сверстник твоих. "],["torot:20180919:sergrad:197322","и поѹчи ег о полѕѣ дш҃и "],["torot:20180919:sergrad:197532","ѡтрок꙽ же сотвори поклоненїе старцѹ. и аки землѧ плодовитаѧ и доброплѡднаѧ сѣмена прїем꙽ши въ срдцы си. стоꙗше радꙋѧ сѧ дш҃ею і срдцем ꙗко сподоби сѧ такова ст҃а старца ѡбрѣсти. "],["torot:20180919:sergrad:197325","старецъ же т꙽щаше сѧ ѿити в пꙋть свои "],["torot:20180919:sergrad:197533","ѡтрок꙽ же помѣташе сѧ на земли лицем пред ногама стар꙽чима. и со слезами молѧше старца. да бы обиталъ в домѹ рѡдителеи его г҃лѧ "],["torot:20180919:sergrad:197534","родители мои ѕело любѧт таковыѧ. ꙗкож ты ѿч҃е. "],["torot:20180919:sergrad:197329","старецъ ж ѹдивль сѧ вѣре его потщав꙽ сѧ вниде в дѡмъ родителеи его. "],["torot:20180919:sergrad:197330","ѡни же ѹзрѣв꙽ше его. и изыдоша въ срѣтенїе емѹ и поклониста сѧ емꙋ. "],["torot:20180919:sergrad:197332","старецъ ж блгсви ѧ. "],["torot:20180919:sergrad:197333","ѡни же готовѧхѹ трапезꙋ поставити пред ним꙽. "],["torot:20180919:sergrad:197334","старецъ ж не преже брашна вкꙋси. но преже вниде во храм мл҃твеныи еж есть в꙽ часовницꙋ. поимъ с꙽ собою ѡсщ҃еннаго во ѹтробе ѡтрока. "],["torot:20180919:sergrad:197337","и начат часы пѣти "],["torot:20180919:sergrad:197535","повелѣ же семѹ отрокѹ псалом гл҃ати. "],["torot:20180919:sergrad:197338","ѡтрок꙽ же реч "],["torot:20180919:sergrad:197536","азъ не ѹмѣю того ѿч҃е. "],["torot:20180919:sergrad:197339","старецъ же рече "],["torot:20180919:sergrad:197537","рѣх ти ꙗко ѿ сего дн҃е дарѹет ти г҃ь ѹмѣти грамотѹ. "],["torot:20180919:sergrad:197340","ты же гл҃и словѡ бж҃їе без сѹмнѣнїѧ. "],["torot:20180919:sergrad:197341","тогда быс сице во ѹдивленїе "],["torot:20180919:sergrad:197538","отрокъ прїим блгсвенїе ѿ старца. начат стихословити ѕело добре и с꙽троине. "],["torot:20180919:sergrad:197343","и ѿ того часа гораздъ быс ѕело грамоте. "],["torot:20180919:sergrad:197344","и сбысть сѧ прорчество премдраго прорка іеремїѧ гл҃юща. "],["torot:20180919:sergrad:197345","тако гл҃етъ г҃ь "],["torot:20180919:sergrad:197539","се дах словеса моѧ во ѹста твоѧ. "],["torot:20180919:sergrad:197346","родители же его и братїѧ его. се видѣв꙽ше и слышав꙽ше ѹдивиша сѧ скоромѹ его разѹмѹ и мꙋдрости и прославиша бг҃а. давшаго емѹ таковꙋ бл҃годат. "],["torot:20180919:sergrad:197349","и изведше съ старцем поставиша пред ним брашно. "],["torot:20180919:sergrad:197350","старецъ же вкꙋси брашна блгсви родители его. и хотѧше ѿити "],["torot:20180919:sergrad:197421","родители ж его молѧхѹ с старцѹ вопрашающе его и гл҃юще. "],["torot:20180919:sergrad:197352","ѿч҃его господи не пож꙽ди еще "],["torot:20180919:sergrad:197422","да вопрошаем꙽ тѧ да разрешиши. и ѹтѣшиши нищетꙋ нашѹ и печаль нашꙋ. "],["torot:20180919:sergrad:197354","сїе смиреное отроча наше. егоже блсвѧеши и хвалословиши. ѡ нем꙽ же многа бл҃га предигл҃еши. "],["torot:20180919:sergrad:197357","но мы ѡ немъ во ѹдивленїи есмы и печаль о немъ ѕело жасит ны. понеже вещъ о немъ сотвори сѧ с꙽трашна с꙽транна и незнаема. "],["torot:20180919:sergrad:197359","сице бо еще емѹ сѹщѹ во ѹтробе мт҃ерне за неколико времѧ рожденїѧ его. трижды провереща во ѹтробе мт҃ерне. въ цр҃кви сѹщи при народѣ во времѧ егда ст҃ѹю поют литоргїю. "],["torot:20180919:sergrad:197362","и инде ж нигдѣже сицева вещъ ниже слышаше сѧ "],["torot:20180919:sergrad:197424","и мы о семъ страшим сѧ недомыслѧще сѧ. что си бѹдет конецъ семѹ. или что напреди събыти сѧ имать. "],["torot:20180919:sergrad:197365","старецъ ж ст҃ыи проразѹмѣ и позна дх҃ом бѹдꙋщее. и рече има. "],["torot:20180919:sergrad:197367","ѡ бл҃женаа връсто. "],["torot:20180919:sergrad:197368","ѡ предобраѧ сѹпрѹга. иже таковомѹ дѣтищѹ родители быста. "],["torot:20180919:sergrad:197370","въскѹю ѹстрашисте сѧ с꙽трахом идѣже не бѣ с꙽траха. "],["torot:20180919:sergrad:197371","но паче радѹите сѧ и веселите сѧ ꙗко сподобиста сѧ таковыи дѣтищъ родити. егоже бг҃ъ избра и преж роженїѧ его. егоже бг҃ъ прознамена еще сѹща во ѹтробе мт҃рне. "],["torot:20180919:sergrad:197374","и ѹже конечнѹю бесѣдꙋ рекѹ. и потом препокою слово. "],["torot:20180919:sergrad:197376","се вамъ бѹди знаменїе моих словесъ с꙽бытїе. ꙗко по моем ошес꙽твїи ѹзрите отрока добре ѹмѣюща всю грамотꙋ. и всѧ прочаѧ разѹмѣвающа ст҃ыѧ книги. "],["torot:20180919:sergrad:197379","в꙽торое же знаменїе вамъ и извѣщенїе. ꙗко ѡтроча се бѹдет великъ пред бг҃ом. и чл҃ки житїѧ ради добродѣтелнаго. "],["torot:20180919:sergrad:197382","и сїѧ рекъ старецъ ѿиде. назнаменавъ темнѣ гл҃ъ к нимъ ꙗко "],["torot:20180919:sergrad:197425","сн҃ъ ваю имать быти ѡбител ст҃ыѧ троца. и многи приведетъ слѣдъ себе. на разѹм бжственыхъ заповедеи. "],["torot:20180919:sergrad:197386","и сїѧ рекъ изыде ѿ них. "],["torot:20180919:sergrad:197387","ѡни же провожахѹт его пред врата домовнаѧ. "],["torot:20180919:sergrad:197388","ѡнъ ж ѿ нихъ внезапѹ невидим быс. "],["torot:20180919:sergrad:197389","они же недоѹмѣвающе сѧ. помышлѧахꙋ ꙗк агг҃лъ посланъ быс. даровати отрокѹ ѹмѣнїе грамоте. "],["torot:20180919:sergrad:197392","ѿц҃ъ же его и мт҃и взем꙽ше ѿ старца блгсвенїе и словеса его положиша на срдцы своем "],["torot:20180919:sergrad:199106","возвратиста сѧ в дом свои. "],["torot:20180919:sergrad:197393","по ѿшес꙽твїи же старца оного. ѡбрѣте сѧ отрокъ внезаапѹ всю грамотѹ ѿтꙋдꙋ добре ѹмѣѧ. "],["torot:20180919:sergrad:197395","премѣни сѧ с꙽транным образом. "],["torot:20180919:sergrad:197396","и кѹюждо раз꙽гнетъ книгѹ. тѹ абїе добре чтыи да разѹмѣет "],["torot:20180919:sergrad:197550","добрыи си отрокъ. достоинъ быс даровъ дх҃овных. иже ѿ самѣх пеленъ бг҃а позна. и бг҃а возлюби и бг҃ом сп҃сенъ быс "],["torot:20180919:sergrad:197553","пребываше во всем повинѹѧ сѧ родителема своима. "],["torot:20180919:sergrad:197401","т꙽щаше бо сѧ повелѣнїѧ ею съвершити и ни в чем꙽ же преслѹшати сѧ ею. ꙗкоже и ст҃ое глаголетъ писанїе. "],["torot:20180919:sergrad:197403","чти ѿц҃а своег и мт҃рь да бѹдешї длъголѣтенъ на земли. "],["torot:20180919:sergrad:197431","\u003cspan class=\"citation\"\u003eSergij of Radonezh 6\u003c/span\u003e ѿ ѹныѧ веръсты. "],["torot:20180919:sergrad:197432","еще же иное дѣло скажем сего бл҃женнаго ѡтрока. еже въ младе телесе старъ смыслъ показа. "],["torot:20180919:sergrad:197434","по лѣтех꙽ же нѣколицех жестокъ постъ показа. и ѿ сего воздержанїе имѣѧше. "],["torot:20180919:sergrad:197436","въ средꙋ же и в пѧтокъ ничтоже не ѣдѧше. "]]