[["proiel:20180408:gothic-nt:46305","sai, nu dags naseinais. "],["proiel:20180408:gothic-nt:46306","\u003cspan class=\"citation\"\u003e2COR 6.3\u003c/span\u003e ni ainhun in waihtai gibandans bistugqe, ei ni anawammjaidau andbahti unsar; "],["proiel:20180408:gothic-nt:46307","\u003cspan class=\"citation\"\u003e2COR 6.4\u003c/span\u003e ak in allamma ustaiknjandans uns swe gudis andbahtos in stiwitja managamma, in aglom, in nauþim, in aggwiþom, \u003cspan class=\"citation\"\u003e2COR 6.5\u003c/span\u003e in slahim, in karkarom, in unsutjam, in arbaidim, in wokainim, in lausqiþrein, \u003cspan class=\"citation\"\u003e2COR 6.6\u003c/span\u003e in swikniþai, in kunþja, in laggamodein, in selein, in ahmin weihamma, in frijaþwai unhindarweisai, \u003cspan class=\"citation\"\u003e2COR 6.7\u003c/span\u003e in waurda sunjos, in mahtai gudis,  "],["proiel:20180408:gothic-nt:64120","þairh wepna garaihteins taihswona jah hleidumona, \u003cspan class=\"citation\"\u003e2COR 6.8\u003c/span\u003e jah þairh wulþu jah unswerein, þairh wajamerein jah wailamerein,  "],["proiel:20180408:gothic-nt:64121","swe airzjandans jah sunjeinai, swe unkunþai jah ufkunnaidai, \u003cspan class=\"citation\"\u003e2COR 6.9\u003c/span\u003e swe gaswiltandans jah sai libam, swe talzidai jah ni afdauþidai, \u003cspan class=\"citation\"\u003e2COR 6.10\u003c/span\u003e swe saurgandans, iþ sinteino faginondans, swe unledai, iþ managans gabigjandans, swe ni waiht aihandans jah allata disnimandans. "],["proiel:20180408:gothic-nt:52449","\u003cspan class=\"citation\"\u003e2COR 6.11\u003c/span\u003e munþs unsar usluknoda du izwis, "],["proiel:20180408:gothic-nt:52450","Kaurinþius, hairto unsar urrumnoda. "],["proiel:20180408:gothic-nt:46309","\u003cspan class=\"citation\"\u003e2COR 6.12\u003c/span\u003e ni þreihanda jus in uns, iþ þreihanda in hairþram izwaraim. "],["proiel:20180408:gothic-nt:46310","\u003cspan class=\"citation\"\u003e2COR 6.13\u003c/span\u003e aþþan þata samo andalauni, swe frastim qiþa, urrumnaiþ jah jus. "],["proiel:20180408:gothic-nt:46311","\u003cspan class=\"citation\"\u003e2COR 6.14\u003c/span\u003e ni wairþaiþ gajukans ungalaubjandam; "],["proiel:20180408:gothic-nt:46312","unte ƕo dailo garaihtein miþ ungaraihtein aiþþau ƕo gamainduþe liuhada miþ riqiza? "],["proiel:20180408:gothic-nt:46313","\u003cspan class=\"citation\"\u003e2COR 6.15\u003c/span\u003e ƕo-uþ-þan samaqisse Xristau miþ Bailiama aiþþau ƕo daile galaubjandin miþ ungalaubjandin? "],["proiel:20180408:gothic-nt:46314","\u003cspan class=\"citation\"\u003e2COR 6.16\u003c/span\u003e ƕo-uþ-þan samaqisse alhs gudis miþ galiugam? "],["proiel:20180408:gothic-nt:46315","unte jus alhs gudis siuþ libandins; "],["proiel:20180408:gothic-nt:46316","qiþiþ auk guþ: þatei "],["proiel:20180408:gothic-nt:64117","baua in im jah inna gagga jah wairþa ize guþ jah eis wairþand mis managei. "],["proiel:20180408:gothic-nt:46318","\u003cspan class=\"citation\"\u003e2COR 6.17\u003c/span\u003e in-uþ-þis usgaggiþ us midumai ize jah afskaidiþ izwis, qiþiþ frauja, jah unhrainjamma ni attekaiþ, "],["proiel:20180408:gothic-nt:64118","jah ik andnima izwis \u003cspan class=\"citation\"\u003e2COR 6.18\u003c/span\u003e jah wairþa izwis du attin jah jus wairþiþ mis du sunum jah dauhtrum, "],["proiel:20180408:gothic-nt:64119","qiþiþ frauja allwaldands."],["proiel:20180408:gothic-nt:46319","\u003cspan class=\"citation\"\u003e2COR 7.1\u003c/span\u003e þo habandans nu gahaita, liubans, hrainjam unsis af allamma bisauleino leikis jah ahmins, ustiuhandans weihiþa in agisa gudis. "],["proiel:20180408:gothic-nt:46320","\u003cspan class=\"citation\"\u003e2COR 7.2\u003c/span\u003e gamoteima in izwis; "],["proiel:20180408:gothic-nt:52451","ni ainummehun gaskoþum, "],["proiel:20180408:gothic-nt:52452","ni ainnohun frawardidedum, "],["proiel:20180408:gothic-nt:52453","ni ainnohun bifaihodedum. "],["proiel:20180408:gothic-nt:46322","\u003cspan class=\"citation\"\u003e2COR 7.3\u003c/span\u003e ni du gawargeinai qiþa; "],["proiel:20180408:gothic-nt:46323","fauraqaþ auk þatei in hairtam unsaraim sijuþ du miþgaswiltan jassamana liban. "],["proiel:20180408:gothic-nt:52454","\u003cspan class=\"citation\"\u003e2COR 7.4\u003c/span\u003e managa mis trauains du izwis, "],["proiel:20180408:gothic-nt:52455","managa mis ƕoftuli faur izwis, "],["proiel:20180408:gothic-nt:52456","usfulliþs im gaþlaihtais, "],["proiel:20180408:gothic-nt:52457","ufarfulliþs im fahedais in allaizos managons aglons unsaraizos. "],["proiel:20180408:gothic-nt:52458","\u003cspan class=\"citation\"\u003e2COR 7.5\u003c/span\u003e jah auk qimandam unsis in Makaidonjai ni waiht habaida gaƕeilainais leik unsar, ak in allamma anapragganai, "],["proiel:20180408:gothic-nt:52459","utana waihjons, "],["proiel:20180408:gothic-nt:52460","innana agisa. "],["proiel:20180408:gothic-nt:46326","\u003cspan class=\"citation\"\u003e2COR 7.6\u003c/span\u003e akei sa gaþlaihands hnaiwidaim gaþrafstida uns guþ in quma Teitaus; "],["proiel:20180408:gothic-nt:46327","\u003cspan class=\"citation\"\u003e2COR 7.7\u003c/span\u003e aþþan ni þatainei in quma is, ak jah in gaþlaihtai, þizaiei gaþrafstiþs was ana izwis, gateihands uns izwara gairnein, izwarana gaunoþu, izwar aljan faur mik, swaei mis mais faginon warþ. "],["proiel:20180408:gothic-nt:46328","\u003cspan class=\"citation\"\u003e2COR 7.8\u003c/span\u003e unte jabai gaurida izwis in bokom, ni idreigo mik, jah jabai idreigoda— unte gasaiƕa þatei so aipistaule jaina, jabai jah du leitilai ƕeilai, gaurida izwis— \u003cspan class=\"citation\"\u003e2COR 7.9\u003c/span\u003e nu fagino, ni unte gauridai wesuþ, ak unte gauridai wesuþ du idreigai; "],["proiel:20180408:gothic-nt:46329","saurgaideduþ auk bi guþ, ei waihtai ni gasleiþjaindau us unsis. "],["proiel:20180408:gothic-nt:46330","\u003cspan class=\"citation\"\u003e2COR 7.10\u003c/span\u003e unte bi guþ saurga idreiga du ganistai gatulgida ustiuhada; "],["proiel:20180408:gothic-nt:46331","iþ þis fairƕaus saurga dauþu gasmiþoþ. "],["proiel:20180408:gothic-nt:46332","\u003cspan class=\"citation\"\u003e2COR 7.11\u003c/span\u003e saiƕ auk silbo þata bi guþ saurgan izwis, ƕelauda gatawida izwis usdaudein, akei sunjon, akei unwerein, akei agis, akei gairnein, akei aljan, akei fraweit! "],["proiel:20180408:gothic-nt:46333","in allamma ustaiknideduþ izwis hlutrans wisan þamma toja. "],["proiel:20180408:gothic-nt:46334","\u003cspan class=\"citation\"\u003e2COR 7.12\u003c/span\u003e aþþan jabai melida, ni in þis anamahtjandins, ni in þis anamahtidins, ak du gabairhtjan usdaudein unsara þoei faur izwis habam wiþra izwis in andwairþja gudis. "],["proiel:20180408:gothic-nt:46335","\u003cspan class=\"citation\"\u003e2COR 7.13\u003c/span\u003e in-uþ-þis gaþrafstidai sijum; "],["proiel:20180408:gothic-nt:46336","aþþan ana gaþrafsteinai unsarai filaus mais faginodedum ana fahedai Teitaus, unte anaƕeilaiþs warþ ahma is fram allaim izwis. "]]