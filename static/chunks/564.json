[[49169,"\u003cspan class=\"citation\"\u003eACTS 22.6\u003c/span\u003e ἐγένετο δέ μοι πορευομένῳ καὶ ἐγγίζοντι τῇ Δαμασκῷ περὶ μεσημβρίαν ἐξαίφνης ἐκ τοῦ οὐρανοῦ περιαστράψαι φῶς ἱκανὸν περὶ ἐμέ, "],[49170,"\u003cspan class=\"citation\"\u003eACTS 22.7\u003c/span\u003e ἔπεσά τε εἰς τὸ ἔδαφος καὶ ἤκουσα φωνῆς λεγούσης μοι, "],[49171,"Σαοὺλ Σαούλ, τί με διώκεις; "],[49172,"\u003cspan class=\"citation\"\u003eACTS 22.8\u003c/span\u003e ἐγὼ δὲ ἀπεκρίθην, "],[49173,"τίς εἶ, κύριε; "],[49174,"εἶπέν τε πρός ἐμέ, "],[49175,"ἐγώ εἰμι Ἰησοῦς ὁ Ναζωραῖος ὃν σὺ διώκεις. "],[49176,"\u003cspan class=\"citation\"\u003eACTS 22.9\u003c/span\u003e οἱ δὲ σὺν ἐμοὶ ὄντες τὸ μὲν φῶς ἐθεάσαντο "],[49177,"τὴν δὲ φωνὴν οὐκ ἤκουσαν τοῦ λαλοῦντός μοι. "],[49178,"\u003cspan class=\"citation\"\u003eACTS 22.10\u003c/span\u003e εἶπον δέ, "],[49179,"τί ποιήσω, κύριε; "],[49180,"ὁ δὲ κύριος εἶπεν πρός με, "],[49181,"ἀναστὰς πορεύου εἰς Δαμασκόν, καὶ ἐκεῖ σοι λαληθήσεται περὶ πάντων ὧν τέτακταί σοι ποιῆσαι. "],[25801,"\u003cspan class=\"citation\"\u003eACTS 22.11\u003c/span\u003e ὡς δὲ οὐκ ἐνέβλεπον ἀπὸ τῆς δόξης τοῦ φωτὸς ἐκείνου, χειραγωγούμενος ὑπὸ τῶν συνόντων μοι ἦλθον εἰς Δαμασκόν. "],[25802,"\u003cspan class=\"citation\"\u003eACTS 22.12\u003c/span\u003e Ἀνανίας δέ τις, ἀνὴρ εὐλαβὴς κατὰ τὸν νόμον, μαρτυρούμενος ὑπὸ πάντων τῶν κατοικούντων Ἰουδαίων, \u003cspan class=\"citation\"\u003eACTS 22.13\u003c/span\u003e ἐλθὼν πρός ἐμὲ καὶ ἐπιστὰς εἶπέν μοι· "],[25803,"Σαοὺλ ἀδελφέ, ἀνάβλεψον· "],[25804,"καὶ ἐγώ αὐτῇ τῇ ὥρᾳ ἀνέβλεψα εἰς αὐτόν. "],[49182,"\u003cspan class=\"citation\"\u003eACTS 22.14\u003c/span\u003e ὁ δὲ εἶπεν, "],[49183,"ὁ θεὸς τῶν πατέρων ἡμῶν προεχειρίσατό σε γνῶναι τὸ θέλημα αὐτοῦ καὶ ἰδεῖν τὸν δίκαιον καὶ ἀκοῦσαι φωνὴν ἐκ τοῦ στόματος αὐτοῦ, \u003cspan class=\"citation\"\u003eACTS 22.15\u003c/span\u003e ὅτι ἔσῃ μάρτυς αὐτῷ πρὸς πάντας ἀνθρώπους ὧν ἑώρακας καὶ ἤκουσας. "],[25806,"\u003cspan class=\"citation\"\u003eACTS 22.16\u003c/span\u003e καὶ νῦν τί μέλλεις; "],[25807,"ἀναστὰς βάπτισαι καὶ ἀπόλυσαι τὰς ἁμαρτίας σου ἐπικαλεσάμενος τὸ ὄνομα αὐτοῦ. "],[49184,"\u003cspan class=\"citation\"\u003eACTS 22.17\u003c/span\u003e ἐγένετο δέ μοι ὑποστρέψαντι εἰς Ἱερουσαλὴμ καὶ προσευχομένου μου ἐν τῷ ἱερῷ γενέσθαι με ἐν ἐκστάσει \u003cspan class=\"citation\"\u003eACTS 22.18\u003c/span\u003e καὶ ἴδον αὐτὸν λέγοντά μοι, "],[49185,"σπεῦσον καὶ ἔξελθε ἐν τάχει ἐξ Ἱερουσαλήμ, διότι οὐ παραδέξονταί σου μαρτυρίαν περὶ ἐμοῦ. "],[49186,"\u003cspan class=\"citation\"\u003eACTS 22.19\u003c/span\u003e καὶ ἐγώ εἶπον, "],[49187,"κύριε, αὐτοὶ ἐπίστανται ὅτι ἐγὼ ἤμην φυλακίζων καὶ δέρων κατὰ τὰς συναγωγὰς τοὺς πιστεύοντας ἐπὶ σέ· "],[25810,"\u003cspan class=\"citation\"\u003eACTS 22.20\u003c/span\u003e καὶ ὅτε ἐξεχύννετο τὸ αἷμα Στεφάνου τοῦ μάρτυρός σου, καὶ αὐτὸς ἤμην ἐφεστὼς καὶ συνευδοκῶν καὶ φυλάσσων τὰ ἱμάτια τῶν ἀναιρούντων αὐτόν. "],[49188,"\u003cspan class=\"citation\"\u003eACTS 22.21\u003c/span\u003e καὶ εἶπεν πρός με, "],[49189,"πορεύου, ὅτι ἐγὼ εἰς ἔθνη μακρὰν ἐξαποστελῶ σε. "],[49190,"\u003cspan class=\"citation\"\u003eACTS 22.22\u003c/span\u003e Ἤκουον δὲ αὐτοῦ ἄχρι τούτου τοῦ λόγου καὶ ἐπῆραν τὴν φωνὴν αὐτῶν λέγοντες, "],[49191,"αἶρε ἀπὸ τῆς γῆς τὸν τοιοῦτον, "],[49192,"οὐ γὰρ καθῆκεν αὐτὸν ζῆν. "],[25813,"\u003cspan class=\"citation\"\u003eACTS 22.23\u003c/span\u003e κραυγαζόντων δὲ αὐτῶν καὶ ῥιπτούντων τὰ ἱμάτια καὶ κονιορτὸν βαλλόντων εἰς τὸν ἀέρα, \u003cspan class=\"citation\"\u003eACTS 22.24\u003c/span\u003e ἐκέλευσεν ὁ χιλίαρχος εἰσάγεσθαι αὐτὸν εἰς τὴν παρεμβολήν, εἴπας μάστιξιν ἀνετάζεσθαι αὐτὸν ἵνα ἐπιγνῷ δι’ ἣν αἰτίαν οὕτως ἐπεφώνουν αὐτῷ. "],[25814,"\u003cspan class=\"citation\"\u003eACTS 22.25\u003c/span\u003e ὡς δὲ προέτειναν αὐτὸν τοῖς ἱμᾶσιν εἶπεν πρὸς τὸν ἑστῶτα ἑκατόνταρχον ὁ Παῦλος· "],[25815,"εἰ ἄνθρωπον Ῥωμαῖον καὶ ἀκατάκριτον ἔξεστιν ὑμῖν μαστίζειν; "],[25816,"\u003cspan class=\"citation\"\u003eACTS 22.26\u003c/span\u003e ἀκούσας δὲ ὁ ἑκατοντάρχης προσελθὼν τῷ χιλιάρχῳ ἀπήγγειλεν λέγων· "],[25817,"τί μέλλεις ποιεῖν; "],[25818,"ὁ γὰρ ἄνθρωπος οὗτος Ῥωμαῖός ἐστιν. "],[25819,"\u003cspan class=\"citation\"\u003eACTS 22.27\u003c/span\u003e προσελθὼν δὲ ὁ χιλίαρχος εἶπεν αὐτῷ· "],[49193,"λέγε μοι, "],[49194,"σὺ Ῥωμαῖος εἶ; "],[25821,"ὁ δὲ ἔφη, ναί. "],[25822,"\u003cspan class=\"citation\"\u003eACTS 22.28\u003c/span\u003e ἀπεκρίθη δὲ ὁ χιλίαρχος· "],[25823,"ἐγὼ πολλοῦ κεφαλαίου τὴν πολιτείαν ταύτην ἐκτησάμην. "],[25824,"ὁ δὲ Παῦλος ἔφη· "],[25825,"ἐγὼ δὲ καὶ γεγέννημαι. "],[25826,"\u003cspan class=\"citation\"\u003eACTS 22.29\u003c/span\u003e εὐθέως οὖν ἀπέστησαν ἀπ’ αὐτοῦ οἱ μέλλοντες αὐτὸν ἀνετάζειν· "],[25827,"καὶ ὁ χιλίαρχος δὲ ἐφοβήθη ἐπιγνοὺς ὅτι Ῥωμαῖός ἐστιν καὶ ὅτι αὐτὸν ἦν δεδεκώς. "],[25828,"\u003cspan class=\"citation\"\u003eACTS 22.30\u003c/span\u003e Τῇ δὲ ἐπαύριον βουλόμενος γνῶναι τὸ ἀσφαλὲς τὸ τί κατηγορεῖται ὑπὸ τῶν Ἰουδαίων ἔλυσεν αὐτόν, καὶ ἐκέλευσεν συνελθεῖν τοὺς ἀρχιερεῖς καὶ πᾶν τὸ συνέδριον, καὶ καταγαγὼν τὸν Παῦλον ἔστησεν εἰς αὐτούς."],[49195,"\u003cspan class=\"citation\"\u003eACTS 23.1\u003c/span\u003e ἀτενίσας δὲ τῷ συνεδρίῳ ὁ Παῦλος εἶπεν, "],[49196,"ἄνδρες ἀδελφοί, ἐγὼ πάσῃ συνειδήσει ἀγαθῇ πεπολίτευμαι τῷ θεῷ ἄχρι ταύτης τῆς ἡμέρας. "],[25830,"\u003cspan class=\"citation\"\u003eACTS 23.2\u003c/span\u003e ὁ δὲ ἀρχιερεὺς Ἀνανίας ἐπέταξεν τοῖς παρεστῶσιν αὐτῷ τύπτειν αὐτοῦ τὸ στόμα. "],[25831,"\u003cspan class=\"citation\"\u003eACTS 23.3\u003c/span\u003e τότε ὁ Παῦλος πρὸς αὐτὸν εἶπεν· "],[25832,"τύπτειν σε μέλλει ὁ θεός, τοῖχε κεκονιαμένε· "],[25833,"καὶ σὺ κάθῃ κρίνων με κατὰ τὸν νόμον, καὶ παρανομῶν κελεύεις με τύπτεσθαι; "],[49197,"\u003cspan class=\"citation\"\u003eACTS 23.4\u003c/span\u003e οἱ δὲ παρεστῶτες εἶπαν, "],[49198,"τὸν ἀρχιερέα τοῦ θεοῦ λοιδορεῖς; "],[49199,"\u003cspan class=\"citation\"\u003eACTS 23.5\u003c/span\u003e ἔφη τε ὁ Παῦλος, "],[49200,"οὐκ ᾔδειν, ἀδελφοί, ὅτι ἐστὶν ἀρχιερεύς· "],[25836,"γέγραπται γὰρ ὅτι ἄρχοντα τοῦ λαοῦ σου οὐκ ἐρεῖς κακῶς. "],[49201,"\u003cspan class=\"citation\"\u003eACTS 23.6\u003c/span\u003e γνοὺς δὲ ὁ Παῦλος ὅτι τὸ ἓν μέρος ἐστὶν Σαδδουκαίων τὸ δὲ ἕτερον Φαρισαίων ἔκραζεν ἐν τῷ συνεδρίῳ, "],[49202,"ἄνδρες ἀδελφοί, ἐγὼ Φαρισαῖός εἰμι, υἱὸς Φαρισαίων· "],[25838,"περὶ ἐλπίδος καὶ ἀναστάσεως νεκρῶν ἐγὼ κρίνομαι. "],[25839,"\u003cspan class=\"citation\"\u003eACTS 23.7\u003c/span\u003e τοῦτο δὲ αὐτοῦ λαλήσαντος ἐγένετο στάσις τῶν Φαρισαίων καὶ Σαδδουκαίων, καὶ ἐσχίσθη τὸ πλῆθος. "]]