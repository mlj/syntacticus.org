[["proiel:20170214:gothic-nt:43467","akei sokeiþ mis usqiman, unte waurd mein ni gamot in izwis. "],["proiel:20170214:gothic-nt:43468","\u003cspan class=\"citation\"\u003eJOHN 8.38\u003c/span\u003e ik þatei gasaƕ at attin meinamma rodja, jah jus þatei hausideduþ fram attin izwaramma taujiþ. "],["proiel:20170214:gothic-nt:43469","\u003cspan class=\"citation\"\u003eJOHN 8.39\u003c/span\u003e andhofun jah qeþun du imma: "],["proiel:20170214:gothic-nt:43470","atta unsar Abraham ist. "],["proiel:20170214:gothic-nt:43471","qaþ im Iesus: "],["proiel:20170214:gothic-nt:43472","iþ barna Abrahamis weseiþ, waurstwa Abrahamis tawidedeiþ. "],["proiel:20170214:gothic-nt:43473","\u003cspan class=\"citation\"\u003eJOHN 8.40\u003c/span\u003e iþ nu sokeiþ mik usqiman, mannan izei sunja izwis rodida, þoei hausida fram guda; "],["proiel:20170214:gothic-nt:43474","þatuh Abraham ni tawida. "],["proiel:20170214:gothic-nt:43475","\u003cspan class=\"citation\"\u003eJOHN 8.41\u003c/span\u003e jus taujiþ toja attins izwaris. "],["proiel:20170214:gothic-nt:43476","þanuh qeþun imma: "],["proiel:20170214:gothic-nt:43477","weis us horinassau ni sijum gabauranai; "],["proiel:20170214:gothic-nt:43478","ainana attan aigum, guþ. "],["proiel:20170214:gothic-nt:43479","\u003cspan class=\"citation\"\u003eJOHN 8.42\u003c/span\u003e qaþ du im Iesus: "],["proiel:20170214:gothic-nt:43480","jabai guþ atta izwar wesi, friodedeiþ þau mik, unte ik fram guda urrann jah qam; "],["proiel:20170214:gothic-nt:43481","nih þan auk fram mis silbin ni qam, ak is mik insandida. "],["proiel:20170214:gothic-nt:43482","\u003cspan class=\"citation\"\u003eJOHN 8.43\u003c/span\u003e duƕe maþlein meina ni kunnuþ? "],["proiel:20170214:gothic-nt:43483","unte ni maguþ hausjan waurd mein. "],["proiel:20170214:gothic-nt:43484","\u003cspan class=\"citation\"\u003eJOHN 8.44\u003c/span\u003e jus us attin diabaulau sijuþ jah lustuns þis attins izwaris wileiþ taujan. "],["proiel:20170214:gothic-nt:43485","jains manamaurþrja was fram frumistja jah in sunjai ni gastoþ; "],["proiel:20170214:gothic-nt:43486","unte nist sunja in imma. "],["proiel:20170214:gothic-nt:43487","þan rodeiþ liugn, us seinaim rodeiþ, unte liugnja ist jah atta is. "],["proiel:20170214:gothic-nt:43488","\u003cspan class=\"citation\"\u003eJOHN 8.45\u003c/span\u003e iþ ik, þatei sunja rodida, ni galaubeiþ mis. "],["proiel:20170214:gothic-nt:43489","\u003cspan class=\"citation\"\u003eJOHN 8.46\u003c/span\u003e ƕas izwara gasakiþ mik bi frawaurht? "],["proiel:20170214:gothic-nt:43490","þande sunja qiþa, duƕe ni galaubeiþ mis? "],["proiel:20170214:gothic-nt:43491","\u003cspan class=\"citation\"\u003eJOHN 8.47\u003c/span\u003e sa wisands us guda waurda gudis hauseiþ; "],["proiel:20170214:gothic-nt:43492","duþe jus ni hauseiþ, unte us guda ni sijuþ. "],["proiel:20170214:gothic-nt:43493","\u003cspan class=\"citation\"\u003eJOHN 8.48\u003c/span\u003e andhofun þan þai Iudaieis jah qeþun du imma: "],["proiel:20170214:gothic-nt:43494","niu waila qiþam weis þatei Samareites is þu jah unhulþon habais? "],["proiel:20170214:gothic-nt:43495","\u003cspan class=\"citation\"\u003eJOHN 8.49\u003c/span\u003e andhof Iesus: "],["proiel:20170214:gothic-nt:43496","ik unhulþon ni haba, ak swera attan meinana, jah jus unsweraiþ mik. "],["proiel:20170214:gothic-nt:43497","\u003cspan class=\"citation\"\u003eJOHN 8.50\u003c/span\u003e ik ni sokja hauhein meina; "],["proiel:20170214:gothic-nt:43498","ist saei sokeiþ jah stojiþ. "],["proiel:20170214:gothic-nt:43499","\u003cspan class=\"citation\"\u003eJOHN 8.51\u003c/span\u003e amen amen qiþa izwis: "],["proiel:20170214:gothic-nt:43500","jabai ƕas waurd mein fastaiþ, dauþu ni gasaiƕiþ aiwa dage. "],["proiel:20170214:gothic-nt:43501","\u003cspan class=\"citation\"\u003eJOHN 8.52\u003c/span\u003e þanuh qeþun du imma þai Iudaieis: "],["proiel:20170214:gothic-nt:43502","nu ufkunþedum þatei unhulþon habais. "],["proiel:20170214:gothic-nt:43503","Abraham gadauþnoda jah praufeteis, jah þu qiþis: "],["proiel:20170214:gothic-nt:43504","jabai ƕas mein waurd fastai, ni kausjai dauþau aiwa dage. "],["proiel:20170214:gothic-nt:43505","\u003cspan class=\"citation\"\u003eJOHN 8.53\u003c/span\u003e ibai þu maiza is attin unsaramma Abrahama, saei gadauþnoda? "],["proiel:20170214:gothic-nt:43506","jah praufeteis gadauþnodedun. "],["proiel:20170214:gothic-nt:43507","ƕana þuk silban taujis þu? "],["proiel:20170214:gothic-nt:43508","\u003cspan class=\"citation\"\u003eJOHN 8.54\u003c/span\u003e andhof Iesus: "],["proiel:20170214:gothic-nt:43509","jabai ik hauhja mik silban, so hauheins meina ni waihts ist; "],["proiel:20170214:gothic-nt:52216","ist atta meins saei hauheiþ mik, þanei jus qiþiþ þatei "],["proiel:20170214:gothic-nt:52217","guþ unsar ist. "],["proiel:20170214:gothic-nt:43511","\u003cspan class=\"citation\"\u003eJOHN 8.55\u003c/span\u003e jah ni kunnuþ ina; "],["proiel:20170214:gothic-nt:43512","iþ ik kann ina; "],["proiel:20170214:gothic-nt:43513","jah jabai qeþjau þatei ni kunnjau ina, sijau galeiks izwis liugnja; "],["proiel:20170214:gothic-nt:43514","ak kann ina jah waurd is fasta. "],["proiel:20170214:gothic-nt:43515","\u003cspan class=\"citation\"\u003eJOHN 8.56\u003c/span\u003e Abraham atta izwar sifaida ei gaseƕi dag meinana, jah gasaƕ jah faginoda. "],["proiel:20170214:gothic-nt:43516","\u003cspan class=\"citation\"\u003eJOHN 8.57\u003c/span\u003e þanuh qeþun þai Iudaieis du imma: "],["proiel:20170214:gothic-nt:43517","fimf tiguns jere nauh ni habais jah Abraham saƕt? "],["proiel:20170214:gothic-nt:43518","\u003cspan class=\"citation\"\u003eJOHN 8.58\u003c/span\u003e qaþ im Iesus: "],["proiel:20170214:gothic-nt:43519","amen amen qiþa izwis: "],["proiel:20170214:gothic-nt:43520","faurþizei Abraham waurþi, im ik. "],["proiel:20170214:gothic-nt:43521","\u003cspan class=\"citation\"\u003eJOHN 8.59\u003c/span\u003e þanuh nemun stainans, ei waurpeina ana ina; "],["proiel:20170214:gothic-nt:43522","iþ Iesus þan gafalh sik jah usiddja us alh usleiþands þairh midjans ins, jah ƕarboda swa."],["proiel:20170214:gothic-nt:43523","\u003cspan class=\"citation\"\u003eJOHN 9.1\u003c/span\u003e Jah þairhgaggands gaumida mann blindamma us gabaurþai. "],["proiel:20170214:gothic-nt:43524","\u003cspan class=\"citation\"\u003eJOHN 9.2\u003c/span\u003e þaruh frehun ina siponjos is qiþandans: "],["proiel:20170214:gothic-nt:43525","rabbei, ƕas frawaurhta, sau þau fadrein is, ei blinds gabaurans warþ? "],["proiel:20170214:gothic-nt:43526","\u003cspan class=\"citation\"\u003eJOHN 9.3\u003c/span\u003e andhof Iesus: "],["proiel:20170214:gothic-nt:43527","nih sa frawaurhta nih fadrein is, ak ei bairhta waurþeina waurstwa gudis ana imma. "],["proiel:20170214:gothic-nt:43528","\u003cspan class=\"citation\"\u003eJOHN 9.4\u003c/span\u003e ik skal waurkjan waurstwa þis sandjandins mik, unte dags ist; "],["proiel:20170214:gothic-nt:43529","qimiþ nahts, þanei ni manna mag waurkjan. "],["proiel:20170214:gothic-nt:43530","\u003cspan class=\"citation\"\u003eJOHN 9.5\u003c/span\u003e þan in þamma fairƕau im, liuhaþ im þis fairƕaus. "],["proiel:20170214:gothic-nt:43531","\u003cspan class=\"citation\"\u003eJOHN 9.6\u003c/span\u003e þata qiþands gaspaiw dalaþ, jah gawaurhta fani us þamma spaiskuldra, jah gasmait imma ana augona þata fani þamma blindin, \u003cspan class=\"citation\"\u003eJOHN 9.7\u003c/span\u003e jah qaþ du imma: "],["proiel:20170214:gothic-nt:43532","gagg þwahan in swumsl Siloamis, þatei gaskeirjada insandiþs. "],["proiel:20170214:gothic-nt:43533","galaiþ jah afþwoh jah qam saiƕands. "],["proiel:20170214:gothic-nt:43534","\u003cspan class=\"citation\"\u003eJOHN 9.8\u003c/span\u003e þanuh garaznans jah þai saiƕandans ina faurþis, þatei is bidagwa was, qeþun: "],["proiel:20170214:gothic-nt:43535","niu sa ist saei sat aihtronds? "],["proiel:20170214:gothic-nt:43536","\u003cspan class=\"citation\"\u003eJOHN 9.9\u003c/span\u003e sumaih qeþun: þatei sa ist; "],["proiel:20170214:gothic-nt:43538","sumaih þatei galeiks þamma ist; "],["proiel:20170214:gothic-nt:43539","iþ is qaþ: þatei "]]