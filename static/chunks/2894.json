[["torot:20180323:supr:171203","о҅ни же мльчати не хотѣа҅хѫ· нъ ѥ҅же глаголаті· "],["torot:20180323:supr:171205","и҅ гл꙯аахѫ· ꙗ҅ко "],["torot:20180323:supr:185476","чоудеса ꙗ҅же слꙑшахомъ бꙑвꙿша о҅тъ блаженаа҅го и҅лиѧ҆· нꙑнꙗ видимъ бꙑвъша рѫкоѭ҄ твоѥ҅ѭ҄ съвръшеньꙗ҆· "],["torot:20180323:supr:171208","По тѣхъ же врѣменехъ· о҄увѣдѣвъ патрик҄ии҆ и҅же блаженꙑѧ памꙙти е҅п꙯пъ· новꙑѧ҆ к҄есариѧ града· о҅тъ того бо пришъствии҅мъ сътвори нарочитъи҆ манастꙑрь҆· и҅ ꙗ҅ко собоѭ҄ носитъ ст꙯ꙑи҆ о҅тъ е҅фрата рѣкꙑ ноштиѭ҄ водѫ· и҅ чꙿтꙑ мѫжа житиꙗ҆ ѥ҅го ради· и҅ того радꙿма дѣла· дастъ клюсꙙ· на ношень҆е҆ водѣ странь҆нꙑимъ приходꙙштии҅мь҆ к н҄емоу· а҅ не самомоу страдати троуда приношеньꙗ҆ водѣ· "],["torot:20180323:supr:171218","Оу҄богъ же нѣкꙑ тъгда пришъдъ въ манастꙑрь· плачꙙ и҅ рꙑдаѧ глаголааше длъжника и҅мѣти блиꙁъ не мошти же сꙙ ѥ҅моу чимъ и҅скоупити· "],["torot:20180323:supr:185706","о҄умилосрь҆дивъ же сꙙ правь҆дънѣ҆ же· и҅же и҅ного ничꙿсоже и҅мꙑ· дастъ клюсꙙ о҄убогоуо҄умоу· и҅ рече "],["torot:20180323:supr:185707","и҅ди "],["torot:20180323:supr:185708","продаждъ се и҅ и҅скоупи сꙙ длъгоу· "],["torot:20180323:supr:171224","Пришъдъ же потомь малꙑ прѣподобь҆нъи҆ патрик҄ь е҅п꙯пъ· и҅ цѣловавъ ст꙯ааго не о҅брѣте клюсꙙте· "],["torot:20180323:supr:171226","о҄увѣдѣвъ же о҅тъданоѥ҆· и҅ коѥ҅ѧ винꙑ ради· приведе дроугоѥ клюсꙙ· и҅ рече ѥ҅моу "],["torot:20180323:supr:185709","се ти даѭ҄ на подръжаниѥ҆· нъ ѥ҅гда хоштѫ и҅ трѣбоуѭ҄ ѥ҅го да ѥ пои҅мѫ· "],["torot:20180323:supr:171231","се же сътвори да не а҅кꙑ и҅ прь҆ваа҅го о҅тъдастъ и҅ сего ѥ҅же и҅ бꙑстъ· "],["torot:20180323:supr:171232","Пришъдъшоу же дроугоуо҄умоу о҄убогоу· тако жде плачѫштоу ꙗ҅коже и прь҆воуо҄умоу длъжникоу сѫштоу и҅ томоу не и҅мѫштоу чимъ и҅скоупити сꙙ· дастъ вѣрнꙑи рабъ бж꙯ии҆ и҅ то клюсꙙ· "],["torot:20180323:supr:171235","боголюбивъ же сꙑ и҅ б꙯очь҆стивъ· и҅ таковꙑи о҅браꙁъ любꙙ и҅ чътꙑ· тъ жде блаженꙑи патрик҄ии҆ е҅п꙯пъ· а҅ и҅ о҄убогъ сꙑ· а҅кꙑ и҅ въ рѫкоу дѣло дръжꙙ· и҅ о҄упваниї бж꙯иї надѣѧ҅ сꙙ· прѣходꙙштии҅мъ ѥ҅го силѫ· паницѫ великѫ дъждънꙑи҅мъ водамъ и҅ чоуднѫ· и҅ мꙿного могѫштѫ вь҆мѣштати водъ сътвори въ манастꙑри· ꙗ҅же и҅ стои҅тъ до днешꙿнꙗаго· "],["torot:20180323:supr:171245","Вьн҄егда же ꙁꙿдати ѭ҄· примик҄ириї нѣкꙑ и҅менемꙿ серг҄ии҆· секоундо вь҆ граждь҆вь҆ньтворенꙑихъ· въ неѡ҄к҄есариї же тъгда о҅бладаѭ҄штии҅хъ· о҅тъ дх꙯а нечистаꙗ҅ вь немь прѣбꙑ напрасно глоухъ и҅ нѣмь҆ и҅ всѣмъ тѣломъ раслабѥ҅нъ· ѥ҅гоже не могъше носꙙштии҆ въсадити на клюсꙙ· о҅дръ сътворивъше на рамоу вь҆ꙁнесошꙙ къ правьдно҄уо҄умоу· "],["torot:20180323:supr:171252","и҅ въ самъ тъ прь҆вꙑи҆ дь҆нь҆ благодѣтиѭ҄ бж꙯ъѭ҄ прь҆стꙑ своѧ о҄укрѣпивъ· правьдь҆нꙑи҆ ꙁнамении҅мъ кръстънꙑимъ· и҅ тꙑѧ҆ въложи въ о҄уши страждѫштаꙿго· и҅ а҅биѥ҅ сътвори прослꙑшати глоухоуо҄умоу· "],["torot:20180323:supr:171256","и҅ прѣминѫвъ къ о҄устомъ· и҅ тѣмъ жде о҅браꙁомъ кръстънꙑи҅мъ сътворивъ о҅твръꙁе ѥ҅моу о҄уста· и҅ сътворивъ ѥ҅моу томь҆ часѣ проглаголати· "],["torot:20180323:supr:171259","прѣбꙑ же бѣсъ ничимꙿже хоужде съкроушаѧ҆ старь҆ца· и҅ чꙙсто на ꙁемь҆ѭ҄ помештꙙ и҅ о҅скръбь҆ꙗ҅ѧ҆· и҅ностань кости ѥ҅моу съламь҆ꙗ҅ѧ҆· "],["torot:20180323:supr:185844","и҅ видѣаше сꙙ то страждꙙ о҅тъ прѣподобь҆нааго е҅п꙯па· и҅ о҅тъ творꙙштии҅хъ г҄истерꙿнѫ хꙑтрь҆цъ· и҅ дѣлател҄ь и҅ клиросьникъ· и҅ о҅тъ вь҆сѣхъ тоу сѫштии҅хъ тъгда странънꙑи҅хъ· "],["torot:20180323:supr:185845","и҅ то творѣаше тъгда страждꙙ на многꙑ дь҆ни· "],["torot:20180323:supr:171267","и҅бо въ ѥ҅динъ дь҆ примик҄ирии҆ на видѣньѥ ꙁиждемааго дѣла· пришьдъ паде тоу пѣнꙑ тѣштꙙ и҅ съкроушаѥ҅мъ· ꙗ҅коже вь҆сѣмъ хꙑтрь҆цемъ и҅ дѣлател҄емъ· и҅ прочиїмꙿ видꙙштии҅мъ бѣжати и҅ о҅ставити старꙿца ѥ҅дного· "],["torot:20180323:supr:171271","приꙁъвавъ же ст꙯ааго е҅п꙯пъ· и҅ и҅мꙑ и҅ ꙁа рѫкѫ рече ѥ҅мꙋ· "],["torot:20180323:supr:171273","о҅тъпоусти старца сего ꙗ҅ко дꙿни многꙑ и҅матъ сь҆де· "],["torot:20180323:supr:171274","тако беꙁ милости о҅тъ сѫпротивнааго бѣса мѫчимъ и҅ съкроушаѥ҅мъ· страждꙙ вь҆сѣмъ тѣломъ· "],["torot:20180323:supr:185847","и҅ въ толико и҅ꙁнемогъ· ꙗ҅коже ни жиꙁни надеждꙙ о҅тꙿ чловѣкъ и҅мѣти· "],["torot:20180323:supr:171278","Рабъ же бж꙯ии въ кротости и҅ цѣломѫдрии тихо гл꙯а къ е҅п꙯поу а҅рꙿхие҅рео҄у сѫштоу· "],["torot:20180323:supr:171279","дрьꙁне ли кто о҅тъ мꙿн҄ьшии҅хъ что таково сътворити и҅ли и҅справити· "],["torot:20180323:supr:171280","просльꙁивъ же е҅п꙯пъ и҅ въ раꙁврь҆ꙁениѥ҆ великое пришъдъ· о҅блобꙑꙁа правь҆днааго главѫ и҅ десницѫ· и҅ моливъ и самъ съ говѣи҅нъствомъ и҅ тихостиѭ҄· о҅бративъ сꙙ҆ и҅ рекъ· "],["torot:20180323:supr:171284","ꙗ҅же ти дастъ благодать бж꙯иꙗ не съкрꙑи҆· нъ и҅ на старци семъ сътвори тѫ милостин҄ѫ· "],["torot:20180323:supr:171286","҅И пои҅мъ и ст꙯ъи старꙿца· и҅де въ малꙑи сꙑнъ· и҅же бѣ тъгда въ манастꙑри· на прибѣгань҆ѥ съꙁъданъ приходꙙштии братии срацинъ ради· вь҆ н҄емже и҅ цръквица бѣ· вь҆ н҄еи҅же ноштьнꙑѧ и҅ и҅нꙑ творꙗше пѣсни· "],["torot:20180323:supr:171292","тоу о҄убо пакꙑ ѧ старꙿца бѣсъ· и҅ повръже ѥ҅го на ꙁеми· "],["torot:20180323:supr:171294","и҅ начꙙ ноꙁдрь҆ми и҅ о҄устꙑ гл꙯ати хоулꙑ· и҅ о҄укарати беꙁаконнѣ и҅ неподобꙿнѣ правьдꙿнааго· глагол҄ѫшта ѥ҅моу "],["torot:20180323:supr:186051","и҅ꙁиди о҅ть҆ н҄его· "],["torot:20180323:supr:171297","придошꙙ же томоу бꙑвъшоу· и҅ю҄лиꙗ҅нъ и҅же и҅ блаженꙑѧ памꙙти бꙑвꙑи҆ прь҆вꙑи҆ е҅п꙯пъ· новꙑѧ҅ к҄есариѧ града· и҅ їѡ҄аннъ ѳеѡ҄доровъ ӱподиꙗ҅къ сꙑ тъгда· и҅ и҅ни нѣци· "],["torot:20180323:supr:171302","въстаꙗ҅ше напрасно бѣсꙿ· гръдомъ о҅комъ вь҆ꙁираѧ на раба бж꙯иꙗ҆· и҅ дъмꙑ на лице ѥ҅го· и҅ плюѧ҆ на н҄ь· и҅ начинаѧ рѫкама свои҅ма хватати ѥ҅го· "],["torot:20180323:supr:171307","о҅нъ же гл꙯а ѥ҅моу съ кротостиѭ҄· и҅ тихо· "],["torot:20180323:supr:171309","и҅ꙁиди о҅ть҆ н҄его· "],["torot:20180323:supr:171310","не попоуститъ бо ти сꙙ бꙑти вь҆ н҄емъ враже бж꙯ии҆ и҅ їстинѣ· "],["torot:20180323:supr:171311","сътрꙙсаа ше же и҅мъ· и҅ бестоуднѣ вь҆ꙁираа҅ше на раба бж꙯иꙗ҆· гл꙯ꙙ "],["torot:20180323:supr:186182","велиши ли ми да и҅ꙁидѫ· "],["torot:20180323:supr:171314","не моштьно ѥ҅стъ ми и҅ꙁити о҅ть҆ н҄его· "],["torot:20180323:supr:171315","а҅ште не о҅слѣпь҆ѭ҄ ѥ҅моу о҅чию҄· и҅ сьломьѭ҄ ѥ҅моу рѫкоу и҅ ногоу· и҅ невидимо съ҆творѫ ѥ҅моу вь҆се тѣло· не и҅ꙁидѫ о҅ть҆ н҄его· "],["torot:20180323:supr:171319","г꙯ла ѥ҅моу правь҆дь҆нꙑи҆· "],["torot:20180323:supr:171320","вѣждъ ꙗ҅коже и҅ꙁидеши· и҅ ни ѥ҅дного о҅тъ о҄удовъ ѥ҅го врѣдиши· "],["torot:20180323:supr:171322","и҅ли и҅ врѣдивъ о҅тидеши о҅ть҆ н҄его· "],["torot:20180323:supr:171323","и прѣбꙑваа҅ше и҅сконь҆нꙑи врагъ бѣсъ та глагол҄ꙙ· и҅ правьдънꙑи та жде бесѣдоуѧ҆· "],["torot:20180323:supr:171325","послѣдьн҄еѥ҅ же бѣсъ рече къ рабоу бж꙯ию҄· "],["torot:20180323:supr:171326","понѣ двьрь҆цами сими даждь҆ ми власть҆ да и҅ꙁлѣꙁѫ· "],["torot:20180323:supr:171327","гл꙯а ѥ҅моу правь҆дънъи҆· "],["torot:20180323:supr:171328","и҅ꙁлѣꙁи двь҆рьцами ꙗ҅коже хоштеши· "]]