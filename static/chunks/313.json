[[78443,"illud autem tempus quotannis ante me fuerat in hoc quaestu. "],[78444,"civitates locupletes ne in hiberna milites reciperent magnas pecunias dabant, "],[85833,"Cyprii talenta Attica ducenta; "],[85834,"qua ex insula (non ὑπερβολικῶς sed verissime loquor) nummus nullus me obtinente erogabitur. "],[78445,"ob haec beneficia quibus illi obstupescunt nullos honores mihi nisi verborum decerni sino, "],[85835,"statuas, fana, τέθριππα prohibeo nec sum in ulla re alia molestus civitatibus— "],[78446,"sed fortasse tibi qui haec praedicem de me. "],[78447,"perfer, si me amas; "],[85836,"tu enim me haec facere voluisti. "],[78448,"\u003cspan class=\"citation\"\u003eCic. Att. 5.21.8\u003c/span\u003e iter igitur ita per Asiam feci ut etiam fames qua nihil miserius est, quae tum erat in hac mea Asia (messis enim nulla fuerat ) , mihi optanda fuerit. "],[78449,"quacumque iter feci, nulla vi, nullo iudicio, nulla contumelia, auctoritate et cohortatione perfeci ut et Graeci et cives Romani qui frumentum compresserant magnum numerum populis pollicerentur. "],[78450,"\u003cspan class=\"citation\"\u003eCic. Att. 5.21.9\u003c/span\u003e Idibus Februariis, quo die has litteras dedi, forum institueram agere Laodiceae Cibyraticum et Apamense, "],[85837,"ex Idibus Martiis ibidem Synnadense, Pamphylium (tum Phemio dispiciam κέρας, Lycaonium, Isauricum; "],[85838,"ex Idibus Maiis in Ciliciam, ut ibi Iunius consumatur, "],[85839,"velim tranquille a Parthis. "],[78451,"Quintilis, si erit ut volumus, in itinere est per provinciam redeuntibus consumendus. "],[78452,"venimus enim in provinciam Laodiceam Sulpicio et Marcello consulibus pridie Kalendas Sextilis. "],[78453,"inde nos oportet decedere a.d.III Kalendas Sextilis. "],[78456,"primum contendam a Quinto fratre ut se praefici patiatur, "],[85840,"quod et illo et me invitissimo fiet. "],[78457,"sed aliter honeste fieri non potest, praesertim cum virum optimum Pomptinum ne nunc quidem retinere possim. "],[78458,"rapit enim hominem Postumius Romam, fortasse etiam Postumia. "],[78459,"\u003cspan class=\"citation\"\u003eCic. Att. 5.21.10\u003c/span\u003e habes consilia nostra; "],[85841,"nunc cognosce de Bruto. "],[78460,"familiaris habet Brutus tuus quosdam creditores Salaminiorum ex Cypro, Marcum Scaptium et Publium Matinium; "],[85842,"quos mihi maiorem in modum commendavit. "],[78461,"Matinium non novi, "],[85843,"Scaptius ad me in castra venit. "],[78462,"pollicitus sum curaturum me Bruti causa ut ei Salaminii pecuniam solverent. "],[78463,"egit gratias. "],[78464,"praefecturam petivit. "],[78465,"negavi me cuiquam negotianti dare "],[85844,"(quod idem tibi ostenderam "],[85845,"Gnaio Pompeio petenti probaram institutum meum, "],[85846,"quid dicam Torquato de Marco Laenio tuo, multis aliis? ); "],[78466," sin praefectus vellet esse syngraphae causa, me curaturum ut exigeret. "],[78467,"gratias egit, "],[85847,"discessit. "],[78468,"Appius noster turmas aliquot equitum dederat huic Scaptio per quas Salaminios coerceret, et eundem habuerat praefectum; "],[85848,"vexabat Salaminios. "],[78469,"ego equites ex Cypro decedere iussi. "],[78470,"moleste tulit Scaptius. "],[78471,"\u003cspan class=\"citation\"\u003eCic. Att. 5.21.11\u003c/span\u003e quid multa? "],[78472,"ut ei fidem meam praestarem, cum ad me Salaminii Tarsum venissent et in iis Scaptius, imperavi ut pecuniam solverent. "],[78473,"multa de syngrapha, de Scapti iniuriis. "],[78474,"negavi me audire; "],[85849,"hortatus sum, "],[85850,"petivi etiam pro meis in civitatem beneficiis ut negotium conficerent, "],[85851,"dixi denique me coacturum. "],[78475,"homines non modo non recusare sed etiam hoc dicere, se a me solvere. "],[78476,"quod enim praetori dare consuessent, quoniam ego non acceperam, se a me quodam modo dare atque etiam minus esse aliquanto in Scapti nomine quam in vectigali praetorio. "],[78477,"conlaudavi homines. "],[78478,"recte inquit Scaptius, sed subducamus summam. "],[78479,"interim cum ego in edicto translaticio centesimas me observaturum haberem cum anatocismo anniversario, ille ex syngrapha postulabat quaternas. "],[78480,"quid ais? "],[78481,"inquam, "],[78482,"at ille profert senatus consultum Lentulo Philippoque consulibus, ut qui Ciliciam obtineret ius ex illa syngrapha diceret. "],[78483,"\u003cspan class=\"citation\"\u003eCic. Att. 5.21.12\u003c/span\u003e cohorrui primo; "],[85853,"etenim erat interitus civitatis. "],[78484,"reperio duo senatus consulta isdem consulibus de eadem syngrapha. "],[78485,"Salaminii cum Romae versuram facere vellent, non poterant, quod lex Gabinia vetabat. "],[78486,"tum iis Bruti familiares freti gratia Bruti dare volebant quaternis, si sibi senatus consulto caveretur. "],[78487,"fit gratia Bruti senatus consultum, ut neve salaminis neve qui eis dedisset fraudi esset. "],[78488,"pecuniam numerarunt. "],[78489,"at postea venit in mentem faeneratoribus nihil se iuvare illud senatus consultum, quod ex syngrapha ius dici lex Gabinia vetaret. "],[78490,"tum fit senatus consultum, ut ex ea syngrapha ius diceretur \" , non ut alio iure ea syngrapha esset quam ceterae sed ut eodem. "],[85855,"cum haec disseruissem, seducit me Scaptius; "],[85856,"ait se nihil contra dicere sed illos putare talenta ducenta se debere; ea se velle accipere; debere autem illos paulo minus. "],[78492,"rogat ut eos ad ducenta perducam. "],[78493,"optime "],[89036,"inquam. "],[78494,"voco illos ad me remoto Scaptio. "],[78495,"quid? "],[78496,"vos quantum inquam debetis? "],[78497,"respondent centum sex. "],[78498,"refero ad Scaptium. "],[78499,"homo clamare. "],[78500,"quid? "],[78501,"opus est inquam rationes conferatis. "],[78502,"adsidunt, "],[85857,"subducunt; "],[85858,"ad nummum convenit. "],[78503,"illi se numerare velle, "],[89037,"urgere ut acciperet. "],[78504,"Scaptius me rursus seducit, "],[85859,"rogat ut rem sic relinquam. "],[78505,"dedi veniam homini impudenter petenti; "],[85860,"Graecis querentibus, ut in fano deponerent postulantibus non concessi. "],[78506,"clamare omnes qui aderant, "],[85861,"alii nihil impudentius Scaptio qui centesimis cum anatocismo contentus non esset, "]]