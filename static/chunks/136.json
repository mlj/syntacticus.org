[[102761,"\u003cspan class=\"citation\"\u003eWSCp MARK 7.7\u003c/span\u003e On idel hi me wurðiað, \u0026 manna lare \u0026 bebodu lærað. "],[102762,"\u003cspan class=\"citation\"\u003eWSCp MARK 7.8\u003c/span\u003e Soþlice ge forlætað Godes bebod, \u0026 healdað manna laga, þweala ceaca \u0026 calica "],[102763,"\u0026 manega oþre þylce ðing ge doð. "],[102764,"\u003cspan class=\"citation\"\u003eWSCp MARK 7.9\u003c/span\u003e Ða sæde he him, "],[102765,"wel ge on idel dydon Godes bebod þæt ge eower laga healdon. "],[102766,"\u003cspan class=\"citation\"\u003eWSCp MARK 7.10\u003c/span\u003e Moyses cwæð, "],[102767,"wurða þinne fæder \u0026 þine modor; "],[102768,"\u0026 se ðe wyrigþ his fæder \u0026 his modor, swelte se deaþe. "],[102769,"\u003cspan class=\"citation\"\u003eWSCp MARK 7.11\u003c/span\u003e Soðlice ge cweþað, "],[102770,"gif hwa segð his fæder \u0026 meder corban, þæt is, on ure geðeode gyfu, gif hwylc is of me þe fremað. \u003cspan class=\"citation\"\u003eWSCp MARK 7.12\u003c/span\u003e \u0026 ofer þæt ge ne lætað hine ænig þing don his fæder oððe meder. \u003cspan class=\"citation\"\u003eWSCp MARK 7.13\u003c/span\u003e Toslitende Godes bebod for eower stuntan lage þe ge gesetton; "],[102771,"\u0026 manega oþre þing ðysum gelice ge doð. "],[102772,"\u003cspan class=\"citation\"\u003eWSCp MARK 7.14\u003c/span\u003e And eft þa menegu he him toclypode \u0026 cwæð, "],[102773,"gehyraþ me ealle \u0026 ongytað. "],[102774,"\u003cspan class=\"citation\"\u003eWSCp MARK 7.15\u003c/span\u003e Nis nan þing of þam men on hine gangende þæt hine besmitan mæge; "],[102775,"Ac þa ðing þe of ðam men forðgað þa hine besmitað. "],[102776,"\u003cspan class=\"citation\"\u003eWSCp MARK 7.16\u003c/span\u003e Gif hwa earan hæbbe gehlyste me. "],[102777,"\u003cspan class=\"citation\"\u003eWSCp MARK 7.17\u003c/span\u003e And þa se hælend fram þære menegu eode his leorningcnihtas hine an bigspell ahsodon. "],[102778,"\u003cspan class=\"citation\"\u003eWSCp MARK 7.18\u003c/span\u003e Þa cwæð he, "],[102779,"\u0026 synt ge þus ungleawe "],[102780,"ne ongyte ge þæt eall þæt utan cymð on þone man gangende ne mæg hine besmitan. "],[102781,"\u003cspan class=\"citation\"\u003eWSCp MARK 7.19\u003c/span\u003e Forþam hit ne gæð on his heortan ac on his innoð; \u0026 on forðgang gewiteð ealle mettas clænsigende. "],[102782,"\u003cspan class=\"citation\"\u003eWSCp MARK 7.20\u003c/span\u003e Ða sæde he him þæt ða þing ðe of þam men gað þa hine besmitað. "],[102783,"\u003cspan class=\"citation\"\u003eWSCp MARK 7.21\u003c/span\u003e Innan of manna heortan yfele geþancas cumað, unrihthæmedu \u0026 Gytsung, man, facnu, sceamleast, yfel gesihð, dysinessa, ofermodignessa, stuntscipe. "],[102784,"\u003cspan class=\"citation\"\u003eWSCp MARK 7.23\u003c/span\u003e \u0026 ealle þas yfelu of þam innoðe cumað \u0026 þone man besmitað. "],[102785,"\u003cspan class=\"citation\"\u003eWSCp MARK 7.24\u003c/span\u003e Ða ferde he þanon on þa endas Tiri \u0026 Sidonis; "],[102786,"\u0026 he inagan on þæt hus; "],[102787,"He nolde þæt hit ænig wiste, "],[102788,"\u0026 he ne mihte hit bemiðan. "],[102789,"\u003cspan class=\"citation\"\u003eWSCp MARK 7.25\u003c/span\u003e Sona þa an wif be him gehyrde þære dohtor hæfde unclæne gast; "],[102790,"Heo ineode \u0026 to his fotum hi astrehte. "],[102791,"\u003cspan class=\"citation\"\u003eWSCp MARK 7.26\u003c/span\u003e Soðlice þæt wif wæs hæðen sirofenisces cynnes; \u0026 bæd hine þæt he ðone deofol of hyre dehter adrife. "],[102792,"\u003cspan class=\"citation\"\u003eWSCp MARK 7.27\u003c/span\u003e Þa sæde he hire, "],[102793,"læt ærust þa bearn beon gefylled; "],[102794,"Nis na god þæt man nime þara bearna hlaf \u0026 hundum worpe. "],[102795,"\u003cspan class=\"citation\"\u003eWSCp MARK 7.28\u003c/span\u003e Ða andswarode heo \u0026 cwæð, "],[102796,"Drihten þæt is soð; "],[102797,"Witodlice þa hwelpas etað under þære mysan of ðara cilda cruman. "],[102798,"\u003cspan class=\"citation\"\u003eWSCp MARK 7.29\u003c/span\u003e Þa sæde he hyre "],[102799,"for þære spræce, ga nu; "],[102800,"Se deofol of ðinre dehter gewit. "],[102801,"\u003cspan class=\"citation\"\u003eWSCp MARK 7.30\u003c/span\u003e And þa heo on hyre hus eode heo gemette þæt mæden on hyre bedde licgende \u0026 þone deofol utgan. "],[102802,"\u003cspan class=\"citation\"\u003eWSCp MARK 7.31\u003c/span\u003e And eft he eode of Tira gemærum \u0026 com þurh Sidonem to þære Galileiscan Sæ betwux midde endas Decapoleos. "],[102803,"\u003cspan class=\"citation\"\u003eWSCp MARK 7.32\u003c/span\u003e \u0026 hi læddon him ænne deafne \u0026 dumbne, \u0026 hine bædon þæt he his hand him on sette. "],[102804,"\u003cspan class=\"citation\"\u003eWSCp MARK 7.33\u003c/span\u003e Ða nam he hine onsundran of þære menigu, \u0026 his fingras on his earan dyde \u0026 spætende his tungan onhran. \u003cspan class=\"citation\"\u003eWSCp MARK 7.34\u003c/span\u003e \u0026 on þone heofon behealdende geomrode \u0026 cwæð, "],[102805,"Effeta, þæt is, on ure geþeode sy þu ontyned. "],[102806,"\u003cspan class=\"citation\"\u003eWSCp MARK 7.35\u003c/span\u003e And sona wurdon his earan geopenode, "],[102807,"\u0026 his tungan bend wearð unslyped "],[102808,"\u0026 he rihte spræc. "],[102809,"\u003cspan class=\"citation\"\u003eWSCp MARK 7.36\u003c/span\u003e And he bead him þæt hi hit nanum men ne sædon; "],[102810,"Soþlice swa he him swiþor bebead, swa hi swiðor bodedon. \u003cspan class=\"citation\"\u003eWSCp MARK 7.37\u003c/span\u003e \u0026 þæs þe ma wundredon \u0026 cwædon, "],[102811,"ealle þing he wel dyde; "],[102812,"\u0026 he dyde þæt deafe gehyrdon \u0026 dumbe spræcon. "],[102813,"\u003cspan class=\"citation\"\u003eWSCp MARK 8.1\u003c/span\u003e Eft on þam dagum him wæs mid micel menigu "],[102814,"\u0026 næfdon hwæt hi æton. "],[102815,"\u003cspan class=\"citation\"\u003eWSCp MARK 8.2\u003c/span\u003e Þa cwæþ he tosomne geclypedum his leorningcnihtum, "],[102816,"ic gemiltsige þysse menegu forþam hi þry dagas me geanbidiað \u0026 nabbað hwæt hi eton. "],[102817,"\u003cspan class=\"citation\"\u003eWSCp MARK 8.3\u003c/span\u003e Gif ic hi fæstende to hyra husum læte, be wege hi geteorigeað. "],[102818,"\u003cspan class=\"citation\"\u003eWSCp MARK 8.4\u003c/span\u003e Sume hi comon feorran. "],[102819,"\u0026 þa andswarodan him his leorningcnihtas, "],[102820,"hwanon mæg ænig man þas mid hlafum on þisum westene gefyllan? "],[102821,"\u003cspan class=\"citation\"\u003eWSCp MARK 8.5\u003c/span\u003e Þa axode he hi, "],[102822,"hu fela hlafa hæbbe ge; "],[102823,"Hi cwædon, "],[102824,"seofan. "],[102825,"\u003cspan class=\"citation\"\u003eWSCp MARK 8.6\u003c/span\u003e Ða het he sittan þa menegu ofer þa eorþan; And nam þa seofon hlafas \u0026 Gode þancode; \u0026 hi bræc \u0026 sealde his leorningcnihtum þæt hi toforan him asetton, "]]