[["proiel:20180408:greek-nt:48470","τὸν δὲ καιρὸν τοῦτον πῶς οὐ δοκιμάζετε; "],["proiel:20180408:greek-nt:21054","\u003cspan class=\"citation\"\u003eLUKE 12.57\u003c/span\u003e Τί δὲ καὶ ἀφ’ ἑαυτῶν οὐ κρίνετε τὸ δίκαιον; "],["proiel:20180408:greek-nt:21055","\u003cspan class=\"citation\"\u003eLUKE 12.58\u003c/span\u003e ὡς γὰρ ὑπάγεις μετὰ τοῦ ἀντιδίκου σου ἐπ’ ἄρχοντα, ἐν τῇ ὁδῷ δὸς ἐργασίαν ἀπηλλάχθαι ἀπ’ αὐτοῦ, μήποτε κατασύρῃ σε πρὸς τὸν κριτήν, καὶ ὁ κριτής σε παραδώσει τῷ πράκτορι, καὶ ὁ πράκτωρ σε βαλεῖ εἰς φυλακήν. "],["proiel:20180408:greek-nt:48471","\u003cspan class=\"citation\"\u003eLUKE 12.59\u003c/span\u003e λέγω σοι, "],["proiel:20180408:greek-nt:48472","οὐ μὴ ἐξέλθῃς ἐκεῖθεν ἕως καὶ τὸ ἔσχατον λεπτὸν ἀποδῷς."],["proiel:20180408:greek-nt:21057","\u003cspan class=\"citation\"\u003eLUKE 13.1\u003c/span\u003e Παρῆσαν δέ τινες ἐν αὐτῷ τῷ καιρῷ ἀπαγγέλλοντες αὐτῷ περὶ τῶν Γαλιλαίων ὧν τὸ αἷμα Πειλᾶτος ἔμιξεν μετὰ τῶν θυσιῶν αὐτῶν. "],["proiel:20180408:greek-nt:21058","\u003cspan class=\"citation\"\u003eLUKE 13.2\u003c/span\u003e καὶ ἀποκριθεὶς εἶπεν αὐτοῖς· "],["proiel:20180408:greek-nt:21059","δοκεῖτε ὅτι οἱ Γαλιλαῖοι οὗτοι ἁμαρτωλοὶ παρὰ πάντας τοὺς Γαλιλαίους ἐγένοντο, ὅτι ταῦτα πεπόνθασιν; "],["proiel:20180408:greek-nt:48473","\u003cspan class=\"citation\"\u003eLUKE 13.3\u003c/span\u003e οὐχί λέγω ὑμῖν, "],["proiel:20180408:greek-nt:48474","ἀλλ’ ἐὰν μὴ μετανοῆτε, πάντες ὁμοίως ἀπολεῖσθε. "],["proiel:20180408:greek-nt:21061","\u003cspan class=\"citation\"\u003eLUKE 13.4\u003c/span\u003e ἢ ἐκεῖνοι οἱ δεκαοκτώ, ἐφ’ οὓς ἔπεσεν ὁ πύργος ἐν τῷ Σιλωὰμ καὶ ἀπέκτεινεν αὐτούς, δοκεῖτε ὅτι αὐτοὶ ὀφειλέται ἐγένοντο παρὰ πάντας τοὺς ἀνθρώπους τοὺς κατοικοῦντας ἐν Ἱερουσαλήμ; "],["proiel:20180408:greek-nt:48475","\u003cspan class=\"citation\"\u003eLUKE 13.5\u003c/span\u003e οὐχί λέγω ὑμῖν, "],["proiel:20180408:greek-nt:48476","ἀλλ’ ἐὰν μὴ μετανοήσητε, πάντες ὡσαύτως ἀπολεῖσθε. "],["proiel:20180408:greek-nt:21063","\u003cspan class=\"citation\"\u003eLUKE 13.6\u003c/span\u003e Ἔλεγεν δὲ ταύτην τὴν παραβολήν. "],["proiel:20180408:greek-nt:21064","Συκῆν εἶχέν τις πεφυτευμένην ἐν τῷ ἀμπελῶνι αὐτοῦ, καὶ ἦλθεν ζητῶν καρπὸν ἐν αὐτῇ καὶ οὐχ εὗρεν. "],["proiel:20180408:greek-nt:21065","\u003cspan class=\"citation\"\u003eLUKE 13.7\u003c/span\u003e εἶπεν δὲ πρὸς τὸν ἀμπελουργόν· "],["proiel:20180408:greek-nt:21066","ἰδοὺ τρία ἔτη ἀφ’ οὗ ἔρχομαι ζητῶν καρπὸν ἐν τῇ συκῇ ταύτῃ καὶ οὐχ εὑρίσκω· "],["proiel:20180408:greek-nt:21067","ἔκκοψον αὐτήν· "],["proiel:20180408:greek-nt:21068","ἱνατί καὶ τὴν γῆν καταργεῖ; "],["proiel:20180408:greek-nt:21069","\u003cspan class=\"citation\"\u003eLUKE 13.8\u003c/span\u003e ὁ δὲ ἀποκριθεὶς λέγει αὐτῷ· "],["proiel:20180408:greek-nt:21070","κύριε, ἄφες αὐτὴν καὶ τοῦτο τὸ ἔτος, ἕως ὅτου σκάψω περὶ αὐτὴν καὶ βάλω κόπρια· "],["proiel:20180408:greek-nt:21071","\u003cspan class=\"citation\"\u003eLUKE 13.9\u003c/span\u003e καὶ ἄν μὲν ποιήσῃ καρπὸν εἰς τὸ μέλλον· "],["proiel:20180408:greek-nt:21072","εἰ δὲ μήγε, ἐκκόψεις αὐτήν. "],["proiel:20180408:greek-nt:21073","\u003cspan class=\"citation\"\u003eLUKE 13.10\u003c/span\u003e Ἦν δὲ διδάσκων ἐν μιᾷ τῶν συναγωγῶν ἐν τοῖς σάββασιν. "],["proiel:20180408:greek-nt:21074","\u003cspan class=\"citation\"\u003eLUKE 13.11\u003c/span\u003e καὶ ἰδοὺ γυνὴ πνεῦμα ἔχουσα ἀσθενείας ἔτη δεκαοκτώ, καὶ ἦν συνκύπτουσα καὶ μὴ δυναμένη ἀνακύψαι εἰς τὸ παντελές. "],["proiel:20180408:greek-nt:21075","\u003cspan class=\"citation\"\u003eLUKE 13.12\u003c/span\u003e ἰδὼν δὲ αὐτὴν ὁ Ἰησοῦς προσεφώνησεν καὶ εἶπεν αὐτῇ· "],["proiel:20180408:greek-nt:48477","γύναι, ἀπολέλυσαι ἀπὸ τῆς ἀσθενείας σου, "],["proiel:20180408:greek-nt:48478","\u003cspan class=\"citation\"\u003eLUKE 13.13\u003c/span\u003e καὶ ἐπέθηκεν αὐτῇ τὰς χεῖρας· "],["proiel:20180408:greek-nt:21077","καὶ παραχρῆμα ἀνορθώθη, καὶ ἐδόξαζεν τὸν θεόν. "],["proiel:20180408:greek-nt:21078","\u003cspan class=\"citation\"\u003eLUKE 13.14\u003c/span\u003e ἀποκριθεὶς δὲ ὁ ἀρχισυνάγωγος, ἀγανακτῶν ὅτι τῷ σαββάτῳ ἐθεράπευσεν ὁ Ἰησοῦς, ἔλεγεν τῷ ὄχλῳ ὅτι ἓξ ἡμέραι εἰσὶν ἐν αἷς δεῖ ἐργάζεσθαι· "],["proiel:20180408:greek-nt:21079","ἐν αὐταῖς οὖν ἐρχόμενοι θεραπεύεσθε καὶ μὴ τῇ ἡμέρᾳ τοῦ σαββάτου. "],["proiel:20180408:greek-nt:21080","\u003cspan class=\"citation\"\u003eLUKE 13.15\u003c/span\u003e ἀπεκρίθη δὲ αὐτῷ ὁ κύριος καὶ εἶπεν· "],["proiel:20180408:greek-nt:21081","ὑποκριταί, ἕκαστος ὑμῶν τῷ σαββάτῳ οὐ λύει τὸν βοῦν αὐτοῦ ἢ τὸν ὄνον ἀπὸ τῆς φάτνης καὶ ἀπαγαγὼν ποτίζει; "],["proiel:20180408:greek-nt:21082","\u003cspan class=\"citation\"\u003eLUKE 13.16\u003c/span\u003e ταύτην δὲ θυγατέρα Ἀβραὰμ οὖσαν, ἣν ἔδησεν ὁ σατανᾶς ἰδοὺ δέκα καὶ ὀκτὼ ἔτη, οὐκ ἔδει λυθῆναι ἀπὸ τοῦ δεσμοῦ τούτου τῇ ἡμέρᾳ τοῦ σαββάτου; "],["proiel:20180408:greek-nt:21083","\u003cspan class=\"citation\"\u003eLUKE 13.17\u003c/span\u003e καὶ ταῦτα λέγοντος αὐτοῦ κατῃσχύνοντο πάντες οἱ ἀντικείμενοι αὐτῷ, καὶ πᾶς ὁ ὄχλος ἔχαιρεν ἐπὶ πᾶσιν τοῖς ἐνδόξοις τοῖς γινομένοις ὑπ’ αὐτοῦ. "],["proiel:20180408:greek-nt:21084","\u003cspan class=\"citation\"\u003eLUKE 13.18\u003c/span\u003e Ἔλεγεν οὖν· "],["proiel:20180408:greek-nt:21085","τίνι ὁμοία ἐστὶν ἡ βασιλεία τοῦ θεοῦ, καὶ τίνι ὁμοιώσω αὐτήν; "],["proiel:20180408:greek-nt:48479","\u003cspan class=\"citation\"\u003eLUKE 13.19\u003c/span\u003e ὁμοία ἐστὶν κόκκῳ σινάπεως, ὃν λαβὼν ἄνθρωπος ἔβαλεν εἰς κῆπον ἑαυτοῦ, "],["proiel:20180408:greek-nt:48480","καὶ ηὔξησεν καὶ ἐγένετο εἰς δένδρον, καὶ τὰ πετεινὰ τοῦ οὐρανοῦ κατεσκήνωσεν ἐν τοῖς κλάδοις αὐτοῦ. "],["proiel:20180408:greek-nt:21087","\u003cspan class=\"citation\"\u003eLUKE 13.20\u003c/span\u003e Καὶ πάλιν εἶπεν· "],["proiel:20180408:greek-nt:21088","τίνι ὁμοιώσω τὴν βασιλείαν τοῦ θεοῦ; "],["proiel:20180408:greek-nt:21089","\u003cspan class=\"citation\"\u003eLUKE 13.21\u003c/span\u003e ὁμοία ἐστὶν ζύμῃ, ἣν λαβοῦσα γυνὴ ἔκρυψεν εἰς ἀλεύρου σάτα τρία, ἕως οὗ ἐζυμώθη ὅλον. "],["proiel:20180408:greek-nt:21090","\u003cspan class=\"citation\"\u003eLUKE 13.22\u003c/span\u003e Καὶ διεπορεύετο κατὰ πόλεις καὶ κώμας διδάσκων καὶ πορείαν ποιούμενος εἰς Ἱεροσόλυμα. "],["proiel:20180408:greek-nt:21091","\u003cspan class=\"citation\"\u003eLUKE 13.23\u003c/span\u003e Εἶπεν δέ τις αὐτῷ· "],["proiel:20180408:greek-nt:21092","κύριε, εἰ ὀλίγοι οἱ σῳζόμενοι; "],["proiel:20180408:greek-nt:21093","ὁ δὲ εἶπεν πρὸς αὐτούς· "],["proiel:20180408:greek-nt:21094","\u003cspan class=\"citation\"\u003eLUKE 13.24\u003c/span\u003e ἀγωνίζεσθε εἰσελθεῖν διὰ τῆς στενῆς θύρας, ὅτι πολλοί, λέγω ὑμῖν, ζητήσουσιν εἰσελθεῖν καὶ οὐκ ἰσχύσουσιν. "],["proiel:20180408:greek-nt:21095","\u003cspan class=\"citation\"\u003eLUKE 13.25\u003c/span\u003e ἀφ’ οὗ ἂν ἐγερθῇ ὁ οἰκοδεσπότης καὶ ἀποκλείσῃ τὴν θύραν, καὶ ἄρξησθε ἔξω ἑστάναι καὶ κρούειν τὴν θύραν λέγοντες· "],["proiel:20180408:greek-nt:48481","κύριε, ἄνοιξον ἡμῖν, "],["proiel:20180408:greek-nt:48482","καὶ ἀποκριθεὶς ἐρεῖ ὑμῖν· "],["proiel:20180408:greek-nt:21097","οὐκ οἶδα ὑμᾶς πόθεν ἐστέ. "],["proiel:20180408:greek-nt:21098","\u003cspan class=\"citation\"\u003eLUKE 13.26\u003c/span\u003e τότε ἄρξεσθε λέγειν· "],["proiel:20180408:greek-nt:21099","ἐφάγομεν ἐνώπιόν σου καὶ ἐπίομεν, καὶ ἐν ταῖς πλατείαις ἡμῶν ἐδίδαξας· "],["proiel:20180408:greek-nt:21100","\u003cspan class=\"citation\"\u003eLUKE 13.27\u003c/span\u003e καὶ ἐρεῖ· "],["proiel:20180408:greek-nt:48483","λέγω ὑμῖν, "],["proiel:20180408:greek-nt:48484","οὐκ οἶδα ὑμᾶς πόθεν ἐστέ· "],["proiel:20180408:greek-nt:21102","ἀπόστητε ἀπ’ ἐμοῦ πάντες ἐργάται ἀδικίας. "],["proiel:20180408:greek-nt:21103","\u003cspan class=\"citation\"\u003eLUKE 13.28\u003c/span\u003e ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων, ὅταν ὄψεσθε Ἀβραὰμ καὶ Ἰσαὰκ καὶ Ἰακὼβ καὶ πάντας τοὺς προφήτας ἐν τῇ βασιλείᾳ τοῦ θεοῦ, ὑμᾶς δὲ ἐκβαλλομένους ἔξω. "],["proiel:20180408:greek-nt:21104","\u003cspan class=\"citation\"\u003eLUKE 13.29\u003c/span\u003e καὶ ἥξουσιν ἀπὸ ἀνατολῶν καὶ δυσμῶν καὶ Βορρᾶ καὶ νότου καὶ ἀνακλιθήσονται ἐν τῇ βασιλείᾳ τοῦ θεοῦ. "]]