[["torot:20180323:nov-sin:214231","ꙗдѧхѹ люди сосновѹю кору. и листъ липовъ. и мохъ. "],["torot:20180323:nov-sin:214234","о горѣ тъгда брат҃ѥ бѧше. "],["torot:20180323:nov-sin:214235","дѣти своѥ даꙗхѹть одьрень. "],["torot:20180323:nov-sin:214236","и поставиша скѹдельницю. "],["torot:20180323:nov-sin:214237","и наметаша полнѹ. "],["torot:20180323:nov-sin:214238","о горѣ бѧше. "],["torot:20180323:nov-sin:214239","по търгѹ трупиѥ. "],["torot:20180323:nov-sin:214240","по ѹлицѧмъ трѹпиѥ. "],["torot:20180323:nov-sin:214241","по полю трѹпиѥ. "],["torot:20180323:nov-sin:214242","не можахѹ пси изѣдати члв҃ѣкъ. "],["torot:20180323:nov-sin:214243","а вожане помроша. "],["torot:20180323:nov-sin:214244","а останъке разиде сѧ. "],["torot:20180323:nov-sin:214245","и тако по грѣхомъ нашимъ разиде сѧ власть наша. и градъ нашь. "],["torot:20180323:nov-sin:214247","новгородьци же останъке живꙑхъ. послаша гюргѧ иванковицѧ посадника. и степана твьрдиславицѧ. инꙑ мѹжа по кн҃зѧ. "],["torot:20180323:nov-sin:214251","и тѣхъ приꙗ. "],["torot:20180323:nov-sin:214252","а въ новъгородъ приславъ ивора и чагюноса. вꙑведе кнѧгꙑню свою к собе. дъчерь мьстислалю. "],["torot:20180323:nov-sin:214255","и потомь послаша манѹилѹ. ꙗгольчевичѧ. съ последнею речью. "],["torot:20180323:nov-sin:214257","поиди въ свою оц҃инѹ. къ ст҃ѣи софии. "],["torot:20180323:nov-sin:214259","не идеши ли а повежь нꙑ. "],["torot:20180323:nov-sin:214260","ꙗрославъ же и тѣхъ не пѹс҃. "],["torot:20180323:nov-sin:214261","а гость новъгородьскꙑи всь приꙗ. "],["torot:20180323:nov-sin:214262","и бꙑс҃ новѣгородѣ печѧль и въпль⁖ "],["torot:20180323:nov-sin:214263","тъгдаж҃ ѹчювъ мьстислав҃. мьстиславлїць. зло то. въѥха въ новъгородъ. мс҃цѧ феврар҃. въ .а҃і. дн҃ь. "],["torot:20180323:nov-sin:214268","и ꙗ. хота григоревицѧ намѣстьника ꙗрослалѧ. и всѣ дворѧнꙑ искова⁖ "],["torot:20180323:nov-sin:214271","и вꙑѥха на ꙗрослаль дворъ и цѣлова чс҃тьнꙑи крс҃тъ. "],["torot:20180323:nov-sin:214272","а новгородьци к немѹ ꙗко с нимь въ животъ и въ смр҃ть. "],["torot:20180323:nov-sin:214273","любо изищю мѹж҃ новгородьстии и волости. "],["torot:20180323:nov-sin:214274","пакꙑ ли а головою повалю за новъгородъ. "],["torot:20180323:nov-sin:214275","ꙗрославѹ же бꙑс҃ весть на тържькъ. "],["torot:20180323:nov-sin:214276","и изгошиша твьрдь. "],["torot:20180323:nov-sin:214277","а пѹти ѿ новагорода все засекоша. и рѣкѹ тьхвѣрцю. "],["torot:20180323:nov-sin:214279","а въ новъгородъ въсла .р҃. мѹж҃. новгородьць. мьстислав҃ проваживатъ из новагорода. "],["torot:20180323:nov-sin:214281","и не ꙗша сѧ по то нъ вси бꙑша одинодш҃но "],["torot:20180323:nov-sin:215815","и то .р҃. мѹж҃. "],["torot:20180323:nov-sin:214282","и посла кн҃зь мьстиславъ. съ новгородьци къ ꙗрослав҃. на тържькъ. поп҃. гюргѧ. стг҃о. і҃ѡ. на търговищи. и свои мужь пѹс҃. "],["torot:20180323:nov-sin:214287","сн҃ѹ кланѧю ти сѧ. "],["torot:20180323:nov-sin:214288","мѹж҃ мои. и гость пѹс҃ "],["torot:20180323:nov-sin:214717","а самъ съ торожькѹ поиди. "],["torot:20180323:nov-sin:214290","а съ мною любъвь възми. "],["torot:20180323:nov-sin:214291","кн҃зь же ꙗрослав҃ того не ѹлюбивъ. пѹсти попъ без мира. "],["torot:20180323:nov-sin:214293","а новгородце съзва на поле за тържькъ. въ мѧс҃пѹс҃нѹю. сѹб҃. "],["torot:20180323:nov-sin:214718","вьси мѹж҃ и гостьбници. измавъ ꙗ всѧ посла исковавъ по своимъ городомъ. "],["torot:20180323:nov-sin:214297","а товарꙑ ихъ раздаꙗ и коне. "],["torot:20180323:nov-sin:214298","а бѧше всѣхъ новгородьць. боле .҂в҃. "],["torot:20180323:nov-sin:214300","и приде весть въ новъгородъ. "],["torot:20180323:nov-sin:214301","бѧше же новгородьцевъ мало. "],["torot:20180323:nov-sin:215816","ано тамо измано вѧчьшїѥ мѹж҃. "],["torot:20180323:nov-sin:214303","а мьньшеѥ они розидоша сѧ а иноѥ помьрло голодомъ. "],["torot:20180323:nov-sin:214304","кнѧзь же мьстиславъ. створи вѣцѣ на ꙗрослали дворѣ. "],["torot:20180323:nov-sin:214306","и поидемъ "],["torot:20180323:nov-sin:214719","реч҃ "],["torot:20180323:nov-sin:214720","поищемъ мѹж҃ своихъ. вашеи брат҃и и волости своѥи. "],["torot:20180323:nov-sin:214308","да не бѹдеть новꙑи търгъ новгородомъ. ни новгородъ тържькомъ. "],["torot:20180323:nov-sin:214310","нъ къде ст҃аꙗ софиꙗ тѹ новгородъ. "],["torot:20180323:nov-sin:214311","а и въ мнозѣ б҃гъ и въ малѣ б҃гъ и правд⁖ "],["torot:20180323:nov-sin:214312","въ лѣт҃ .҂ѕ҃.ѱ҃.к҃д. мс҃цѧ марта в .а҃. дн҃ь. въ въторник҃. по чс҃тѣи нед҃. поиде кн҃зь мьстїславъ на зѧть свои [на] ꙗрослава с новгородци. "],["torot:20180323:nov-sin:214317","а въ четвьк҃ побѣгоша къ ꙗрославѹ. прѣстѹпницї крс҃тѹ. "],["torot:20180323:nov-sin:214319","человали бо бѧхѹ хс҃ъ чс҃тьнꙑи. къ мьстиславѹ. съ всѣми новгородци. ѧко всѣмъ одинакꙑмъ бꙑти. володиславъ завидиць. гаврила игоревиць. гюрги ольксиниць. гаврильць милѧтиниць. и съ женами и съ дѣтьми. "],["torot:20180323:nov-sin:214328","мьстиславъ же поиде. серегеремъ. "],["torot:20180323:nov-sin:214329","и въниде въ свою волость. "],["torot:20180323:nov-sin:214330","и реч҃ новгородьцемъ. "],["torot:20180323:nov-sin:214331","идете въ зажитиꙗ. "],["torot:20180323:nov-sin:214332","толико головъ не ѥмлете. "],["torot:20180323:nov-sin:214333","идоша "],["torot:20180323:nov-sin:214701","исполниша сѧ кърма. и сами и кони. "],["torot:20180323:nov-sin:214335","и бꙑша вьрхѹ вълзѣ. "],["torot:20180323:nov-sin:214336","осѣле ст҃ослав҃. рьжевкѹ. городьць мьстиславль. съ пълкꙑ въ .і҃. тꙑсѧщь. "],["torot:20180323:nov-sin:214339","мьстиславъ же съ володимиромь съ пльсковьскꙑмь. поиде бързѣхъ въ .е҃. съть. "],["torot:20180323:nov-sin:214341","толико бо всехъ вои бѧшеть. "],["torot:20180323:nov-sin:214342","и пригони оли побегли прочь. "],["torot:20180323:nov-sin:214343","а ꙗрѹнъ бѧше затворїлъ сѧ въ градѣ въ .р҃. "],["torot:20180323:nov-sin:214344","и ѿби сѧ ихъ. "],["torot:20180323:nov-sin:214345","и поиде мьстиславъ "],["torot:20180323:nov-sin:214703","и възѧ зѹбьчевъ. "],["torot:20180323:nov-sin:214346","и бꙑша на возѹзѣ. "],["torot:20180323:nov-sin:214347","и приде володимиръ рюриковиць съ смольнѧнꙑ. "],["torot:20180323:nov-sin:214348","идоша по волзѣ воююче. "],["torot:20180323:nov-sin:214349","и рекоша ѥмѹ. "],["torot:20180323:nov-sin:214350","кнѧже поиди къ торожкѹ. "],["torot:20180323:nov-sin:214351","реч҃ же мьстиславъ. и володимиръ. "],["torot:20180323:nov-sin:214353","поидемъ къ переꙗслалю. "],["torot:20180323:nov-sin:214354","ѥсть ѹ наю третии дрѹгъ. "],["torot:20180323:nov-sin:214355","и не бꙑ вести кде ꙗрославъ. въ торожкѹ ли въ тьхвѣри ли. "],["torot:20180323:nov-sin:214357","и наѥхаша на ꙗрѹна сторожи. за тьхверью ꙗрославли. "],["torot:20180323:nov-sin:214359","и пособи б҃гъ ꙗрѹнѹ. "],["torot:20180323:nov-sin:214360","и многꙑ побиша. "],["torot:20180323:nov-sin:214361","а инꙑхъ измаша. "],["torot:20180323:nov-sin:214362","а инии ѹбежаша въ тьхвѣрь. "],["torot:20180323:nov-sin:214363","и бꙑ вѣсть ѹ тѣхъ на ꙗрослава. "],["torot:20180323:nov-sin:214364","и поидоша по волзе воююче. "],["torot:20180323:nov-sin:214365","и пожьгоша шешю. и дѹбнѹ. и къснѧтинь. и все поволожьѥ. "],["torot:20180323:nov-sin:214369","и ѹстрѣте ѥремеи. ѿ кнѧзѧ костѧнтина. съ любъвью и съ поклономъ. "],["torot:20180323:nov-sin:214372","поидоша къ переꙗслалю воююце. "],["torot:20180323:nov-sin:214373","и бꙑша на городищи. на рѣцѣ саррѣ ѹ ст҃ѣи маринѣ. въ великѹю сѹб҃. мс҃цѧ. април҃. въ .ѳ҃. "],["torot:20180323:nov-sin:214377","прїде кн҃зь костѧнтинъ съ ростовьци. "],["torot:20180323:nov-sin:214378","хрс҃ъ цѣловаша. "],["torot:20180323:nov-sin:214379","ꙗрославъ же поиде съ торожкѹ. поимавъ стареишиѥ мѹжи съ собою новгородьстии. и молодꙑхъ изборомъ. "],["torot:20180323:nov-sin:214710","а новотържьци вси. "],["torot:20180323:nov-sin:214383","и приде переꙗславлю. "],["torot:20180323:nov-sin:214384","и скопи волость свою всю. а гюрги свою. "],["torot:20180323:nov-sin:214386","володимири такоже. "],["torot:20180323:nov-sin:214387","а ст҃ослав҃ такоже. "],["torot:20180323:nov-sin:214388","и вꙑиде ис переꙗслалѧ. съ пълкꙑ и съ новгородьци. и съ новотържьци. "],["torot:20180323:nov-sin:214391","оле страшно. чюдо и дивно. брат҃ѥ. "],["torot:20180323:nov-sin:214393","поидоша сн҃ве на оц҃ѧ. "],["torot:20180323:nov-sin:214394","брат҃ на брат҃. "],["torot:20180323:nov-sin:214395","рабъ на гн҃а. "],["torot:20180323:nov-sin:214396","гн҃ъ на рабъ. "],["torot:20180323:nov-sin:214397","и ста ꙗрославъ. и гюрги съ брат҃ѥю. на рѣче хзѣ. "],["torot:20180323:nov-sin:214400","мьстиславъ же и костѧнтинъ. и два володимира. съ новгородци сташа на рѣцѣ липичи. "],["torot:20180323:nov-sin:214403","и ѹзрѣша пълкꙑ стоꙗща. "],["torot:20180323:nov-sin:214404","и послаша лариона сочьскаго. къ гюргю "],["torot:20180323:nov-sin:214711","кланѧѥмъ ти сѧ "],["torot:20180323:nov-sin:214712","нѣтѹ нꙑ съ тобою обидꙑ. "],["torot:20180323:nov-sin:214406","съ ꙗрославомь нꙑ обида. "],["torot:20180323:nov-sin:214407","пѹс҃ мѹж҃ мои новгородьци. н новотържьци. "],["torot:20180323:nov-sin:214409","и что ѥси зашьлъ волости нашеи новгородьскои. волокъ въспѧти. "],["torot:20180323:nov-sin:214411","миръ с нами възьми. "],["torot:20180323:nov-sin:214412","а крс҃тъ къ намъ цѣлѹи. "],["torot:20180323:nov-sin:214413","а кръви не проливаиме. "],["torot:20180323:nov-sin:214414","ѿвѣташа же. "],["torot:20180323:nov-sin:214415","мира не хочемъ "],["torot:20180323:nov-sin:214713","а мѹжи ѹ мене. "],["torot:20180323:nov-sin:214416","а далече ѥсте шли. "],["torot:20180323:nov-sin:214417","и вꙑшли ѥсте акꙑ рꙑбꙑ на сѹхо. "],["torot:20180323:nov-sin:214418","и сказа лариꙗнъ тѹ речь мьстиславѹ. и новгородьчемъ. "],["torot:20180323:nov-sin:214420","и рекоша новгородци. "],["torot:20180323:nov-sin:214421","кънѧже не хочемъ измерети на конихъ. нъ ꙗко оч҃и наши били сѧ на кѹлачьскѣи пѣши. "],["torot:20180323:nov-sin:214423","кн҃зь же мьстиславъ радъ бꙑс҃ томѹ. "],["torot:20180323:nov-sin:214424","новъгородци же съседавъше съ конь и портꙑ съметавъше. босии сапогꙑ съметавъше. поскочиша "]]