[["torot:20180323:suz-lav:201505","а мы в земли их҃ ѥсмы. "],["torot:20180323:suz-lav:201506","и самѣхъ избили "],["torot:20180323:suz-lav:201623","а жены их҃ полонены "],["torot:20180323:suz-lav:201624","и дѣти оу насъ"],["torot:20180323:suz-lav:201625","а. нонѣ поидемъ по них҃ за донъ"],["torot:20180323:suz-lav:201626","и. до конца избьемъ ихъ. "],["torot:20180323:suz-lav:201860","ѡже ны будет҃ ту побѣда. идем҃ по них҃ и луку морѧ. где же не ходили ни дѣди наши. "],["torot:20180323:suz-lav:201512","а возмем҃ до конца свою славу и чть. "],["torot:20180323:suz-lav:201513","а не вѣдуще бж҃ья строѥнья. "],["torot:20180323:suz-lav:201631","а ѡстатокъ бьєных҃ тех҃ бѣжаша. дружинѣ своєи. гдѣ бѧху переже вѣсть послалии. "],["torot:20180323:suz-lav:201861","сказаша имъ свою погыбель. "],["torot:20180323:suz-lav:201518","ѡни же слышавше поидоша к ним҃. "],["torot:20180323:suz-lav:201519","а по друзи послаша сѧ"],["torot:20180323:suz-lav:201627","и. снѧша сѧ с ними стрѣлци "],["torot:20180323:suz-lav:201628","и биша сѧ .г҃. дн҃и. стрѣлци "],["torot:20180323:suz-lav:201629","а копьи сѧ не снимали. "],["torot:20180323:suz-lav:201522","а дружины ѡжидаючи. а к водѣ не дадуче имъ ити "],["torot:20180323:suz-lav:201630","и приспѣ к ним҃ дружина всѧ. многоє множство. "],["torot:20180323:suz-lav:201525","наши же видѣвше ихъ оужасоша сѧ. "],["torot:20180323:suz-lav:201526","и величанья своѥго ѿпадоша. не вѣдуще гл҃емаго пр҃ркмъ. "],["torot:20180323:suz-lav:201528","нѣс҃ чл҃вку мдрс҃ти. ни єс҃ мужства. ни єс҃ думы противу гс҃ви. "],["torot:20180323:suz-lav:201531","изнемогли бо сѧ бѧху безводьємь. "],["torot:20180323:suz-lav:201532","и кони и сами в знои. и в тузѣ"],["torot:20180323:suz-lav:201635","и. поступиша мало к водѣ. "],["torot:20180323:suz-lav:201535","по .г҃. дн҃и бо не пустили бѧху ихъ к водѣ. "],["torot:20180323:suz-lav:201536","видѣвше ратнии ѹстремиша сѧ на нь. "],["torot:20180323:suz-lav:201537","и притиснуша и к водѣ. "],["torot:20180323:suz-lav:201538","и биша сѧ с ними крѣпко. "],["torot:20180323:suz-lav:201539","и быс҃ сѣча зла велми"],["torot:20180323:suz-lav:201639","друзии. конѣ пустиша к ним҃. съсѣдше. "],["torot:20180323:suz-lav:201541","и кони бо бѧху под҃ ними изнемогли. "],["torot:20180323:suz-lav:201542","и побѣжени быша наши гнѣвом҃ бж҃ьимъ. "],["torot:20180323:suz-lav:201543","кнѧзи вси изъимани быша. "],["torot:20180323:suz-lav:201544","а болѧре и велможа и всѧ дружина избита. "],["torot:20180323:suz-lav:201545","а другая изъимана и та язвена. "],["torot:20180323:suz-lav:201546","и възвратиша сѧ с побѣдою великою половцї. "],["torot:20180323:suz-lav:201547","а ѡ наших҃ не быс҃ кто и вѣсть принеса. за наше согрѣшеньє. "],["torot:20180323:suz-lav:201549","гдѣ бо бѧше в нас҃ радос҃. "],["torot:20180323:suz-lav:201550","нонѣ же въздыханье и плачь распространи сѧ. "],["torot:20180323:suz-lav:201551","їсаїя бо пр҃ркъ гл҃ть. "],["torot:20180323:suz-lav:201552","ги҃ в печали помѧнухом҃ тѧ. "],["torot:20180323:suz-lav:201553","и прочая. "],["torot:20180323:suz-lav:201554","и по[и]де путем҃ гость. "],["torot:20180323:suz-lav:201555","ѡни же казаша рекуще. "],["torot:20180323:suz-lav:201556","поидѣте по свою брат҃ю. "],["torot:20180323:suz-lav:201557","а ли мы идем҃ по свою брат҃ю к вам҃. "],["torot:20180323:suz-lav:201558","кнѧзем҃ же всѣм҃ слышавше таку погыбель. ѡ братьѣ своєи. и до бояръ. возпїша вси. "],["torot:20180323:suz-lav:201562","и быс҃ плачь и стенаньє. "],["torot:20180323:suz-lav:201563","ѡвѣмъ бо брат҃я избита и изъимана. а другымь ѡци и ближикы. "],["torot:20180323:suz-lav:201565","а кнѧзь ст҃ославъ посла по сн҃ы своѣ и по всѣ кнѧзи. "],["torot:20180323:suz-lav:201566","и собраша сѧ к нему г кыєву. "],["torot:20180323:suz-lav:201567","и выступиша г каневу. "],["torot:20180323:suz-lav:201568","половци же оуслышавше всю землю русскую идуще. бѣжаша за донъ. "],["torot:20180323:suz-lav:201570","ст҃ославъ же слышавъ ихъ бѣжавших҃ възврати сѧ г кыѥву со всею кнѧзьѥю. "],["torot:20180323:suz-lav:201571","и разидоша сѧ в страны своя. "],["torot:20180323:suz-lav:201572","половци же оуслышавше ихъ ѿшедших҃ гнаша ѡтаи к переяславлю. "],["torot:20180323:suz-lav:201573","и взѧша всѣ городы по сулѣ. "],["torot:20180323:suz-lav:201574","и оу переяславлѧ биша сѧ весь дн҃ь. "],["torot:20180323:suz-lav:201575","володимеръ же глѣбовичь видѣ ѡстрогъ взимаем҃. "],["torot:20180323:suz-lav:201576","выѣха из города к ним҃. в малѣ дружинѣ "],["torot:20180323:suz-lav:201643","и потче к ним҃. "],["torot:20180323:suz-lav:201578","и биша сѧ с ними крѣпко. "],["torot:20180323:suz-lav:201579","и ѡбиступиша кнѧзѧ злѣ. "],["torot:20180323:suz-lav:201580","и видѣвше горожане. изнемагающе своих҃ и выринуша сѧ из города и биша сѧ. "],["torot:20180323:suz-lav:201582","ѡдва изотѧша кнѧзѧ боденого. треми копьи. "],["torot:20180323:suz-lav:201584","а дружины много избьєно. "],["torot:20180323:suz-lav:201585","и вбѣгоша в городъ и затвориша сѧ"],["torot:20180323:suz-lav:201645","а. ѡни възвратиша сѧ со многым҃ полоном҃ в вежѣ. "],["torot:20180323:suz-lav:201587","и по малых҃ дн҃хъ оускочи игорь кнѧзь оу половець. "],["torot:20180323:suz-lav:201588","не ѡставить бо гс҃ь праведнаго в руку грѣшничю. "],["torot:20180323:suz-lav:201589","ѡчи бо гс҃ни на боящая сѧ ѥго. "],["torot:20180323:suz-lav:201590","а оуши ѥго в мл҃тву ихъ. "],["torot:20180323:suz-lav:201591","гониша бо по нем҃ и не ѡбрѣтоша [єго]. "],["torot:20180323:suz-lav:201862","яко ж҃ и саоулъ гони дв҃да но бъ҃ избави и. тако и сего бъ҃ избави из руку поганых҃. "],["torot:20180323:suz-lav:201594","а ѡни вси держими бѧху твердо и стрегоми. и потвержаѥми многими желѣзы и казньми. "],["torot:20180323:suz-lav:201596","се же и здѣя сѧ грѣх҃ ради наших҃. зане оумножиша сѧ грѣси наши и неправды. "],["torot:20180323:suz-lav:201598","бъ҃ бо казнить рабы своя напастьми различьными. ѡгнемь и водою и ратью. и иными различными казньми. "],["torot:20180323:suz-lav:201601","хрс҃ьянину бо многыми напастьми внити въ црс҃тво нбс҃ноє. "],["torot:20180323:suz-lav:201602","согрѣшихом҃ "],["torot:20180323:suz-lav:201647","казними ѥсмы. "],["torot:20180323:suz-lav:201603","яко створихом҃ тако и прияхом҃. "],["torot:20180323:suz-lav:201604","но кажет ны добрѣ гс҃ь нашь. "],["torot:20180323:suz-lav:201605","но да никто же можеть рещи яко ненавидит҃ нас҃ бъ҃. "],["torot:20180323:suz-lav:201606","не буди то. "],["torot:20180323:suz-lav:201607","кого тако любить [бгъ҃] яко же ны възлюбилъ є. [и възнеслъ є]. "],["torot:20180323:suz-lav:201609","и стрс҃ть приятъ нас҃ ради. да ны избавить ѿ неприязни. "]]