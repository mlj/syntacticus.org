[["torot:20180919:usp-sbor:191029","сѣдъшю же ѥмѹ ꙗкоже рече сꙗ и се слышааше гласъ хлопота въ пещерѣ отъ множьства бѣсовъ. ꙗкоже се имъ на колесницахъ ѣдѹщемъ. дрѹгыимъ же въ бѹбъны биющемъ. и инѣмъ же въ сопѣли сопѹщемъ. и тако всѣмъ кличющемъ ꙗко же трꙗсти сꙗ пещерѣ. отъ множьства плища зълыихъ дх҃овъ. "],["torot:20180919:usp-sbor:191035","ѡц҃ь же нашь ѳеѡдосии всꙗ си слышавъ не ѹбоꙗ сꙗ дх҃ъмь. ни ѹжасе сꙗ ср҃дцьмь нъ оградивъ сꙗ крьстьнымь орѹжиѥмь. и въставъ начатъ пѣти псалтырь дв҃двѹ. "],["torot:20180919:usp-sbor:191038","и тѹ абиѥ многыи трѹсъ не слышимъ бывааше. "],["torot:20180919:usp-sbor:191039","таче по мл҃твѣ сѣдъшю ѥмѹ се пакы бещисльныихъ бѣсовъ гла҃с слышааше сꙗ. ѧкоже и преже. "],["torot:20180919:usp-sbor:191041","и пр҃пдбьнѹѹмѹ же ѳеѡдосию ставъшю и начьнъшю оно псалъмьскоѥ пѣниѥ. гла҃с онъ абиѥ ищазааше. "],["torot:20180919:usp-sbor:191043","сице же по многы дн҃и и нощи творѧхѹть ѥмѹ зълии дѹси. ꙗко не дати ѥмѹ ни мало опочинѹти. дондеже бл҃гтию хр҃свою побѣди ꙗ. и възꙗтъ ѿ б҃а власть на нїхъ. ꙗкоже отътолѣ не съмѣти имъ ни прикоснѹти сꙗ ни къ мѣстѹ томѹ идеже бл҃женыи молитвѹ творꙗше. "],["torot:20180919:usp-sbor:191048","се бо пакы бысть пакость творꙗщемъ бѣсомъ въ храмѣ. идеже хлѣбы братиꙗ творꙗахѹ. "],["torot:20180919:usp-sbor:191050","овогда мѹкѹ расыпающе овогда же положеныи квасъ на състроѥниѥ хлѣбомъ разливаахѹ. "],["torot:20180919:usp-sbor:191051","и инѹ мъногѹ пакость творꙗще бѣша ⁘⁓ "],["torot:20180919:usp-sbor:191066","\u003cspan class=\"citation\"\u003eUsp.sbor. 20\u003c/span\u003e тъгда же старѣи пекѹщимъ шьдъ съповѣда бл҃женѹѹмѹ ѳеѡдосию пакости нечистыихъ бѣсовъ. "],["torot:20180919:usp-sbor:191067","тоже сь ѹповаꙗ ꙗко възꙗтъ власть на нихъ ѡтъ б҃а. въставъ вечеръ и иде въ храмъ тъ. "],["torot:20180919:usp-sbor:191069","и затворивъ двьри о себе тѹ же пребысть въ немь до ѹтрьнꙗѧ мл҃твы творꙗ. ꙗко же отъ того часа не ꙗвити сѧ бѣсомъ на томь мѣстѣ ни пакости никоѥꙗ же творити имъ. запрещениѥмь преподобьнааго и мл҃твою. "],["torot:20180919:usp-sbor:191072","имѣꙗше же обычаи сиць великыи оц҃ь нашь ѳеѡдосии. ꙗкоже по всѧ нощи обиходити ѥмѹ келиѣ мниховы вьсѣ. хотѧ ѹвѣдѣти когоджо ихъ како житиѥ. "],["torot:20180919:usp-sbor:191075","ѥгда бо ѹслышааше кого мл҃твѹ творѧща. ти тъгда ставъ прославꙗше о немь б҃а. "],["torot:20180919:usp-sbor:191077","ѥгда же ли пакы кого слышааше бесѣдѹюща дъва ли или триѥ съшедъше сꙗ въкѹпѣ. то же тѹ ѹдаривъ своею рѹкою въ двьри ти тако ѿхожааше. назнаменавъ тѣмь свои приходъ. "],["torot:20180919:usp-sbor:191080","таче въ ѹтрѣи дн҃ь призъвавъ ꙗ. нъ не тѹ абиѥ обличааше ихъ. "],["torot:20180919:usp-sbor:191082","нъ ꙗкоже издалеча притъчами нагонꙗ гл҃ааше къ нимъ. хотꙗ ѹвѣдѣти ѥже къ богѹ тъщаниѥ ихъ. "],["torot:20180919:usp-sbor:191084","аще бо бѹдꙗше братъ льгъкъмь ср҃дцьмь. и теплъ на любъвь бж҃ию. то сии въскорѣ разѹмѣвъ свою винѹ падъ поклонꙗше сꙗ прощениꙗ просѧ отъ него приꙗти. "],["torot:20180919:usp-sbor:191087","аще ли бѹдꙗше пакы братъ омрачениѥ бѣсовьскымь ср҃дце покръвено имыи. то сии станꙗше мьнꙗ ѧко о иномь бесѣдѹють. самъ чистъ сꙗ творꙗ дондеже бл҃женыи обличашети и. и епитимиѥю того ѹтвьрдꙗше и отъпѹстꙗше. "],["torot:20180919:usp-sbor:191091","и тако вьсꙗ прилѣжьно ѹчааше молити сꙗ къ г҃ѹ. и не бесѣдовати ни къ комѹ же по павечерьнии молитвѣ. и не преходити отъ келиѣ въ келию. нъ въ своѥи келии б҃а молити ꙗкоже кто можеть. и рѹкама же своима дѣлати по всꙗ дни псалмы давыдовы въ ѹстѣхъ своихъ имѹще. "],["torot:20180919:usp-sbor:191096","и сице же имъ гл҃ааше. "],["torot:20180919:usp-sbor:191097","молю вы ѹбо братиѥ "],["torot:20180919:usp-sbor:191420","подвигнѣмъ сꙗ постъмь и мл҃твою "],["torot:20180919:usp-sbor:191419","и попьцѣмъ сꙗ о сп҃сении дш҃ь нашиихъ. "],["torot:20180919:usp-sbor:191098","и възвратимъ сѧ отъ зълобъ нашихъ. и от пѹтии лѹкавыхъ ꙗже сѹть сии. любодѣꙗниꙗ. татьбы и клеветы. праздьнословиꙗ. котеры. пиꙗньство. обиѣданиѥ. братоненавидѣниѥ. "],["torot:20180919:usp-sbor:191101","сихъ братиѥ ѹклонимъ сѧ. "],["torot:20180919:usp-sbor:191102","сихъ възгнѹшаимъ сѧ. "],["torot:20180919:usp-sbor:191103","не осквьрнавимы си дш҃а своѥꙗ нъ поидѣмъ по пѹти гн҃ю. ведѹщиимь ны въ породѹ. "],["torot:20180919:usp-sbor:191105","и възищѣмъ б҃а рыданиѥмь. сльзами. пощениѥмь. и бъдѣниѥмь. и покорениѥмь же и послѹшаниѥмь. "],["torot:20180919:usp-sbor:191108","да тако обрꙗщемъ мл҃сть отъ него. "],["torot:20180919:usp-sbor:191109","ѥще же възненавидимъ мира сего всѥгда поминающе о семь г҃а рекъшааго. "],["torot:20180919:usp-sbor:191110","аще кто не оставить оц҃а и матере и женѹ и дѣтии. и селъ. мене ради еуан҃глиꙗ нѣсть ми достоинъ. "],["torot:20180919:usp-sbor:191113","и пакы. "],["torot:20180919:usp-sbor:191114","обрѣтыи дш҃ю свою погѹбить ю. "],["torot:20180919:usp-sbor:191115","а погѹбивъ ю мене ради сп҃сеть ю. "],["torot:20180919:usp-sbor:191116","тѣмь же и мы братиѥ. отърекъшеи сꙗ мира отъврьзѣмъ сꙗ и сѹщиихъ въ немь. "],["torot:20180919:usp-sbor:191425","възненавидимъ же всꙗкѹ неправьдѹ. ѥже мьрзъкааго не сътворити. "],["torot:20180919:usp-sbor:191120","и не обратимъ сꙗ на прьвыꙗ грѣхы. ꙗкоже се и пси на своꙗ бльвотины. "],["torot:20180919:usp-sbor:191122","никъто же бо рече г҃ь възложь рѹкы своѥꙗ на рало и обращь сꙗ въспꙗть ѹправленъ ѥсть въ цр҃ство небесьноѥ. "],["torot:20180919:usp-sbor:191123","како же мы ѹбѣжїмъ мѹкы бесконьчьныꙗ. коньчавающе времꙗ житиꙗ сего въ лѣности. а не имѹще покаꙗниꙗ. "],["torot:20180919:usp-sbor:191126","лѣпо бо намъ ѥсть нарекъшемъ сѧ чьрньцемъ то по вьсꙗ дн҃и каꙗти сꙗ грѣхъ своихъ. "],["torot:20180919:usp-sbor:191127","покаꙗниѥ бо ѥсть пѹть приводꙗ къ цр҃ствѹ. "],["torot:20180919:usp-sbor:191128","покаꙗниѥ ѥсть ключь цесарьст҃виꙗ. "],["torot:20180919:usp-sbor:191129","бес того бо неѹдобь вълѣсти никомѹ же. "],["torot:20180919:usp-sbor:191130","покаꙗниѥ ѥсть пѹть въводꙗ въ породѹ. "],["torot:20180919:usp-sbor:191131","того пѹти братиѥ дрьжимъ сѧ. "],["torot:20180919:usp-sbor:191132","на томь пригвоздимъ плеснѣ и стопы. "],["torot:20180919:usp-sbor:191133","къ томѹ бо пѹти не приближаѥть сꙗ змии лѹкавыи. "],["torot:20180919:usp-sbor:191134","того бо пѹти шьствиꙗ сѹть прискърбьна "],["torot:20180919:usp-sbor:191426","а послѣдь радованьна. "],["torot:20180919:usp-sbor:191135","тѣмь же братиѥ подвигнѣмъ сꙗ преже дн҃и оного да полѹчимъ бл҃гаꙗ она. "],["torot:20180919:usp-sbor:191136","избѣгнѣмъ же всѣхъ хотꙗщихъ быти на неродивыихъ и не въ покаꙗнии живѹщиихъ. "],["torot:20180919:usp-sbor:191137","ст҃ыи ѹбо си наставьникъ сице творꙗаше къ симъ и ѹчааше вьсю братию. "],["torot:20180919:usp-sbor:191138","ѡни же ꙗко землꙗ жажющиꙗ воды тако приимаахѹ словеса ѥго. приносꙗще трѹдовъ своихъ плоды къ господѹ. овъ съто. овъ же .ѯ҃. "],["torot:20180919:usp-sbor:191142","и бѣ видѣти на земли чл҃вкы житиѥмь акы анг҃лъмь тъчьны. "],["torot:20180919:usp-sbor:191143","и манастырь тъ подъбьнъ нб҃си "],["torot:20180919:usp-sbor:191427","и въ немь блаж҃еныи оц҃ь нашь ѳеѡдосии паче сл҃нца въсиꙗвъ добрыими дѣлы. ꙗко же се ꙗви сꙗ игѹменѹ манастырꙗ ст҃го архистратига михаила. софронию же именьмь "],["torot:20180919:usp-sbor:191428","ѣдѹщю бо ѥмѹ въ манастырь свои. нощи же сѹщи тѣмь же и се видѣ свѣтъ надъ манастырьмь. тъкъмо бл҃женаго оц҃а нашего ѳеѡдосиꙗ. "],["torot:20180919:usp-sbor:191148","и ꙗко же чюдꙗ сꙗ ѥмѹ славꙗаше бога глаголꙗ. "],["torot:20180919:usp-sbor:191149","о колико бл҃гостынꙗ твоѥꙗ ги҃ "]]