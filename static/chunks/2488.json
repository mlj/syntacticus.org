[["torot:20170213:usp-sbor:192407","се же ꙗкоже то самъ видѣвъ. исповѣда ѥдиномѹ ѿ братиꙗ въ манастыри блаженааго. иже истиньна сѹть. "],["torot:20170213:usp-sbor:192489","ѥсть г҃ь на мѣстѣ семь. "],["torot:20170213:usp-sbor:192412","и ѥсть ст҃о мѣсто се и нѣсть ино. "],["torot:20170213:usp-sbor:192413","нъ се домъ би҃и и си врата небесьнаꙗ ⁘ "],["torot:20170213:usp-sbor:192431","\u003cspan class=\"citation\"\u003eUsp.sbor. 50\u003c/span\u003e и се же пакы подобьно ѥсть рещи. ѥже ꙗко пишеть сѧ таково о ст҃ѣмь и велицѣмь савѣ. "],["torot:20170213:usp-sbor:192433","се бо въ ѥдинѹ нощь тако же томѹ шьдъшю ис келиꙗ своѥꙗ. и молѧщю сѧ. и се показа сѧ томѹ стълъпъ огньнъ до нб҃се сѹщь. "],["torot:20170213:usp-sbor:192436","таче по томь ꙗкоже дошьдъ мѣста того. и обрѣте въ нѥмь пещерѹ. "],["torot:20170213:usp-sbor:192438","и тѹ тако въ мало дьнии сътвори манастырь славьнъ. "],["torot:20170213:usp-sbor:192439","тако же и сьде разѹмѣвати ѥсть бѹ҃ назнаменавъшю мѣсто то. еже ꙗко видѣти ѥсть манастырь славьнъ сѹщь на мѣстѣ томь. иже и донынѣ ѥсть мл҃твами ѥго цвьтѹщь ⁘ "],["torot:20170213:usp-sbor:192442","\u003cspan class=\"citation\"\u003eUsp.sbor. 51\u003c/span\u003e сицева ти бѣ блаженаго оцѧ҃ нашего ѳеодосиꙗ молитва. ѥже къ бѹ҃ о стадѣ своѥмь и о мѣстѣ томь. "],["torot:20170213:usp-sbor:192444","и сицево бъдѣниѥ и несъпаниѥ по вьсѧ нощи. "],["torot:20170213:usp-sbor:192445","и тако сиꙗше ꙗко свѣтило прѣсвѣтьло въ манастыри томь ⁘ "],["torot:20170213:usp-sbor:192450","\u003cspan class=\"citation\"\u003eUsp.sbor. 52\u003c/span\u003e въ ѥдинѹ бо нощь слышаша гласъ бещисльно поющиихъ. "],["torot:20170213:usp-sbor:192451","тоже ꙗко ти слышаша гла҃с тъ въсташа ѿ ложь своихъ. "],["torot:20170213:usp-sbor:192452","и ишьдъше исъ храмъ и на высоцѣ мѣстѣ ставъше съмотрѧхȣ гласа того. "],["torot:20170213:usp-sbor:192453","сиꙗше бо и свѣтъ великъ надъ манастырьмь блаженаго. "],["torot:20170213:usp-sbor:192454","и се видѣша мъножьство чьрьноризьць исходѧщь. отъ ветъхыꙗ црк҃ве. "],["torot:20170213:usp-sbor:192456","и бѧхȣть грѧдѹще на нареченоѥ мѣсто. "],["torot:20170213:usp-sbor:192457","носѧхѹ же прѣди иконѹ ст҃ыꙗ бц҃ѧ. "],["torot:20170213:usp-sbor:192458","вьси иже ти въ слѣдъ идѹще поꙗхѹ. "],["torot:20170213:usp-sbor:192459","и вьси въ рѹкахъ свѣщѣ горȣщѣ имѧхѹть. "],["torot:20170213:usp-sbor:192460","прѣдъ ними же идѧше прп҃дбьныи оц҃ь ихъ и наставьникъ ѳеодосии. "],["torot:20170213:usp-sbor:192461","таче дошьдъше мѣста того. тѹ же пѣниѥ и мл҃твѹ сътворьше възвращахѹ сѧ въспѧть. "],["torot:20170213:usp-sbor:192463","и ꙗкоже тѣмъ зьрѧщемъ вънидоша пакы поюще въ ветъхѹю цр҃квь. "],["torot:20170213:usp-sbor:192464","се же не ѥдинъ ни дъва видѣста нъ мънози людиѥ видѣвъше сиꙗ съповѣдаахѹ. "],["torot:20170213:usp-sbor:192465","си же ꙗкоже разѹмѣти ѥсть аньгеломъ сице ꙗвльшимъ сѧ быти. имь же ѿ братиꙗ ни ѥдиномѹ же сихъ чювъшю. бѹ҃ сице извольшю и съкрывъшю отъ нихъ таинѹ сию. "],["torot:20170213:usp-sbor:192468","и ꙗкоже послѣже слышавъше прославиша б҃а. творѧщааго чюдеса велика и прославлѧющааго мѣсто то. и ос҃щающа ѥ молитвами пр҃пдбьнааго оц҃ѧ нашего ѳеодосиѧ ⁘ "],["torot:20170213:usp-sbor:192471","\u003cspan class=\"citation\"\u003eUsp.sbor. 53\u003c/span\u003e нъ се пакы лѣпо ѥсть намъ сиꙗ съповѣдавъше на прокоѥ похваление блаженааго съказаниѥ поити. и ꙗже о немь достоинаꙗ съ истиною исповѣдающе. ѥже по г҃и нашемь іс҃у х҃ѣ того рьвьниѥ. "],["torot:20170213:usp-sbor:192474","се бо и сиць обычаи имѧше блаженыи. ꙗкоже многашьды въ нощи въстаꙗ. и отаи вьсѣхъ исхожааше къ жидомъ. и тѣхъ еже о х҃ѣ прѣпираꙗ корѧ же и досажаꙗ тѣмъ. и ꙗко ѿметьникы и безаконьникы тѣхъ нарицѧꙗ. "],["torot:20170213:usp-sbor:199885","жьдаше бо ѥже о хв҃ѣ исповѣдании ѹбиѥнъ быти ⁘ "],["torot:20170213:usp-sbor:192480","\u003cspan class=\"citation\"\u003eUsp.sbor. 54\u003c/span\u003e и се же ꙗкоже бѣ отъходѧ въ постьныꙗ дн҃и въ прѣжѣ реченѹю пещерѹ. и ѿтѹдѹ пакы многашьды ꙗкоже того не вѣдѹщю никомѹже. въ нощи въставъ и бѹ҃ того съблюдающю ѿходѧаше ѥдинъ на село манастырьско. "],["torot:20170213:usp-sbor:192483","и тѹ ѹготованѣ сѹщи пещерѣ въ съкръвенѣ мѣстѣ. и никомѹже того вѣдȣщю прѣбывааше въ неи ѥдинъ до вьрьбьныꙗ недѣлꙗ. "],["torot:20170213:usp-sbor:192485","и тако же пакы прѣидѧше пакы въ нощи въ прѣже реченѹю пещерѹ. "],["torot:20170213:usp-sbor:192486","и ѿтѹда въ пѧтъкъ вьрьбьныѧ нед҃лѧ къ братии излазѧаше. ꙗкоже тѣмъ мьнѣти. тѹ ѥмѹ прѣбывъшю въ постьныꙗ дн҃и ⁘ "],["torot:20170213:usp-sbor:192490","\u003cspan class=\"citation\"\u003eUsp.sbor. 55\u003c/span\u003e и тако прѣбывааше не дадыи себѣ покоꙗ бъдѣниѥмь. и мл҃твами вьсѣми нощьныими. о стадѣ своѥмь молѧ б҃а и того призываꙗ помощьника имъ быти о вьсѧкомь подвизѣ ихъ. и по вьсѧ нощи обиходѧ дворъ манастырьскыи. и мл҃твѹ творѧ. и тою огражаꙗ и ꙗко градъмь твьръдъмь. стрѣгыи ꙗко да не въшьдъ змии лѹкавыи плѣнить кого ѿ ѹченикъ ѥго. "],["torot:20170213:usp-sbor:192497","и тако бѣ оградилъ вьсѧ области ѥго манастырьскыѧ ⁘ "],["torot:20170213:usp-sbor:192498","\u003cspan class=\"citation\"\u003eUsp.sbor. 56\u003c/span\u003e се бо нѣколи ꙗтомъ бывъшемъ мѹжемъ разбои творѧщемъ. ѿ нѣкыихъ стрѣгѹщиихъ домѹ своѥго. и бысть съвѧзаномъ имъ сѹщемъ. и ведомомъ въ градъ къ сѹдии. и се по изволѥнию божию сълѹчи сѧ имъ миновати мимо ѥдино село манастырьскоѥ. "],["torot:20170213:usp-sbor:192503","и ѥдинъ ѿ зълодѣи тѣхъ съвѧзаныихъ покывавъ главою на село то. гл҃ааше. ꙗкоже "],["torot:20170213:usp-sbor:192573","нѣколи въ ѥдинѹ нощь. приидохомъ къ дворѹ томѹ разбои хотѧще творити. и поимати вьсѧ сѹщаѧ. "],["torot:20170213:usp-sbor:192507","и видѣхомъ градъ сѹщь высокъ зѣло. ꙗко не мощи намъ приближити сѧ ѥмь ⁘ "],["torot:20170213:usp-sbor:192509","\u003cspan class=\"citation\"\u003eUsp.sbor. 57\u003c/span\u003e сице бо бѣ бл҃гыи б҃ь оградилъ невидимо вьсѧ та съдьрьжаниꙗ мл҃твами. правьдьнааго и прп҃дбьнааго сего мѹжа. "],["torot:20170213:usp-sbor:192511","тѣмь же и бж҃ьствьныи дв҃дъ о семь прѣдъизвѣща рекыи. "],["torot:20170213:usp-sbor:192512","очи гн҃и на правьдьныꙗ и ѹши ѥго въ мл҃твѹ ихъ. "],["torot:20170213:usp-sbor:192513","присно бо вл҃дка съзьдавыи ны. прикладаѥть слѹха своꙗ на послѹшаниѥ призывающимъ и въ истинѹ. "],["torot:20170213:usp-sbor:192515","и тако же мл҃твȣ ихъ ѹслышавъ сп҃се ѧ. "],["torot:20170213:usp-sbor:192516","сьде же по воли ихъ и прошению вьсѧ творить. имъже ѹпъвающиимъ на нь ⁘ "],["torot:20170213:usp-sbor:192518","\u003cspan class=\"citation\"\u003eUsp.sbor. 58\u003c/span\u003e сицево пр҃пдбьномѹ и прѣблаженомѹ оц҃ю нашемѹ ѳеодосию. пасѹщю стадо своѥ. съ вьсѧкыимь бл҃гочьстиѥмь и чистотою. и ѥще же и житиѥ свое съ въздьрьжаниѥмь и подвигъмь исправлꙗющю ⁘ "],["torot:20170213:usp-sbor:192522","\u003cspan class=\"citation\"\u003eUsp.sbor. 59\u003c/span\u003e бысть въ то врѣмѧ съмѧтениѥ нѣкако. ѿ вьселѹкавааго врага въ трьхъ кънѧзьхъ братии сѹщемъ по плъти. ꙗкоже дъвѣма брань сътворити. на ѥдиного старѣишааго си брата. хо҃любьца иже по истинѣ бо҃любьцѧ изѧслава. "],["torot:20170213:usp-sbor:192527","тоже тако тъ прогънанъ бысть ѿ града стольнааго. "],["torot:20170213:usp-sbor:192528","и онѣма пришьдъшема въ градъ тъ. посылаета же по бл҃женааго оц҃а нашего ѳеодосиꙗ. бѣдѧща того прити къ тѣма на обѣдъ. и причетати сѧ неправьдьнѣмь томь съвѣтѣ. "]]