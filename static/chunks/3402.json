[["torot:20180919:usp-sbor:159311","въ тъж҇ дн҃ъ· съказаниѥ· и страсть и похвала· ст҃ою мч҃никѹ· бориса· и глѣба· "],["torot:20180919:usp-sbor:159317","г҃и блгc҇ви оч҃е⁘ "],["torot:20180919:usp-sbor:159318","Родъ правꙑихъ бл҃гословить сѧ "],["torot:20180919:usp-sbor:160007","рече про҇ркъ· "],["torot:20180919:usp-sbor:159319","и сѣмѧ ихъ въ благословлении бѹдеть· "],["torot:20180919:usp-sbor:159320","сице ѹбо бꙑсть малъмь преже сихъ· сѹщю самодрьжьцю вьсеи рѹсьскѣи земли· володимиру сн҃ѹ свѧтославлю· вънѹкѹ же игоревѹ· иже и ст҃ꙑимь кр҃щениѥмь вьсю просвѣти сию землю рѹсьскѹ· "],["torot:20180919:usp-sbor:159325","прочаѧ же ѥго добродѣтели инде съкажемъ "],["torot:20180919:usp-sbor:160008","нынѣ же нѣсть времꙗ· "],["torot:20180919:usp-sbor:159326","а о сихъ по рѧду сице ѥсть "],["torot:20180919:usp-sbor:160010","сь ѹбо володимиръ имѣꙗше сн҃овъ ·в҃ꙇ· не отъ ѥдиноꙗ женꙑ нъ отъ раснъ матеръ ихъ· "],["torot:20180919:usp-sbor:159328","въ нихъ же бѧше старѣи вышеславъ· "],["torot:20180919:usp-sbor:159329","а по немь изѧславъ "],["torot:20180919:usp-sbor:160011","·г҃· ст҃опълкъ· иже и ѹбииство се зълоѥ изъобрѣтъ· "],["torot:20180919:usp-sbor:159332","сего мт҃и преже бѣ чьрницею· гръкꙑни сѹщи "],["torot:20180919:usp-sbor:160012","и поꙗлъ ю бѣ ꙗропълкъ братъ володимирь· "],["torot:20180919:usp-sbor:159334","и ростригъ ю красотꙑ дѣлꙗ лица ѥꙗ· "],["torot:20180919:usp-sbor:159335","и зача отъ неꙗ сего ст҃опълка оканьнааго· "],["torot:20180919:usp-sbor:159336","володимиръ же поганъи ѥще ѹбивъ ꙗропълка· и поꙗтъ женѹ ѥго непраздьнѹ сѹщю· "],["torot:20180919:usp-sbor:159338","отъ неꙗ же роди сꙗ сии оканьнꙑи ст҃опълкъ· "],["torot:20180919:usp-sbor:159339","и бꙑсть отъ дъвою ц҃ю и братѹ сѹщю· "],["torot:20180919:usp-sbor:159340","тѣмь же и не люблꙗаше ѥго володимиръ· акꙑ не отъ себе ѥмѹ сѹщю· "],["torot:20180919:usp-sbor:159342","а отъ рогнѣди ·д҃· сн҃ꙑ имѣꙗше· изꙗслава· и мьстислава· и ꙗрослава· и всеволода· а отъ иноꙗ ст҃ослава и мьстислава· а отъ българꙑнѣ бориса и глѣба· "],["torot:20180919:usp-sbor:159349","и посажа всꙗ по роснамъ землꙗмъ въ кнꙗжении· иже инъде съкажемъ "],["torot:20180919:usp-sbor:160013","сихъ же съповѣмꙑ ѹбо· о нихъ же и повѣсть си ѥсть· "],["torot:20180919:usp-sbor:159352","посади убо сего оканьнааго Свꙗтопълка въ кнꙗжении Пиньскѣ· а Ꙗрослава· Новѣгородѣ· а Бориса· Ростовѣ· а Глѣба· Муромѣ· "],["torot:20180919:usp-sbor:159359","нъ се остаану много глаголати· да не многописании въ забыть вълѣземъ· "],["torot:20180919:usp-sbor:159361","нъ о немьже начахъ си съкажемъ убо сице· "],["torot:20180919:usp-sbor:159362","многомъ же уже дн҃ьмъ минѹвъшемъ· и ꙗко съконьчаша сꙗ дн҃иѥ володимирѹ· ѹже минѹвъшемъ лѣтомъ ·к҃и҃· по ст҃ѣмь кр҃щении· въпаде въ недѹгь крѣпъкъ· "],["torot:20180919:usp-sbor:159366","въ то же времꙗ бꙗше пришелъ борисъ изд-ростова· "],["torot:20180919:usp-sbor:159367","печенегомъ же о онѹду пакы идущемъ ратию на рѹсь· въ велицѣ печали бꙗаше володимиръ· зане не можааше изити противу имъ· "],["torot:20180919:usp-sbor:159370","и много печалѧаше сꙗ· "],["torot:20180919:usp-sbor:159371","и призъвавъ бориса· ѥмуже бѣ имꙗ наречено въ свѧтѣмь крьщении романъ· блаженааго и скоропослушьливааго· предавъ воѣ мъногы въ руцѣ ѥго посъла и противу безбожьнымъ печенѣгомъ· "],["torot:20180919:usp-sbor:159375","онъ же съ радостию въставъ иде рекъ: "],["torot:20180919:usp-sbor:159376","Се готовъ есмь предъ очима твоима сътворити· елико велить волꙗ сьрдьца твоѥго· "],["torot:20180919:usp-sbor:159378","О таковыихъ бо рече Притъчьникъ: "],["torot:20180919:usp-sbor:159379","Сынъ быхъ отьцю послушьливъ и любиимъ предъ лицьмь матере своеꙗ· "],["torot:20180919:usp-sbor:159380","Ошедъшю же ѥму и не обрѣтъшю супостатъ своихъ· възвративъшю сꙗ въспꙗть ѥму· и се приде вѣстьникъ къ нему повѣдаꙗ ему отьчю съмрьть· како престави сꙗ отьць его Василии· въ се бо имꙗ бꙗше нареченъ въ свѧтѣмь крьщении· и како Свꙗтопълкъ потаи сьмьрть отьца своѥго· и ночь проимавъ помостъ на Берестовѣмь и въ ковъръ обьртѣвъше· съвѣсивъше ужи на землю· везъше на саньхъ· поставиша и въ цьркви свꙗтыꙗ Богородица· "],["torot:20180919:usp-sbor:159390","и ꙗко услыша свꙗтыи Борисъ· начатъ тѣлъмь утьрпывати и лице его вьсе сльзъ испълни сꙗ· и сльзами разливаꙗ сѧ и не могыи глаголати· "],["torot:20180919:usp-sbor:159393","въ сьрдьци си начать сицеваꙗ вѣщати: "],["torot:20180919:usp-sbor:159394","Увы мнѣ свѣте очию моѥю сиꙗниѥ и заре лица моѥго· бъздро уности моѥѣ· наказаниѥ недоразумѣниꙗ моѥго· "],["torot:20180919:usp-sbor:159397","увы мнѣ отьче и господине мои· "],["torot:20180919:usp-sbor:159398","къ кому прибѣгну "],["torot:20180919:usp-sbor:160014","къ кому възьрю· "],["torot:20180919:usp-sbor:159399","къде ли насыщю сꙗ таковааго благааго учениꙗ и назаниꙗ разума твоѥго· "],["torot:20180919:usp-sbor:159400","увы мнѣ "],["torot:20180919:usp-sbor:160016","увы мнѣ "],["torot:20180919:usp-sbor:160015","како заиде свѣте мои не сущу ми ту· "],["torot:20180919:usp-sbor:159401","да быхъ понѣ самъ чьстьное твоѥ тѣло своима рукама съпрꙗтꙗлъ и гробу предалъ· "],["torot:20180919:usp-sbor:159402","нъ то ни понесохъ красоты мужьства тѣла твоего· ни съподобленъ быхъ цѣловати добролѣпьныхъ твоихъ сѣдинъ· "],["torot:20180919:usp-sbor:159404","нъ о блажениче помꙗни мꙗ въ покои твои "],["torot:20180919:usp-sbor:160017","сьрдьце ми горить· "],["torot:20180919:usp-sbor:159405","душа ми съмыслъ съмущаѥть "],["torot:20180919:usp-sbor:160018","и не вѣмь къ кому ѡбратити сꙗ и къ кому сию горькую печаль простерети· "],["torot:20180919:usp-sbor:159406","къ брату ли ѥгоже быхъ имѣлъ въ отьца мѣсто "],["torot:20180919:usp-sbor:160019","нъ тъ мьню· о суѥтии мирьскыихъ поучаѥть сꙗ и о биѥнии моѥмь помышлꙗеть· "],["torot:20180919:usp-sbor:159408","да аще кръвь мою пролѣѥть и на убииство моѥ потъщить сꙗ· мученикъ буду господу моѥму "],["torot:20180919:usp-sbor:160020","азъ бо не противлю сꙗ· зане пишеть сѧ "],["torot:20180919:usp-sbor:160021","г҃ь гърдыимъ противить сѧ· "],["torot:20180919:usp-sbor:159411","съмѣренымъ же даѥть бл҃годать· "],["torot:20180919:usp-sbor:159412","апc҇лъ же: "],["torot:20180919:usp-sbor:159413","иже рече б҃а люблю· а брата своѥго ненавидить лъжь ѥсть· "],["torot:20180919:usp-sbor:159415","и пакы: "],["torot:20180919:usp-sbor:159416","боꙗзни въ любъви нѣсть "],["torot:20180919:usp-sbor:160040","съвьршенаꙗ любы вънъ измещеть страхъ· "],["torot:20180919:usp-sbor:159417","тѣмьже что реку или чьто сътворю· "],["torot:20180919:usp-sbor:159418","се да иду къ брату моѥму· "],["torot:20180919:usp-sbor:159419","и рекѹ "],["torot:20180919:usp-sbor:160042","тꙑ ми бѹди оц҃ь "],["torot:20180919:usp-sbor:160041","тꙑ ми братъ и старѣи· "],["torot:20180919:usp-sbor:159420","чьто ми велиши г҃и мои· "],["torot:20180919:usp-sbor:159421","и си на умѣ си помышлꙗѧ· идꙗаше къ брату своѥму и глаголааше въ сьрдьци своѥмъ: "],["torot:20180919:usp-sbor:159423","То понѣ узьрю ли си лице братьца моѥго мьньшааго Глѣба· ꙗко же Иѡсифъ Вениꙗмина· "],["torot:20180919:usp-sbor:159425","и та вьсѧ полагаꙗ въ сьрдьци си: "],["torot:20180919:usp-sbor:159426","волꙗ твоꙗ да будеть господи мои· "],["torot:20180919:usp-sbor:159427","помышлꙗше же въ умѣ своѥмь· "],["torot:20180919:usp-sbor:159428","аще поиду въ домъ отьца своѥго· то ꙗзыци мнози превратꙗть сьрдьце моѥ· ꙗко прогнати брата моѥго· ѧкоже и отьць мои преже свѧтаго крещениꙗ· славы ради и кнꙗжениꙗ мира сего "],["torot:20180919:usp-sbor:160043","и иже все мимоходить· и хуже паучины то камо имамъ приити· по ѡшьствии моѥмь ѡтсюду· "],["torot:20180919:usp-sbor:159435","какъ ли убо обрꙗщю сꙗ тъгда· "],["torot:20180919:usp-sbor:159436","кыи ли ми будеть ѡтвѣтъ· "],["torot:20180919:usp-sbor:159437","къде ли съкрыю мъножьство грѣха моѥго· "],["torot:20180919:usp-sbor:159438","чьто бо приобрѣтоша преже братиꙗ отьца моѥго или отьць мои· "],["torot:20180919:usp-sbor:159439","къде бо ихъ житиꙗ и слава мира сего· и багрꙗница· и брꙗчины· сребро и золото· вина и медове· брашьна чьстьнаꙗ и быстрии кони· и домове красьнии и велиции· и имѣниꙗ многа· и дани и чьсти бещисльны· и гърдѣниꙗ ꙗже о болꙗрѣхъ· своихъ· "],["torot:20180919:usp-sbor:159450","уже все [се] имъ акы не было николиже "],["torot:20180919:usp-sbor:160045","всꙗ съ нимь ищезоша· "],["torot:20180919:usp-sbor:159451","и нѣсть помощи ни отъ когоже сихъ ни отъ имѣниꙗ· ни отъ множьства рабъ ни отъ славы мира сего· "]]