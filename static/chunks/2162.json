[["torot:20170213:domo:164532","ѿнюдъ в те поры ни ѡ чемъ не бесѣдовати ни ѡбзиратисѧ разве ликїѧ нѹжда "],["torot:20170213:domo:165576","а говорити правило келеиное и цр҃ковное единогласно чисто, "],["torot:20170213:domo:164533","а не вдвое, "],["torot:20170213:domo:164534","сщ҃енническїи чинъ ι иноческїи почитай, "],["torot:20170213:domo:164535","тѣ бо сѹть бж҃їи слѹги "],["torot:20170213:domo:165577","тѣми очищаемъсѧ ѿ грѣховъ, "],["torot:20170213:domo:164536","тѣ имѣют дерзновенїе молитисѧ г҃ѹ ѡ гресѣхъ нашихъ "],["torot:20170213:domo:165578","и бг҃҃а млстива сотворѧтъ. "],["torot:20170213:domo:164537","повинѹисѧ чадо ѿц҃ѹ дх҃овномѹ и всѧкомѹ сщ҃енническомѹ чинѹ во всѧкомъ дх҃овномъ наказанїи "],["torot:20170213:domo:165579","а жена тако же, "],["torot:20170213:domo:164538","в домъ свои их призывай, молитисѧ ѡ здравїи за царѧ и гсдрѧ и за цр҃цѹ и чада ихъ и за братию его и за сьвещенническїи чинъ, и мнишескїи, и за всѧ хрстїѧне "],["torot:20170213:domo:165580","и ѡ своемъ согрѣшенїи и ѡ своихъ домочадцевъ молебнаѧ совершаи "],["torot:20170213:domo:165581","и водѹ бы ст҃л̏и з животворѧщаго креста и со ст҃ыхъ мощеи и с чидотворных ѡбразовъ, "],["torot:20170213:domo:164542","аще болезьни ради за здрави и маслом сщ҃аютъ и в цр҃квах бж҃їих тако же твори "],["torot:20170213:domo:165582","приходи с милостынею, и с приношенїемъ за здравїе "],["torot:20170213:domo:165583","и по родителехъ преставльшихъсѧ памѧть твори со всѧкою чистотою "],["torot:20170213:domo:165584","ι самъ воспомѧновенъ бѹдеши ѿ бг҃а "],["torot:20170213:domo:165585","црк҃овников и нищїхъ и маломожныхъ и бѣдных и скорбныхъ и странных пришелцовъ призываи в домъ свои и по силе накорми, и напои и согрѣи "],["torot:20170213:domo:165586","и млстню давай ѿ своихъ праведныхъ, трѹдовъ, "],["torot:20170213:domo:164545","и в домѹ и в торгѹ и на пѹти тою бо ѡчищаютсѧ грѣси "],["torot:20170213:domo:165588","тѣ бо ходатаи бг҃ѹ ѡ гресѣхъ нашихъ, "],["torot:20170213:domo:164546","имеи чада истиннѹю правдѹ и любовь нелицемѣрнѹю ко всемъ "],["torot:20170213:domo:165591","не ѡсѹжаи никого ни в чемъ "],["torot:20170213:domo:165589","свои грѣхи рассѹжай, како избыти ихъ, "],["torot:20170213:domo:164548","чево самъ не любишъ того и дрѹгѹ не твори, "],["torot:20170213:domo:164549","и храни чистотѹ телеснѹю паче всего "],["torot:20170213:domo:165593","да настѹпи на совесть свою яко же на лютаго врага "],["torot:20170213:domo:165592","и возненавиди яко же милаго дш҃етленнаго дърѹга, "],["torot:20170213:domo:164550","хмелново питиѧ, га҃ ради ѿвѣрзи ѿ себѣ, "],["torot:20170213:domo:164552","пїѧньство в семъ оубо недѹге, "],["torot:20170213:domo:164553","и всѧ злаѧ ражаютсѧ ѡбычаи ѿ него. "],["torot:20170213:domo:164554","аще ѿ сего сохранитъ тѧ гь҃, всѧ бл҃гаѧ и полезнаѧ ѿ бг҃а полѹчиши "],["torot:20170213:domo:165594","и ѿ чл҃къ чесьтенъ бѹдеши, "],["torot:20170213:domo:164556","и дш҃и своеи просвѣтъ сотвориши на всѧ добраѧ дѣла, "],["torot:20170213:domo:164557","воспомѧни чада апсльское слово, "],["torot:20170213:domo:164558","не прельщаитесѧ "],["torot:20170213:domo:165635","ни пьѧница ни блѹдникъ ни прелюбодѣи ни содомленинъ, ни тать ни разбоиникъ ни клеветникъ, ни хищникъ црствїѧ бж҃їѧ не наследѧтъ "],["torot:20170213:domo:165634","аще которою страстию побѣдилсѧ еси чадо илї в которое грѣхопадение впал ѡ сѣмъ прибѣгни к бг҃ѹ с теплою вѣрою, и ко ѿц҃ѹ дх҃овномѹ з горкими слезами "],["torot:20170213:domo:165636","и плачисѧ ѡ грѣсех своихъ, "],["torot:20170213:domo:164562","и каисѧ истиннѣ еже таковаѧ не творити "],["torot:20170213:domo:165638","и заповѣдь ѿц҃а дх҃овънаго храни "],["torot:20170213:domo:165639","и епитемью держї "],["torot:20170213:domo:165640","млстивъ гь҃ праведныхъ любїтъ, грѣшныхъ милѹетъ, всехъ зовет ко сп҃сению, "],["torot:20170213:domo:164565","и паки храни и блюди себе в хрстїѧньскомъ жити праведномъ законе "],["torot:20170213:domo:165642","оудержи языкъ свои ѿ зла ι оустне свои еже не гл҃ати льсти "],["torot:20170213:domo:165641","храни себе ѡто лжа, и ѿ похвалы, ι ѿ клеветы, "],["torot:20170213:domo:164568","и самъ ни в чемъ не величаисѧ "],["torot:20170213:domo:165643","оуничижи себѣ паче всехъ человѣкъ "],["torot:20170213:domo:165644","оузриши славѹ бж҃їю "],["torot:20170213:domo:165645","и всѧкого чадо не презри "],["torot:20170213:domo:165646","во всѧкои нѹжи памѧтѹи чадо как мы жихомъ вѣкъ "],["torot:20170213:domo:165647","никто же изыдѣ ѿ домѹ нашего тощь или скорбенъ "],["torot:20170213:domo:165648","по силе, всѧ потребнаѧ, всѧкомѹ человѣкѹ бг҃а ради давано, и скорбново словомъ ползовано, "],["torot:20170213:domo:164572","аще комѹ в чемъ возможно и мы помогали бг҃а ради, "],["torot:20170213:domo:164573","и ссѹжали всѧчески, "],["torot:20170213:domo:164574","а намъ невидимо хс҃, изобилно посылалъ млсть свою всѧких бл҃гихъ, "],["torot:20170213:domo:164576","а не помыслихомъ никогда на зло ни комѹ разьве недоразѹмиѧ а без лѹкавства, "],["torot:20170213:domo:164577","чадо люби мнишескїи чинъ "],["torot:20170213:domo:165649","и страннїи пришельцы всегда бы в домѹ твоемъ питалисѧ, "],["torot:20170213:domo:164578","и в мнстри с млстнею и с кормлею приходи "],["torot:20170213:domo:165651","и в темницахъ и оубогихъ, и больныхъ посѣщаи "],["torot:20170213:domo:165652","и лстню по силе даваи. "],["torot:20170213:domo:164580","а домочадцовъ, своихъ ѡдеваи и корми доволно, "],["torot:20170213:domo:164582","а женѹ свою люби "],["torot:20170213:domo:165653","и в законе живи по заповѣди гн҃и "],["torot:20170213:domo:165654","в ндлю и в сред и в пѧк и в празники гсни, и великїи постъ, в чстоте пребываите, в посте и мл҃тве и в покаѧнїи ι во всѧких добродѣтелех "],["torot:20170213:domo:189903","законъное жительство в славѹ богѹ и в жизнь вѣчнѹю, "],["torot:20170213:domo:164586","а любодѣемъ и прелюбодеемъ сѹдитъ бг҃ъ, "],["torot:20170213:domo:164587","да самъ чадо что твориши, того женѹ оучи всѧкомѹ страхѹ бж҃їю, и всѧкомѹ вежьствѹ, и промыслѹ и рѹкодѣлью и всѧкомѹ рѹкодѣлью и домашнемѹ ѡбїходѹ, и всѧкои порѧдне "],["torot:20170213:domo:189904","оумѣла бы сама и печи и варити, "],["torot:20170213:domo:164592","и всѧкѹю домашнюю порѧдню оумѣла, "],["torot:20170213:domo:164593","и всѧкое женьское рѹкоделье знала, "],["torot:20170213:domo:164594","колї сама все знаетъ и оумѣет ино оумѣетъ и дѣтеи и слѹг всемѹ наоучити и нарѧжати и наказати во всемъ, "],["torot:20170213:domo:164595","и сама бы хмелново питьѧ ѿнюд не любила "],["torot:20170213:domo:165686","и дѣти и слѹги оу неи того не любили же, "],["torot:20170213:domo:164596","а всегда бы жена без рѹкодѣлїѧ сама ни на часъ не была разве немощи, "],["torot:20170213:domo:164597","а слѹги оу неи тако же, "],["torot:20170213:domo:164598","а в гостех бѹдет или оу неи гости ѿнюд бы сама пьѧна не была, "],["torot:20170213:domo:164599","а з гостьѧми бѣседа бы была о рѹкодѣльи ι ѡ домашнеи порѧдне, ι ѡ законномъ, хрстїѧньскомъ житїи, "],["torot:20170213:domo:164602","а не пересмѣиваисѧ и не переговаривала бы ни ѡ комъ ничево "],["torot:20170213:domo:165689","в гостехъ и в домѹ пѣснеи бесовскихъ, и всѧкого срамословїѧ, и блѧдивых речеи, и блѹдных пословицъ сама и слѹгї не говорила "],["torot:20170213:domo:165690","и не творила бы того "],["torot:20170213:domo:165691","ни оу кого бы не слѹшала "],["torot:20170213:domo:165692","и волъхвовъ и кѹдесниковъ и всѧкого чарованїѧ не знала бы "],["torot:20170213:domo:165693","и в домы не пѹщали ни мѹжиковъ ни женокъ "],["torot:20170213:domo:165694","аще не внимает сего всѧчески наказѹи страхомъ и сп҃саѧ. "],["torot:20170213:domo:164606","а не гневаисѧ на женѹ, а жена на тебѣ "],["torot:20170213:domo:165696","наказѹи наедине, "],["torot:20170213:domo:164608","да наказавъ примолви и жалѹи и люби еѧ, "],["torot:20170213:domo:164609","тако же и дѣтеи и домочатцовъ своих оучи страхѹ бж҃їю, и всѧкимъ добрымъ дѣломъ, понеже тебѣ ѡ нихъ ѿвѣтъ дати въ дн҃ь страшного сѹда. "],["torot:20170213:domo:164612","аще по нашемѹ наказанию и по семѹ писанию оучнете жити велию бл҃годать ѿ бг҃а ѡбрѧщете и жизнь вѣчнѹю наслѣдите "],["torot:20170213:domo:165700","и з домочатцы своими да держисѧ чадо добрыхъ людеи во всѧких чинехъ. "],["torot:20170213:domo:164613","и ревнѹи добрымъ дѣлом ихъ "],["torot:20170213:domo:165702","вънимаи словеса добрые "]]