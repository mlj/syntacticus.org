[["torot:20180323:domo:162249","гдѣ оустроено быти в чистомъ мѣстѣ лежало бы ѡпрокинѹто ницъ "],["torot:20180323:domo:162304","а в какомъ сѹдне што ества или питие и то бы покрыто было чистоты ради и всѧкїе сѹды сь ествою или с питїемъ или с водою, "],["torot:20180323:domo:162250","ιли квашнѧ ростворить всегда бы покрыто было "],["torot:20180323:domo:162310","а вызбе ι повѧзано ѿ тороканав и ѿ всѧкїѧ нечистоты "],["torot:20180323:domo:162309","изба и стены и лавки и скамъи и полъ и ѡкна и двѣри и в сенехъ и на крылцы вымыть и вытерть и выместь и выскресть "],["torot:20180323:domo:162307","всегда бы было чисто "],["torot:20180323:domo:162311","и лесницы и нижнее крылце все бы то было измыто и выскребено ι вытерто и сметено "],["torot:20180323:domo:162312","да перед нижнимъ крыльцомъ сѣна положить грѧзные ноги ѡтирать, "],["torot:20180323:domo:162251","ιно лѣсница не оугрѧзнитсѧ, "],["torot:20180323:domo:162252","а оу сѣнеи передверьми рогошка или воилокъ ветшанои положит ιли потирало ноги грѧзные ѡтирать чтобы мостѹ не грѧзнит в грѧзное погодье "],["torot:20180323:domo:162313","оу нижнего крылца сѣно или солома переменити "],["torot:20180323:domo:162314","а оу двереи рогозинка или воилокъ переменити ιли потирало чистое положить, "],["torot:20180323:domo:162253","а грѧзъное прополоскать и высѹшит "],["torot:20180323:domo:162315","и ѡпѧть тѹто же под ноги пригодитсѧ, "],["torot:20180323:domo:162254","инo то оу добрых людеи оу порѧдливои жены всегды домъ чистъ ι оустроенъ "],["torot:20180323:domo:162316","все по чинѹ и оупрѧтано гдѣ что пригож и причищено и приметено всегды "],["torot:20180323:domo:162317","в ѹстрои как в раи воити "],["torot:20180323:domo:162318","всего того и всѧкои порѧдни жена смотрила "],["torot:20180323:domo:162319","ι оучила слѹгъ, и дѣтеи добромъ и лихомъ, "],["torot:20180323:domo:162256","не имет слово ино оударить, "],["torot:20180323:domo:162257","и оувидит мѹжь что не порѧдливо оу жены и оу слѹгъ или не по томѹ ѡ всемъ что в сеи памѧти писано ино бы оумѣлъ свою женѹ наказывати всѧкимъ разсѹженїемъ и оучити "],["torot:20180323:domo:162320","аще внимает и по томѹ все творити ι любити и жаловати, "],["torot:20180323:domo:162258","аще жена по томѹ наѹченїю и наказанїю не жїветъ, и такъ того всего не творит и сама того не знаетъ ι слѹгъ не оучит ино достоитъ мѹжѹ жена своѧ наказывати, и ползовати страхомъ на едине "],["torot:20180323:domo:162321","и понаказавъ и пожаловати и примолвити, и любовїю наказывати и разсѹжати "],["torot:20180323:domo:162322","а мѹжѹ на женѹ не гневатисѧ, а жене на мѹжа "],["torot:20180323:domo:162323","всегды жити в любви и в чистосердїи "],["torot:20180323:domo:162324","и слѹги и дѣти, тако же посмотрѧ по вине и по дѣлѹ наказыти и раны возлогати "],["torot:20180323:domo:162325","да казавъ пожалоти, "],["torot:20180323:domo:162264","а гсдрни за слѹгъ печаловатисѧ по разсѹженїю "],["torot:20180323:domo:162326","ино слѹжкам надежно, "],["torot:20180323:domo:162265","а толко жены или сн҃а или дщери слово или наказанїе не иметъ не слѹшаетъ и не внимаетъ, и не боитца и не творит того как мѹжь или ѿц҃ъ или мати оучитъ ино плетью постегать по вине смотрѧ, "],["torot:20180323:domo:162267","а побить не перед людьми "],["torot:20180323:domo:162327","на едине пооучїти да примолъвити и пожаловати "],["torot:20180323:domo:162328","а никако же не гнѣватисѧ ни женѣ на мѹжа ни мѹжѹ на женѹ "],["torot:20180323:domo:162329","а про всѧкѹ винѹ по оухѹ ни по видѣнью не бити, "],["torot:20180323:domo:162268","ни под рдце кѹлаком ни пинкомъ ни посохомъ не колоть ни какимъ железнымъ или дѣревѧнымъ не бить "],["torot:20180323:domo:162330","хто с сердца или с крѹчины такъ бьетъ многи прїтчи ѿ того бывают слепота и глѹхота ι рѹкѹ и ногоу вывихнѹтъ и перстъ и главоболїе и зѹбнаѧ болезнь "],["torot:20180323:domo:162331","а оу беременных женъ и дѣтемъ повреженїе бываетъ во оутробѣ "],["torot:20180323:domo:162333","а плетью с наказанїемъ бережно бити, и разѹмно и болно и страшно и здорова "],["torot:20180323:domo:162334","а толко великаѧ вина и крѹчинавата дѣло, и за великое, и за страшное ѡслѹшанїе и небреженїе, "],["torot:20180323:domo:162272","ино соимѧ рѹбашка плеткою вежливенко побить за рѹки держа по винѣ смотрѧ "],["torot:20180323:domo:162335","да пооучивъ примовити "],["torot:20180323:domo:162336","а гнѣвъ бы не былъ "],["torot:20180323:domo:162337","а люди бы того не вѣдали и не слыхали, "],["torot:20180323:domo:162273","жалоба бы ѡ томъ не была, "],["torot:20180323:domo:162274","а по людцкои ссорѣ или по ѡговорѹ без ѡбыскѹ без прѧмого брань и побои и гнѣвъ никако же бы не было "],["torot:20180323:domo:162338","каково было наношенїе или рѣчи недобрые, или своѧ примѣта того наедине пытати добромъ "],["torot:20180323:domo:162339","истиннѣ покаетсѧ безо всѧкаго лѹкавства милостивно наказать да и пожаловати по вине смотрѧ, "],["torot:20180323:domo:162276","а толко невиновато дѣло ино ѡговорщикомъ не попѹщати "],["torot:20180323:domo:162365","ино бы впере вражда не была, "],["torot:20180323:domo:162277","а толко по вине и по ѡбыскѹ по прѧмомѹ "],["torot:20180323:domo:162366","а не каетца ѡ грѣхѣ своемъ и ѡ вин то оуже наказание жестоко надобет што бы былъ виноватои в винѣ, а правои в правдѣ, "],["torot:20180323:domo:162279","поклонны главы мечь не сечет "],["torot:20180323:domo:162367","а пококорно слово кость ломит. "],["torot:20180323:domo:162340","\u003cspan class=\"citation\"\u003eDomostroj 39\u003c/span\u003e л҃ѳ "],["torot:20180323:domo:162368","Аще мѹжь самъ не оучитъ, ино сѹд ѿ бг҃а прїимет "],["torot:20180323:domo:162369","аще самъ творитъ ι женѹ и домочатцовъ оучитъ, милость отъ бг҃а прїимѣтъ, "],["torot:20180323:domo:162343","Аще мѹжь самъ того не творитъ что в сеи памѧти писано ι жены не оучит и домъ свои не по бѕ҃ѣ строитъ и ѡ своеи дш҃и не радит и людеи своихъ по семѹ писанїю не оучитъ ι ѡн самъ погѹбленъ в семъ вѣцѣ и в бѹдщемъ и домъ свої погѹбит, "],["torot:20180323:domo:162344","аще ли добрыи мѹж ѡ своемъ сп҃сенїи радит и женѹ наказѹетъ тако же и домочадцовъ своихъ всѧкомѹ страхѹ бж҃їю оучитъ ι законномѹ хрстїѧньскомѹ жительствѹ яко же есть писано и ѡнъ вкѹпѣ со всемї в бл҃годеньстве по бѕ҃ѣ жизнь свою препроводит и милость божию полѹчитъ "],["torot:20180323:domo:162345","\u003cspan class=\"citation\"\u003eDomostroj 40\u003c/span\u003e м҃ "],["torot:20180323:domo:162370","Самомѹ гсдрю или комѹ прїкажетъ годовои запасъ, и всѧкай товаръ кѹпити "],["torot:20180323:domo:162347","Приказномѹ чл҃кѹ дворецкомѹ или ключникѹ или кѹпчине на комъ вѣра положена или самомѹ гсдрю всегда в торгѹ смотрити всѧково запасѹ к домашнемѹ ѡбиходѹ или хлѣбнаго всѧкаго жита и всѧкаго ѡбилїѧ хмелю и масла и мѧсново и рыбново и свѣжево, и просолѹ, или товары какїе привозные или лѣсовои запасъ, и всѧко товаръ, со всехъ земель идетъ "],["torot:20180323:domo:162371","коли чемѹ навозъ или коли чево мъного оу приезжих людей ι оу хрстїѧнъ в те поры и закѹпить на весь годъ "],["torot:20180323:domo:162372","ино оу рѹблѧ четверти не дадастъ "],["torot:20180323:domo:162374","а оу десети рѹблевъ по томжѹ "],["torot:20180323:domo:162373","а оу закѹпщика дороже кѹпити "],["torot:20180323:domo:162375","двои денги дати, "],["torot:20180323:domo:162352","да не любое кѹпишь коли чево нет а надобѣть, "],["torot:20180323:domo:162353","а которои товаръ, или запасъ не портитца вдаль а коли дѣшево ино и с лишкомъ кѹпить свою нѹжѹ исполнить на свои ѡбиходъ "],["torot:20180323:domo:162376","а лишнее в порѹ продастъ коли дорого "]]