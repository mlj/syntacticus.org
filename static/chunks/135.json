[[102693,"And he hine þa on cwerterne beheafdode. \u003cspan class=\"citation\"\u003eWSCp MARK 6.28\u003c/span\u003e \u0026 his heafod on disce brohte \u0026 hit sealde þam mædene, "],[102694,"\u0026 þæt mæden hit sealde hire meder. "],[102695,"\u003cspan class=\"citation\"\u003eWSCp MARK 6.29\u003c/span\u003e Ða his cnihtas þæt gehyrdon hi comon \u0026 his lic namon, \u0026 hine on byrgene ledon. "],[102696,"\u003cspan class=\"citation\"\u003eWSCp MARK 6.30\u003c/span\u003e Soðlice þa ða apostolas togædere comon, hi cyddon þam hælende eall þæt hi dydon \u0026 hi lærdon. "],[102697,"\u003cspan class=\"citation\"\u003eWSCp MARK 6.31\u003c/span\u003e \u0026 he sæde him, "],[102698,"cumað \u0026 uton gan onsundron on weste stowe, \u0026 us hwon restan; "],[102699,"Soðlice manega wæron þe comon \u0026 agen hwyrfdon "],[102700,"\u0026 fyrst næfdon þæt hi æton. "],[102701,"\u003cspan class=\"citation\"\u003eWSCp MARK 6.32\u003c/span\u003e \u0026 on scype stigende, hi foron onsundran on weste stowe. "],[102702,"\u003cspan class=\"citation\"\u003eWSCp MARK 6.33\u003c/span\u003e \u0026 gesawon hi farende, \u0026 hi gecneowon manega; And gangende of þam burgum þyder urnon, \u0026 him beforan comon. "],[102703,"\u003cspan class=\"citation\"\u003eWSCp MARK 6.34\u003c/span\u003e And þa se hælend ðanon eode, he geseah mycele menegu, "],[102704,"\u0026 he gemiltsode him for þam þe hi wæron swa swa scep þe nanne hyrde nabbað, "],[102705,"and he ongan hi fela læran. "],[102706,"\u003cspan class=\"citation\"\u003eWSCp MARK 6.35\u003c/span\u003e \u0026 þa hit mycel ylding wæs, his leorningcnihtas him to comon \u0026 cwædon, "],[102707,"þeos stow is weste "],[102708,"\u0026 tima is forð agan. "],[102709,"\u003cspan class=\"citation\"\u003eWSCp MARK 6.36\u003c/span\u003e Forlæt þas menegu, þæt hi faran on gehende tunas, \u0026 him mete bicgan, þæt hi eton. "],[102710,"\u003cspan class=\"citation\"\u003eWSCp MARK 6.37\u003c/span\u003e Þa cwæð he, "],[102711,"sylle ge him etan; "],[102712,"ða cwædon hi "],[102713,"uton gan, \u0026 mid twam hundred penegon hlafas bicgan, "],[102714,"\u0026 we him etan syllað. "],[102715,"\u003cspan class=\"citation\"\u003eWSCp MARK 6.38\u003c/span\u003e Ða cwæð he, "],[102716,"hu fela hlafa hæbbe ge; "],[102717,"Gað \u0026 lociað; "],[102718,"\u0026 þa hi wiston hi cwædon, "],[102719,"fif hlafas \u0026 twegen fixas. "],[102720,"\u003cspan class=\"citation\"\u003eWSCp MARK 6.39\u003c/span\u003e \u0026 þa bebead se hælend þæt ðæt folc sæte ofer þæt grene hig. "],[102721,"\u003cspan class=\"citation\"\u003eWSCp MARK 6.40\u003c/span\u003e \u0026 hi þa sæton hundredon \u0026 fiftigon. "],[102722,"\u003cspan class=\"citation\"\u003eWSCp MARK 6.41\u003c/span\u003e \u0026 fif hlafum \u0026 twam fixum onfangenum, he on heofon locode \u0026 hi bletsode, \u0026 þa hlafas bræc, \u0026 sealde his leorningcnihtum, þæt hi toforan him asetton, \u0026 twegen fixas him eallon dælde. "],[102723,"\u003cspan class=\"citation\"\u003eWSCp MARK 6.42\u003c/span\u003e \u0026 hi æton þa ealle \u0026 gefyllede wurdon. "],[102724,"\u003cspan class=\"citation\"\u003eWSCp MARK 6.43\u003c/span\u003e And hi namon þara hlafa \u0026 fixa lafe twelf wilian fulle. "],[102725,"\u003cspan class=\"citation\"\u003eWSCp MARK 6.44\u003c/span\u003e Soðlice fif þusend manna þara etendra wæron. "],[102726,"\u003cspan class=\"citation\"\u003eWSCp MARK 6.45\u003c/span\u003e Ða sona he nydde his leorningcnihtas on scyp stigan, þæt hi him beforan foron ofer þæne muþan to Bethsaida, oþ he þæt folc forlete. "],[102727,"\u003cspan class=\"citation\"\u003eWSCp MARK 6.46\u003c/span\u003e And þa he hi forlet he ferde on þone munt \u0026 hine ana þar gebæd. "],[102728,"\u003cspan class=\"citation\"\u003eWSCp MARK 6.47\u003c/span\u003e And þa æfen wæs þæt scyp wæs on middre sæ, "],[102729,"\u0026 he ana wæs on lande. "],[102730,"\u003cspan class=\"citation\"\u003eWSCp MARK 6.48\u003c/span\u003e \u0026 he geseah hi on rewette swincende, "],[102731,"him wæs wiðerweard wind; "],[102732,"And on niht embe þa feorþan wæccan he com to him ofer þa sæ gangende, \u0026 wolde hi forbugan. "],[102733,"\u003cspan class=\"citation\"\u003eWSCp MARK 6.49\u003c/span\u003e Þa hi hine gesawon ofer þa sæ gangende hi wendon þæt hit unfæle gast wære, "],[102734,"\u0026 hi clypedon. "],[102735,"\u003cspan class=\"citation\"\u003eWSCp MARK 6.50\u003c/span\u003e Hi ealle hine gesawon, \u0026 wurdon gedrefede "],[102736,"\u0026 sona he spræc to him \u0026 cwæð, "],[102737,"gelyfaþ "],[102738,"ic hit eom, "],[102739,"ne þurfon ge eow ondrædan. "],[102740,"\u003cspan class=\"citation\"\u003eWSCp MARK 6.51\u003c/span\u003e \u0026 he on scyp to him eode, "],[102741,"\u0026 se wind geswac "],[102742,"\u0026 hi þæs þe ma betwux him wundredon. "],[102743,"\u003cspan class=\"citation\"\u003eWSCp MARK 6.52\u003c/span\u003e Ne ongeton hi be þam hlafon; "],[102744,"Soðlice heora heorte wæs ablend. "],[102745,"\u003cspan class=\"citation\"\u003eWSCp MARK 6.53\u003c/span\u003e And þa hi ofersegledon, hi comon to Genesar, \u0026 þar wicedon. "],[102746,"\u003cspan class=\"citation\"\u003eWSCp MARK 6.54\u003c/span\u003e \u0026 þa hi of scipe eodon, sona hi hine gecneowon. "],[102747,"\u003cspan class=\"citation\"\u003eWSCp MARK 6.55\u003c/span\u003e And eall þæt rice befarende hi on sæccingum bæron þa untruman, þar hi hine gehyrdon. "],[102748,"\u003cspan class=\"citation\"\u003eWSCp MARK 6.56\u003c/span\u003e And swa hwar swa he on wic oþþe on tunas eode, on stræton hi þa untruman ledon, \u0026 hine bædon þæt hi huru his refes fnæd æthrinon, "],[102749,"\u0026 swa fela swa hine æthrinon hi wurdon hale. "],[102750,"\u003cspan class=\"citation\"\u003eWSCp MARK 7.1\u003c/span\u003e Þa comon to him Pharisei \u0026 sume boceras cumende fram Hierusalem. "],[102751,"\u003cspan class=\"citation\"\u003eWSCp MARK 7.2\u003c/span\u003e \u0026 þa hi gesawon sume of his leorningcnihton besmitenum handum, þæt is, unþwogenum handum, etan; Hi tældon hi \u0026 cwædon. "],[102752,"\u003cspan class=\"citation\"\u003eWSCp MARK 7.3\u003c/span\u003e Pharisei \u0026 ealle Iudeas ne etað buton hi hyra handa gelomlice þwean, healdende hyra yldrena gesetnessa. "],[102753,"\u003cspan class=\"citation\"\u003eWSCp MARK 7.4\u003c/span\u003e \u0026 on stræte hi ne etað buton hi geþwegene beon; "],[102754,"\u0026 manega oþre synd þe him gesette synt, þæt is calicea frymða \u0026 ceaca \u0026 arfata \u0026 mæstlinga. "],[102755,"\u003cspan class=\"citation\"\u003eWSCp MARK 7.5\u003c/span\u003e And þa axodon hine Pharisei \u0026 þa boceras, "],[102756,"hwi ne gað þine leorningcnihtas æfter ure yldrena gesetnysse, ac besmitenum handum hyra hlaf þicgað? "],[102757,"\u003cspan class=\"citation\"\u003eWSCp MARK 7.6\u003c/span\u003e Ða andswarode he him, "],[102758,"wel witegod Isaias be eow licceterum swa hit awriten is, "],[102759,"þis folc me mid welerum wurðað; "],[102760,"Soðlice hyra heorte is feor fram me. "]]