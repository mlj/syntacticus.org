[[46440,"...\u003cspan class=\"citation\"\u003e2COR 12.1\u003c/span\u003e _nins fraujins. "],[46441,"\u003cspan class=\"citation\"\u003e2COR 12.2\u003c/span\u003e wait mannan in Xristau faur jera ·id·, jaþþe in leika ni wait, jaþþe inu leik ni wait, guþ wait, frawulwanana þana swaleikana und þridjan himin; "],[46442,"\u003cspan class=\"citation\"\u003e2COR 12.3\u003c/span\u003e jah wait þana swaleikana mannan, jaþþe in leika jaþþe inu leik ni wait, guþ wait, \u003cspan class=\"citation\"\u003e2COR 12.4\u003c/span\u003e þatei frawulwans warþ in wagg jah hausida unqeþja waurda, þoei ni skulda sind mann rodjan. "],[46443,"\u003cspan class=\"citation\"\u003e2COR 12.5\u003c/span\u003e faur þana swaleikana ƕopa, iþ faur mik silban ni waiht ƕopa, niba in unmahtim meinaim. "],[46444,"\u003cspan class=\"citation\"\u003e2COR 12.6\u003c/span\u003e aþþan jabai wiljau ƕopan, ni sijau unwita, unte sunja qiþa, iþ freidja, ibai ƕas in mis ƕa muni ufar þatei gasaiƕiþ aiþþau gahauseiþ ƕa us mis. "],[46445,"\u003cspan class=\"citation\"\u003e2COR 12.7\u003c/span\u003e jah bi filusnai andhuleino, ei ni ufarhafnau, atgibana ist mis hnuþo leika meinamma, aggilus Satanins, ei mik kaupastedi, ei ni ufarhugjau. "],[46446,"\u003cspan class=\"citation\"\u003e2COR 12.8\u003c/span\u003e bi þatei þrim sinþam fraujan baþ ei afstoþi af mis; "],[46447,"\u003cspan class=\"citation\"\u003e2COR 12.9\u003c/span\u003e jah qaþ mis: "],[46448,"ganah þuk ansts meina, unte mahts in siukein ustiuhada. "],[46449,"filu gabaurjaba nu mais ƕopa in siukeim meinaim, ei ufarhleiþrjai ana mis mahts Xristaus. "],[46450,"\u003cspan class=\"citation\"\u003e2COR 12.10\u003c/span\u003e in þizei mis galeikaiþ in siukeim, in anamahtim, in nauþim, in wrekeim, in þreihslam faur Xristu; "],[46451,"unte þan siuka, þan mahteigs im. "],[52473,"\u003cspan class=\"citation\"\u003e2COR 12.11\u003c/span\u003e warþ unwita ƕopands, "],[52474,"jus mik gabaidideduþ; "],[46453,"aþþan ik skulds was fram izwis gakannjan, unte ni waihtai mins habaida þaim ufar filu apaustaulum, jah jabai ni waihts im. "],[46454,"\u003cspan class=\"citation\"\u003e2COR 12.12\u003c/span\u003e aiþþau sweþauh taikneis apaustaulus gatawidos waurþun in izwis in allai þulainai, taiknim jah fauratanjam jah mahtim. "],[46455,"\u003cspan class=\"citation\"\u003e2COR 12.13\u003c/span\u003e ƕa auk ist, þize wanai weseiþ ufar anþaros aikklesjons, niba þatei ik silba ni kaurida izwis? "],[46456,"fragibiþ mis þata skaþis. "],[46457,"\u003cspan class=\"citation\"\u003e2COR 12.14\u003c/span\u003e sai, þridjo þata manwus im qiman at izwis, janni kaurja izwis; "],[46458,"unte ni sokja izwaros aihtins, ak izwis; "],[46459,"ni auk skulun barna fadreinam huzdjan, ak fadreina barnam. "],[46460,"\u003cspan class=\"citation\"\u003e2COR 12.15\u003c/span\u003e aþþan ik laþaleiko fraqima jah fraqimada faur saiwalos izwaros, sweþauh ei ufarassau izwis frijonds mins frijoda. "],[52475,"\u003cspan class=\"citation\"\u003e2COR 12.16\u003c/span\u003e aþþan siai nu, "],[64132,"ik ni kaurida izwis, ak wisands aufto listeigs hindarweisein izwis nam. "],[46462,"\u003cspan class=\"citation\"\u003e2COR 12.17\u003c/span\u003e ibai þairh ƕana þizeei insandida du izwis bifaihoda izwis? "],[46463,"\u003cspan class=\"citation\"\u003e2COR 12.18\u003c/span\u003e baþ Teitu jah miþinsandida imma broþar; "],[46464,"ibai ƕa bifaihoda izwis Teitus? "],[46465,"niu þamma samin ahmin iddjedum? "],[46466,"niu þaim samam laistim? "],[46467,"\u003cspan class=\"citation\"\u003e2COR 12.19\u003c/span\u003e aftra þugkeiþ izwis ei sunjoma uns wiþra izwis? "],[46468,"in andwairþja gudis in Xristau rodjam, þat-uþ-þan all, liubans, in izwaraizos gatimreinais. "],[46469,"\u003cspan class=\"citation\"\u003e2COR 12.20\u003c/span\u003e unte og, ibai aufto qimands ni swaleikans swe wiljau bigitau izwis, jah ik bigitaidau izwis swaleiks swe ni wileiþ mik, ibai aufto þwairheins, aljan, jiukos, bihaita, birodeinos, haifsteis, ufswalleinos, drobnans; "],[46470,"\u003cspan class=\"citation\"\u003e2COR 12.21\u003c/span\u003e ibai aftra qimandan mik guþ gahaunjai at izwis jah qaino managans þize faura frawaurkjandane janni idreigondane ana unhrainiþai þoei gatawidedun, horinassau jah aglaitja."],[46471,"\u003cspan class=\"citation\"\u003e2COR 13.1\u003c/span\u003e þridjo þata qima at izwis. "],[46472,"ana munþa twaddje weitwode jaþþrije gastandiþ all waurde. "],[52477,"\u003cspan class=\"citation\"\u003e2COR 13.2\u003c/span\u003e fauraqaþ jah aftra fauragateiha, "],[52478,"swaswe andwairþs anþaramma sinþa jah aljaþro nu melja þaim faura frawaurkjandam jah anþaraim allaim, þatei jabai qima, aftra ni freidja. "],[46474,"\u003cspan class=\"citation\"\u003e2COR 13.3\u003c/span\u003e unte kustu sokeiþ þis in mis rodjandins Xristaus, saei ni siukiþ in izwis, ak mahteigs ist in izwis. "],[46475,"\u003cspan class=\"citation\"\u003e2COR 13.4\u003c/span\u003e aþþan jabai jah ushramiþs was us siukein, akei libaiþ us mahtai gudis; "],[46476,"jah auk weis siukam in imma, akei libam miþ imma us mahtai gudis in izwis. "],[52479,"\u003cspan class=\"citation\"\u003e2COR 13.5\u003c/span\u003e silbans fraisiþ sijaidu in galaubeinai; "],[46478,"silbans izwis kauseiþ, "],[64133,"þau niu kunnuþ izwis þatei Iesus Xristus in izwis ist? "],[46479,"nibai aufto ungakusanai sijuþ. "],[46480,"\u003cspan class=\"citation\"\u003e2COR 13.6\u003c/span\u003e aþþan wenja þatei kunneiþ ei weis ni sium ungakusanai. "],[46481,"\u003cspan class=\"citation\"\u003e2COR 13.7\u003c/span\u003e aþþan bidja du guda ei ni waiht ubilis taujaiþ; "],[46482,"ni ei weis gakusanai þugkjaima, ak ei jus þata godo taujaiþ, iþ weis swe ungakusanai þugkjaima. "],[46483,"\u003cspan class=\"citation\"\u003e2COR 13.8\u003c/span\u003e ni auk magum ƕa wiþra sunja, ak faur sunja. "]]