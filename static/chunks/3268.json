[["torot:20180919:spi:211118","Тіи бо бес щитовь, съ засапожникы, кликомъ плъкы побѣждаютъ, звонячи въ прадѣднюю славу. "],["torot:20180919:spi:211119","\u003cspan class=\"citation\"\u003eThe Igor tale 116\u003c/span\u003e Нъ рекосте: "],["torot:20180919:spi:211120","«Мужаемѣся сами: "],["torot:20180919:spi:211121","преднюю славу сами похитимъ, а заднюю ся сами подѣлимъ». "],["torot:20180919:spi:211122","\u003cspan class=\"citation\"\u003eThe Igor tale 117\u003c/span\u003e А чи диво ся, братіе, стару помолодити? "],["torot:20180919:spi:211123","\u003cspan class=\"citation\"\u003eThe Igor tale 118\u003c/span\u003e Коли соколъ въ мытехъ бываетъ, высоко птицъ възбиваетъ, "],["torot:20180919:spi:211243","не дастъ гнезда своего въ обиду. "],["torot:20180919:spi:211124","\u003cspan class=\"citation\"\u003eThe Igor tale 119\u003c/span\u003e Нъ се зло – княже ми непособіе, "],["torot:20180919:spi:211244","\u003cspan class=\"citation\"\u003eThe Igor tale 120\u003c/span\u003e наниче ся годины обратиша. "],["torot:20180919:spi:211125","\u003cspan class=\"citation\"\u003eThe Igor tale 121\u003c/span\u003e Се у Римъ кричатъ подъ саблями половецкыми, а Володимиръ подъ ранами. "],["torot:20180919:spi:211126","\u003cspan class=\"citation\"\u003eThe Igor tale 122\u003c/span\u003e Туга и тоска сыну Глѣбову!». "],["torot:20180919:spi:211127","\u003cspan class=\"citation\"\u003eThe Igor tale 123\u003c/span\u003e Великий княже Всеволоде! "],["torot:20180919:spi:211128","Не мыслію ти прелетѣти издалеча, отня злата стола поблюсти? "],["torot:20180919:spi:211129","\u003cspan class=\"citation\"\u003eThe Igor tale 124\u003c/span\u003e Ты бо можеши Волгу веслы раскропити, а Донъ шеломы выльяти. "],["torot:20180919:spi:211130","\u003cspan class=\"citation\"\u003eThe Igor tale 125\u003c/span\u003e Аже бы ты былъ, то была бы чага по ногатѣ, а кощей по резанѣ. "],["torot:20180919:spi:211131","\u003cspan class=\"citation\"\u003eThe Igor tale 126\u003c/span\u003e Ты бо можеши посуху живыми шереширы стрѣляти – удалыми сыны Глѣбовы. "],["torot:20180919:spi:211260","\u003cspan class=\"citation\"\u003eThe Igor tale 127\u003c/span\u003e Ты, буй Рюриче, и Давыде! "],["torot:20180919:spi:211132","Не ваю ли злачеными шеломы по крови плаваша? "],["torot:20180919:spi:211133","\u003cspan class=\"citation\"\u003eThe Igor tale 128\u003c/span\u003e Не ваю ли храбрая дружина рыкаютъ акы тури, ранены саблями калеными, на полѣ незнаемѣ? "],["torot:20180919:spi:211267","\u003cspan class=\"citation\"\u003eThe Igor tale 129\u003c/span\u003e Вступита, господина, въ злата стремень за обиду сего времени, за землю Русскую, за раны Игоревы, буего Святславлича! "],["torot:20180919:spi:211134","\u003cspan class=\"citation\"\u003eThe Igor tale 130\u003c/span\u003e Галичкы Осмомыслѣ Ярославе! "],["torot:20180919:spi:211135","Высоко сѣдиши на своемъ златокованнѣмъ столѣ, подперъ горы Угорскыи свои желѣзными плъки, заступивъ королеви путь, затворивъ Дунаю ворота, меча времены чрезъ облаки, суды рядя до Дуная. "],["torot:20180919:spi:211136","\u003cspan class=\"citation\"\u003eThe Igor tale 131\u003c/span\u003e Грозы твоя по землямъ текутъ, "],["torot:20180919:spi:211268","отворяеши Кіеву врата, "],["torot:20180919:spi:211269","стрѣляеши съ отня злата стола салтани за землями. "],["torot:20180919:spi:211270","\u003cspan class=\"citation\"\u003eThe Igor tale 132\u003c/span\u003e Стрѣляй, господине, Кончака, поганого кощея, за землю Рускую, за раны Игоревы, буего Святславлича! "],["torot:20180919:spi:211137","\u003cspan class=\"citation\"\u003eThe Igor tale 133\u003c/span\u003e А ты, буй Романе, и Мстиславе! "],["torot:20180919:spi:211138","Храбрая мысль носитъ васъ умъ на дѣло. "],["torot:20180919:spi:211139","\u003cspan class=\"citation\"\u003eThe Igor tale 134\u003c/span\u003e Высоко плаваеши на дѣло въ буести, яко соколъ на вѣтрехъ ширяяся, хотя птицю въ буйствѣ одолѣти. "],["torot:20180919:spi:211140","\u003cspan class=\"citation\"\u003eThe Igor tale 135\u003c/span\u003e Суть бо у ваю желѣзныи папорзи подъ шеломы латинскими. "],["torot:20180919:spi:211141","Тѣми тресну земля, "],["torot:20180919:spi:211287","и многи страны – хинова, литва, ятвязи, деремела и половци – сулици своя повръгоша, а главы своя поклониша подъ тыи мечи харалужныи. "],["torot:20180919:spi:211142","\u003cspan class=\"citation\"\u003eThe Igor tale 136\u003c/span\u003e Нъ уже, княже, Игорю утрпѣ солнцю свѣтъ, а древо не бологомъ листвіе срони: "],["torot:20180919:spi:211143","\u003cspan class=\"citation\"\u003eThe Igor tale 137\u003c/span\u003e по Рсі и по Сули гради подѣлиша. "],["torot:20180919:spi:211144","А Игорева храбраго плъку не крѣсити! "],["torot:20180919:spi:211145","\u003cspan class=\"citation\"\u003eThe Igor tale 138\u003c/span\u003e Донъ ти, княже, кличетъ и зоветь князи на побѣду. "],["torot:20180919:spi:211146","\u003cspan class=\"citation\"\u003eThe Igor tale 139\u003c/span\u003e Олговичи, храбрыи князи, доспѣли на брань. "],["torot:20180919:spi:211147","\u003cspan class=\"citation\"\u003eThe Igor tale 140\u003c/span\u003e Инъгварь и Всеволодъ, и вси три Мстиславичи, не худа гнѣзда шестокрилци! "],["torot:20180919:spi:211149","\u003cspan class=\"citation\"\u003eThe Igor tale 141\u003c/span\u003e Кое ваши златыи шеломы и сулицы ляцкіи и щиты? "],["torot:20180919:spi:211150","\u003cspan class=\"citation\"\u003eThe Igor tale 142\u003c/span\u003e Загородите полю ворота своими острыми стрѣлами, за землю Русскую, за раны Игоревы, буего Святъславлича! "],["torot:20180919:spi:211151","\u003cspan class=\"citation\"\u003eThe Igor tale 143\u003c/span\u003e Уже бо Сула не течетъ сребреными струями къ граду Переяславлю, "],["torot:20180919:spi:211296","и Двина болотомъ течетъ онымъ грознымъ полочаномъ подъ кликомъ поганыхъ. "],["torot:20180919:spi:211152","\u003cspan class=\"citation\"\u003eThe Igor tale 144\u003c/span\u003e Единъ же Изяславъ, сынъ Васильковъ, позвони своими острыми мечи о шеломы литовскія, "],["torot:20180919:spi:211297","притрепа славу дѣду своему Всеславу, а самъ подъ чрълеными щиты на кровавѣ травѣ притрепанъ литовскыми мечи. "],["torot:20180919:spi:211153","И схоти ю на кровать \u003cspan class=\"citation\"\u003eThe Igor tale 145\u003c/span\u003e и рекъ: "],["torot:20180919:spi:211154","«\u003cspan class=\"citation\"\u003eThe Igor tale 146\u003c/span\u003e Дружину твою, княже, птиць крилы пріодѣ, а звѣри кровь полизаша». "],["torot:20180919:spi:211155","\u003cspan class=\"citation\"\u003eThe Igor tale 147\u003c/span\u003e Не бысь ту брата Брячяслава, ни другаго – Всеволода, "],["torot:20180919:spi:211311","единъ же изрони жемчюжну душу изъ храбра тѣла чресъ злато ожереліе. "],["torot:20180919:spi:211156","\u003cspan class=\"citation\"\u003eThe Igor tale 148\u003c/span\u003e Унылы голоси, "],["torot:20180919:spi:211312","пониче веселіе. "],["torot:20180919:spi:211157","Трубы трубятъ городеньскіи. "],["torot:20180919:spi:211158","\u003cspan class=\"citation\"\u003eThe Igor tale 149\u003c/span\u003e Ярославе и вси внуце Всеславли! "],["torot:20180919:spi:211159","Уже понизите стязи свои, "],["torot:20180919:spi:211313","вонзите свои мечи вережени, "],["torot:20180919:spi:211314","\u003cspan class=\"citation\"\u003eThe Igor tale 150\u003c/span\u003e уже бо выскочисте изъ дѣдней славѣ. "],["torot:20180919:spi:211160","\u003cspan class=\"citation\"\u003eThe Igor tale 151\u003c/span\u003e Вы бо своими крамолами начясте наводити поганыя на землю Рускую, на жизнь Всеславлю, "],["torot:20180919:spi:211315","\u003cspan class=\"citation\"\u003eThe Igor tale 152\u003c/span\u003e которое бо бѣше насиліе отъ земли Половецкыи! "],["torot:20180919:spi:211161","\u003cspan class=\"citation\"\u003eThe Igor tale 153\u003c/span\u003e На седьмомъ вѣцѣ Трояни връже Всеславъ жребій о дѣвицю себѣ любу. "]]