[["torot:20180919:sergrad:197949","мнѡѕи бо в тои цр҃кви пос꙽тригоша сѧ. но ни един же доспѣ достигнꙋти въ прѧсло ег "],["torot:20180919:sergrad:198349","мнѡѕи також начаша. но не вси абїе сице окончаша. "],["torot:20180919:sergrad:197952","мнѡѕи потом в том мѣсте и при нем и по нем иночес꙽твоваша "],["torot:20180919:sergrad:198350","поистине вси добри сѹть. но не вси сравнают сѧ в꙽ мѣрѹ его. "],["torot:20180919:sergrad:197954","се быс того мѣста аки первыи инокъ. началоѡбразныи трѹдополож꙽никъ. всѣмъ прочим мнихом образъ бываѧ живѹщим тѹ. "],["torot:20180919:sergrad:197957","егда бо пос꙽тризаше сѧ не токмо пос꙽тризаетъ власы главы своеѧ. но в꙽кѹпѣ со ѿꙗтїем нечювьс꙽твеных власовъ. и плотскаѧ соѿрѣзѹет желанїѧ. "],["torot:20180919:sergrad:197960","а еже егда ризъ миръскых совлачаше сѧ в꙽кꙋпѣ ѿлагааше ѧ. "],["torot:20180919:sergrad:197961","се ес тои иже вет꙽хаго чл҃ка совлачааше сѧ и ѿлагааше. а в новаго ѡблече сѧ "],["torot:20180919:sergrad:198351","и препоꙗсаше крѣп꙽ко чресла своѧ "],["torot:20180919:sergrad:198352","ѹготова сѧ в подвиги дх҃овныѧ мѹжески внити. "],["torot:20180919:sergrad:197963","ѡставль миръ и ѿрече сѧ его и всѣх ꙗже сѹть в꙽ мирѣ. имѣнїѧ же и всѣх прочих житїискых вещеи. "],["torot:20180919:sergrad:197965","и единою просто рещи и всѧ ѹзы мирьскаго житїѧ растерзавъ акы нѣкїи орелъ легкими крилома опрѧтав꙽ сѧ. акы къ воздѹхꙋ на высотꙋ возлетѣв. тако и сеи прпдбныи ѡставль миръ и ꙗже сѹть в꙽ мире ѿбѣже всѣхъ прочих житеиских вещеи ѡставль рѡд꙽ свои и всѧ ближники и ѹжикы. дом꙽ же и ѿч҃ес꙽тво по древнемꙋ патрїархꙋ авраамꙋ. "],["torot:20180919:sergrad:197969","пребысть ж бл҃женныи въ цр҃кви седмь дн҃ии. ничтож в꙽кѹшаѧ разве точїю прос꙽фирѹ "],["torot:20180919:sergrad:198353","онѹю же ѿ рѹки игѹмена взѧт꙽. "],["torot:20180919:sergrad:197971","ѿ всего ѹпражнѧѧ сѧ разве точїю постꙋ и мл҃твѣ прилежаше "],["torot:20180919:sergrad:198355","дв҃дьскѹю пѣс всегда прсно во ѹстѣх имѣѧше. ѱалѡмскаѧ словеса имиже самъ тѣшаше сѧ. имиж хвалѧше бг҃а. "],["torot:20180919:sergrad:197974","молча поꙗше и бл҃годарѧше б҃га гл҃ѧ. "],["torot:20180919:sergrad:197975","г҃и возлюбих красотѹ домѹ твоего и мѣсто вселенїѧ славы твоеѧ. "],["torot:20180919:sergrad:197976","домѹ твоемѹ подобает ст҃ыни г҃и в꙽ дол꙽готѹ дн҃їи. "],["torot:20180919:sergrad:197977","коль возлюблена села твоѧ г҃и силъ "],["torot:20180919:sergrad:198356","желает и скон꙽чевает сѧ дш҃а моѧ во дворы гн҃ѧ. "],["torot:20180919:sergrad:197978","срдце мое и плот моѧ возрадовасте сѧ ѡ боѕѣ живе. "],["torot:20180919:sergrad:197979","ибо птица обрѣте себѣ храминꙋ и горлица гнѣздо себѣ. идѣже положи п꙽тенца своѧ. "],["torot:20180919:sergrad:197981","блж҃ени живѹщїи в домѹ твоемъ "],["torot:20180919:sergrad:198357","во вѣки вѣкомъ вос꙽хвалѧт тѧ. "],["torot:20180919:sergrad:197982","ꙗко лѹч꙽ше ес дн҃ь единъ во дворех твоих паче тысѧщъ. "],["torot:20180919:sergrad:197983","изволих прив꙽мѣтати сѧ в домѹ бг҃а моего паче. нежели жити ми в селех грѣшничих. "],["torot:20180919:sergrad:197985","егда ж ѿпѹщаше игѹмена ѡного иже пос꙽триг꙽шаго и. со мнѡѕем смиреномꙋдрїем сергїи рече емѹ. "],["torot:20180919:sergrad:197987","се ѹбо ѿч҃е ѿходиши ты днес еже ѿ здѣ. а мене смиренаго ꙗкож и произволихъ единого ѡставлѧеши. "],["torot:20180919:sergrad:197989","но азъ ѹбо ѿ многа времени и всею мыслью моею. и желанїем вжелах сего еже жити ми едіномѹ в꙽ пꙋстыни и без꙽ всѧкого чл҃ка. "],["torot:20180919:sergrad:197991","издавна бо сего просих ѹ бг҃а молѧ сѧ повсегда слыша и поминаѧ прорка вопїюща и глаголюща. "],["torot:20180919:sergrad:197992","се ѹдалих сѧ бѣгаѧ и ѹдворих꙽ сѧ в пѹстыни. "],["torot:20180919:sergrad:197993","чаѧхъ бг҃а спасающаго мѧ ѿ малодш҃їѧ и ѿ бѹрѧ. "],["torot:20180919:sergrad:197994","и сего ради ѹслыша мѧ бг҃ъ и внѧт глас мл҃твы моеѧ. "],["torot:20180919:sergrad:197995","блгсвенъ бг҃ъ иже не ѡставит молитвы моеѧ и млсти своеѧ ѿ мене. "],["torot:20180919:sergrad:197996","и нн҃ѣ ѡ семъ бл҃годарю бг҃а сподобив꙽шаго мѧ по моемѹ желанїю. еже единомѹ в꙽ пѹстыни сеи жительс꙽твовати и единьс꙽твовати. и везмолъс꙽твовати. "],["torot:20180919:sergrad:197999","ты же ѿч҃е обач нн҃ѣ ѿходѧ еже ѿсюдѹ. блгсви мѧ ѹбо смиреннаго и помоли сѧ ѡ моем ѹединенїи. кѹпно ж и поѹчи мене како жити ми единомѹ в꙽ пѹстыни. како молити сѧ бг҃ѹ. како безъ вреда пребыти. како противити сѧ врагѹ и гордым его мыслем. "],["torot:20180919:sergrad:198005","азъ бо есмь новоѹкыи. и новопос꙽триженыи. и новоначалныи инокъ. ꙗко длъженъ есмь совос꙽прашати с с тобою. "],["torot:20180919:sergrad:198009","игѹмен꙽ же аки во ѹжасѣ ѹдивлѧѧ сѧ ѿвѣща. "],["torot:20180919:sergrad:198010","или мѧ рече вопрошаеши егож ты не невѣси нас не хѹже. ѡ чстнаѧ главо. "],["torot:20180919:sergrad:198012","ѡбыклъ бо еси намъ присно симъ ѡбраз смиренїѧ показовати. "],["torot:20180919:sergrad:198013","ѡбаче нн҃ѣ и азъ рекѹ. ꙗкож лѣпо ми ес словесы молитвеными ѿвѣщати ти сице гл҃ѧ. "],["torot:20180919:sergrad:198015","г҃ь б҃гъ иже преже избравыи тѧ сице да ѹщедрит тѧ. "],["torot:20180919:sergrad:198016","да вразѹмит тѧ "],["torot:20180919:sergrad:198358","да наѹчит тѧ. "],["torot:20180919:sergrad:198017","и радости дх҃овныѧ да исполнит тѧ. "],["torot:20180919:sergrad:198018","и мало нѣчто ѿ дх҃овных побесѣдова с ним. "],["torot:20180919:sergrad:198019","и ѹже ѿити хотѧше. "],["torot:20180919:sergrad:198020","прпдбныи ж сер꙽гїи поклони сѧ ему до землѧ. рекъ. "],["torot:20180919:sergrad:198021","ѡч҃е помоли сѧ о мнѣ къ б҃гѹ. да ми поможет терпѣти плотскыѧ брани. и бесовьскыѧ находы и звѣринаѧ ѹстремленїѧ. и пѹстынныѧ трѹды. "],["torot:20180919:sergrad:198025","игѹмен꙽ же ѿвѣщавъ реч. "],["torot:20180919:sergrad:198026","гл҃етъ павелъ апслъ. "],["torot:20180919:sergrad:198027","блгсвенъ г҃ь иже не дасть нас чрез силꙋ искѹшеным быти. "],["torot:20180919:sergrad:198028","и паки реч. "],["torot:20180919:sergrad:198029","все могѹ ѹкрѣплѧющемѹ мѧ бг҃ѹ. "],["torot:20180919:sergrad:198030","и абїе ѿходѧ предасть его бг҃ѹ. "],["torot:20180919:sergrad:198031","и ѡставлѧетъ его в꙽ пѹстыни единого без꙽молс꙽твовати и единьс꙽твовати. "],["torot:20180919:sergrad:198032","сергїи же ѿпѹщаѧ игѹмена еще паки прошаше ѿ него блгсвенїѧ и мл҃твы. "],["torot:20180919:sergrad:198033","игѹмен꙽ же прпдбномѹ сергїю рече. "],["torot:20180919:sergrad:198034","се азъ ѿхожѹ ѿсюдꙋ. а тебе оставлѧю бг҃ѹ. иже не дастъ прпдбномѹ своемꙋ видѣти истлѣнїѧ. иже не дастъ жезла грѣшных на жребїи праведных. иже не дастъ нас в ловитвѹ зобом ихъ. "],["torot:20180919:sergrad:198039","ꙗко г҃ь любит праведника и не оставит прпдбных своихъ. но во вѣкы сохранитъ ѧ. "],["torot:20180919:sergrad:198041","г҃ь сохранит вхожденїе твое. и исхожденїе твое ѿн҃нѣ и до вѣка. аминь. "],["torot:20180919:sergrad:198043","и то рекъ игѹменъ. сотворивъ мл҃твꙋ и блгсвив его ѿиде ѿ него. "],["torot:20180919:sergrad:198045","изыде ѿнѹдꙋ же и прїиде. "],["torot:20180919:sergrad:198046","длъжно же ес и се ѹвѣдѣти почитающим колицѣх лѣт пос꙽триже сѧ прпдбныи. "],["torot:20180919:sergrad:198047","болѣ двадесѧтїи ѹбо лѣтъ видимою веръстою. болѣ ж ста лѣтъ разѹмным остроѹмїем. "],["torot:20180919:sergrad:198049","аще бо и млад сыи возрастом телесным. но старъ сыи смыслом дх҃овным. и совершенъ бжственою блгдтїю. "],["torot:20180919:sergrad:198057","\u003cspan class=\"citation\"\u003eSergij of Radonezh 11\u003c/span\u003e по ѡшествїи же игѹменове прпдбныи сергїи в꙽ пѹстыни ѹпражнѧше сѧ единъ живыи без всѧкого чл҃ка. "],["torot:20180919:sergrad:198058","и кто может сказати трѹды его. "],["torot:20180919:sergrad:198059","или кто доволенъ изъгл҃ати подвиги его. како претерпѣ единъ живыи в꙽ пѹстыни "],["torot:20180919:sergrad:198359","нѣс како мощно намъ сказати. с коликим трꙋдомъ дх҃овным. и съ многим попеченїем начинаше начало еже жити наединѣ. елика доволна времена и лѣта в лѣсѣ ономъ пꙋстыннѣм. мѹжескы пребываше "]]