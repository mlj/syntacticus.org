[["torot:20180323:sergrad:199444","наипаче надѣем сѧ на нь присно. "],["torot:20180323:sergrad:199445","иже бо древле іил҃ьтескїѧ люди. таковііѧ жестокїѧ и непокоривыѧ толикїѧ тысѹща в꙽ пѹстыни. таже и послѣді немало мнѡжес꙽тво препитавыи до сытости. "],["torot:20180323:sergrad:199448","ѡдожди имъ маннѹ ꙗсти. и хлѣбъ нбсныи дастъ имъ "],["torot:20180323:sergrad:199503","хлѣб агг҃льскии ꙗде чел҃къ. "],["torot:20180323:sergrad:199450","просиша и прїидоша крастели. "],["torot:20180323:sergrad:199451","и ѡдожди на нѧ ꙗко прах плоти. и ꙗко песокъ моръскїи и птица пернатыѧ. "],["torot:20180323:sergrad:199453","и ѧдоша и насытиша сѧ ѕѣло. "],["torot:20180323:sergrad:199454","самъ нн҃ѣ тои нами бѹдет промышлѧи. "],["torot:20180323:sergrad:199455","ниже бо силою немощнѣиши нынѣ. ниже ѡ еже промышлѧти лѣнивїиши бысть. но ꙗкож преже древле тако и нн҃ѣ нам всегда мощенъ ес пищѹ подаѧти. "],["torot:20180323:sergrad:199458","ѿтолѣ же ѹбо мниси навыкоша прочее. не стѹжати си въ скорби и въ теснотѣ. елижды аще когда слѹчит сѧ каѧ теснота. или скѹдость. или недостат꙽кы потребных. "],["torot:20180323:sergrad:199463","но все терпѧхѹ со ѹсердїемъ и с вѣрою. надѣющеи сѧ на г҃а бг҃а. залѡгъ имꙋще преподобнаг ѿц҃а нашегѡ сер꙽гїѧ. "]]