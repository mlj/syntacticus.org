[["torot:20180323:supr:168527","ни ли ꙁвꙙгома слꙑшалъ ѥ҅си· "],["torot:20180323:supr:168528","ни ли тварь҆ тꙙ нао̑учила бꙑвꙿшааго· "],["torot:20180323:supr:168529","ни ли стухиѧ҆ нао̑учишꙙ тꙙ и҅ꙁмѣн҄енꙑ бꙑвшꙙ· "],["torot:20180323:supr:168530","Сль҆нь҆це свѣта съвлъкъ сꙙ о҅блѣче сꙙ въ тъмѫ· "],["torot:20180323:supr:168531","лоунь҆скаа красота напрасно о҅мрь҆че· "],["torot:20180323:supr:168533","дь҆нь҆ вь҆ ноштъ сꙙ прѣо҅блѣче· "],["torot:20180323:supr:168535","а҅дова дръжава съвꙙꙁана бꙑстъ· "],["torot:20180323:supr:168536","и҅ не о̑увѣдѣлъ ѥ҅си бꙑвъшаа҅го· "],["torot:20180323:supr:168537","Тольма ли ѡ̑ мѫжоу дръжимъ ѥ҅си невѣдѣниѥ҅мь· да сего не раꙁоумѣе҅ши· "],["torot:20180323:supr:168539","е҅да странникъ ѥ҅си сихъ мѣстъ· "],["torot:20180323:supr:168540","ѥ҅да нꙑнꙗ пришълъ ѥ҅си въ градъ сь҆· "],["torot:20180323:supr:168543","тварь҆ и҅ꙁмѣни сꙙ· "],["torot:20180323:supr:168544","и҅ не въꙁможе ли въꙁь҆рѣти· "],["torot:20180323:supr:168547","Онъ же рече "],["torot:20180323:supr:170193","коѥ дивно дѣло наи҅де на жить҆ѥ҆· "],["torot:20180323:supr:168550","коѥ· "],["torot:20180323:supr:168552","и҅ сътрь҆пѣхъ да васъ съпасѫ· "],["torot:20180323:supr:170194","нао̑учита мꙙ· а҅ште что дивно о҅тъ чловѣкꙿ сътворено бꙑстъ· "],["torot:20180323:supr:168556","о̑укажита ми· а҅ште что ново а҅ви сꙙ въ твари· "],["torot:20180323:supr:170289","рече клеѡ̑па· "],["torot:20180323:supr:170288","не сълъгахъ рече ѡ̑ мѫжоу· ꙗ҅ко странникъ ѥ҅си сихъ мѣстъ· "],["torot:20180323:supr:168562","а҅ште о҅тꙿнѫдь҆ не сь҆вѣси рь҆ци ми· "],["torot:20180323:supr:168563","а҅ште ли ѥ҅же о҅ страсти тъчь҆ѭ̑ не вѣси· томоу тꙙ нао̑учѫ· "],["torot:20180323:supr:168565","о҅нъ же глаголаа҅ше "],["torot:20180323:supr:170290","коѥ҆· "],["torot:20180323:supr:168566","послоушаи҆ мѫжоу· а҅бьѥ и҅мꙙ и҅ о҅ть҆чь҆ство· ѥ҅же о҅ їс꙯ѣ наꙁарѣнинѣ· "],["torot:20180323:supr:168576","е҅се мѫжь҆ "],["torot:20180323:supr:172235","вь҆стокъ и҅мꙙ ѥ҅го· "],["torot:20180323:supr:168580","мороу прѣштааше и҅ о̑утишаа҅ше сꙙ· "],["torot:20180323:supr:172237","силь҆нъ дѣломъ и҅ словомъ· сь҆ прокаꙁы҆ съвлѣче ꙗ҅коже сь҆ риꙁꙑ· "],["torot:20180323:supr:168583","сильнъ дѣлꙑ· повелѣвааше вѣтромъ· "],["torot:20180323:supr:168585","и҅ о̑устѫпаа҅хѫ· "],["torot:20180323:supr:168586","силь҆нъ словомъ· касаа҅ше сꙙ жъгомꙑи҅мъ о҅гн҄емъ· "],["torot:20180323:supr:168588","и҅ хладни бꙑваа҅хѫ· "],["torot:20180323:supr:168589","силь҆нъ дѣлꙑ· глаголаа҅ше а҅дови· "],["torot:20180323:supr:168591","и҅ їꙁношаа҅ше ть҆лѣнь҆нꙑѧ҆· "],["torot:20180323:supr:168592","силь҆нъ словомъ· вь҆ꙁь҆мъ пꙙть҆ хлѣбъ прѣкрь҆ми множь҆ство· "],["torot:20180323:supr:168596","и҅ тлъпꙑ бѣсъ вь҆ свиниѧ҆ посꙑлаа҅ше· "],["torot:20180323:supr:168597","силь҆нъ словомъ· касааше сꙙ соусѣ рѫцѣ· "],["torot:20180323:supr:168600","силь҆нъ дѣломъ· проклинааше смокь҆вницѫ "],["torot:20180323:supr:172327","и҅ їсъхнѣꙗ҅ше· "],["torot:20180323:supr:168607","сильнъ словомъ· и҅ дѣль҆мь҆· водънааго трѫда строуѧ и҅ꙁь҆лиꙗ· "],["torot:20180323:supr:168618","и҅ о҅строуꙗ҅ше сь҆вѣтъ и҅хъ· силь҆нъ словомъ и҅ дѣломъ· "],["torot:20180323:supr:168620","прѣдъ богомъ и҅ всѣми людь҆ми· того прѣдашꙙ а҅рхие҅реи и҅ кнꙙꙁи на о҅сѫждень҆ѥ сьмрь҆ти· "],["torot:20180323:supr:168622","и҅ пропꙙшꙙ и҆· "],["torot:20180323:supr:168626","съвꙙꙁашꙙ рѫцѣ ѥ҅го· "],["torot:20180323:supr:168627","сътворьшоу толико чоудесъ· пригвоꙁдишꙙ ноꙁѣ ѥ҅го· "],["torot:20180323:supr:168629","прѣсѣкъшии вль҆нꙑ морь҆скꙑѧ· повѣсишꙙ жиꙁнь҆ на дрѣвѣ· "],["torot:20180323:supr:168632","ꙁаклашꙙ копь҆ѥ҅мъ· "],["torot:20180323:supr:168634","и҅ сьвѣдѣтел҄ьствовашꙙ ль҆жи· "],["torot:20180323:supr:168635","прѣдашꙙ и на о҅сѫждень҆ѥ сьмрь҆ти· "],["torot:20180323:supr:168636","и҅ прѣдастъ и пилатъ бивъ· "],["torot:20180323:supr:168637","и҅ ѧ҅ꙁꙑкъ вь҆пь҆ꙗ҅ше· "],["torot:20180323:supr:168638","вь҆ꙁьми "],["torot:20180323:supr:172481","вьꙁь҆ми "],["torot:20180323:supr:172480","пропьни и҆· "],["torot:20180323:supr:168641","ѡ̑ како лоука вь҆сь страхъ клео҅повъ помꙙнѫлъ· "],["torot:20180323:supr:168646","мь҆нѣхомъ рече· ꙗ҅ко тъ съпасетъ ѧ҅ꙁꙑкꙑ· "],["torot:20180323:supr:168648","радовахомъ сꙙ ꙗ҅ко тъ спасетъ люди· "],["torot:20180323:supr:168653","не тако ли подобаа҅ше пострадати х꙯оу· "],["torot:20180323:supr:168669","и҅спрь҆ва сътворилъ б꙯ъ небо и҅ ꙁемьѭ̑· "],["torot:20180323:supr:168671","о̑уꙁь҆рите жиꙁнь҆ вашѫ· висимѫ прѣдъ вами· "],["torot:20180323:supr:168674","а҅ꙁъ ѥ҅смъ жиꙁнь и҅ вь҆скрѣшень҆ѥ҆· "],["torot:20180323:supr:168675","и҅е҅ремиꙗ҆ рече· "],["torot:20180323:supr:168676","поражѫ пастꙋха "],["torot:20180323:supr:172483","и҅ раꙁно пои҅дѫтъ о҅вь҆цꙙ· "],["torot:20180323:supr:168678","а҅ꙁъ ѥ҅смъ пастоухъ добрꙑи҆· а҅ште и҅ вꙑ о҅тъбѣгосте страхомъ о҅дръжими· "],["torot:20180323:supr:168680","дд꙯ъ рече "],["torot:20180323:supr:172484","ꙗ҅дꙑи хлѣбъ мои҆ вьꙁвеличилъ ѥ҅стъ на мꙙ прѣль҆штень҆ѥ҆· "],["torot:20180323:supr:168681","и҅ самъ на вечери глаголаа҅ше· "],["torot:20180323:supr:168682","ѥ҅динъ о҅тъ васъ прѣдастъ мꙙ· "],["torot:20180323:supr:168684","нꙑнꙗ дш꙯а моꙗ҆ сь҆мꙙте сꙙ· "],["torot:20180323:supr:168685","и҅ въ страсти глаголаа҅ше· "],["torot:20180323:supr:168686","нꙑнꙗ приде часъ да прославитъ сꙙ сн꙯ъ чл꙯чьскꙑи· "],["torot:20180323:supr:168687","Дд꙯ъ рече "],["torot:20180323:supr:168688","и҅ вь҆ жꙙждѫ моѭ̑ напои҅шꙙ мꙙ о҅цьта· "],["torot:20180323:supr:168690","е҅се съконь҆ча сꙙ· "],["torot:20180323:supr:168693","положишꙙ мꙙ вь҆ ровѣ прѣи҅сподьн҄имъ· вь҆ ть҆мнꙑи҅хъ и҅ вь҆ сѣни сь҆мрьть҆нѣ "],["torot:20180323:supr:168696","въстани боже "],["torot:20180323:supr:172487","сѫди ꙁеми· "],["torot:20180323:supr:168700","їѡ̑на три дни въ к҄итѣ поживъ· тридневъноѥ въскръсениѥ ѥ҅го проо҅бражаа҅ше· "],["torot:20180323:supr:168702","дд꙯ъ ѥ҅же о҅ въсхождении҆ въ правꙿдѫ провь҆стрѫби· "],["torot:20180323:supr:168703","въꙁиде б꙯ъ въсклицань҆ѥ҅мъ· "],["torot:20180323:supr:168704","г꙯ь въ гласѣ трѫбь҆нѣ· "],["torot:20180323:supr:168705","томоу слава· "],["torot:20180323:supr:168710","\u003cspan class=\"citation\"\u003eSupr. 42\u003c/span\u003e їа҅нꙿна а҅рхие҅п꙯па костатинꙗ града ꙁлатоо̑устааго слово на ст꙯ѫѭ пасхѫ ⁘ "],["torot:20180323:supr:168711","Радоуи҅те сꙙ о҅ г꙯и вьсегда вь҆ꙁлюбь҆ѥ҅наа брать҆ѥ· "],["torot:20180323:supr:168712","и҅ пакꙑ рекѫ "],["torot:20180323:supr:169993","радоуите сꙙ· "],["torot:20180323:supr:168713","г꙯ь блиꙁъ "],["torot:20180323:supr:169994","ничимже не пь҆цѣте сꙙ· "],["torot:20180323:supr:168714","г꙯ь и҅ꙁ мрьтвꙑи҅хъ въсталъ· и҅ с н҄имъ народъ многъ ст꙯ꙑихъ· "],["torot:20180323:supr:168716","праꙁдь҆нъствоуи҅мъ о̑убо вь сласть҆ и҅ цѣломѫдрь҆ствь҆но· "],["torot:20180323:supr:168717","сь҆ бо въ и҅стинѫ дь҆нь҆ и҅же сътворилъ г꙯ь· "],["torot:20180323:supr:168718","въꙁдрадоуи҅м сꙙ и҅ вь҆ꙁвеселимъ сꙙ вь҆ н҄ь· "],["torot:20180323:supr:168719","проповѣдимъ сьпась҆нааго дь҆ни памꙙтиѥ· "],["torot:20180323:supr:168720","проповѣдимъ спаса нашего въскрѣшеньѥ҆· "],["torot:20180323:supr:168721","паче же наше съпасениѥ вь҆ꙁь҆пиїмъ· "],["torot:20180323:supr:168722","проповѣдимъ о̑умрь҆штвень҆ѥ диꙗ҅волово· нечистꙑхъ бѣсъ плѣн҄ениѥ҆· съпасень҆ѥ крь҆стиꙗнь҆ско· въскрѣшень҆ѥ҆ мрътвꙑи҅хъ· "],["torot:20180323:supr:168726","вь҆скрѣшеньѥ҆мъ бо христовомъ о̑угаснетъ г҄еѡ̑на о҅гн҄ьнаꙿ· "],["torot:20180323:supr:168727","чрь҆вь҆ же нео̑усꙑпаѧи о̑умираѥ҅тъ· "],["torot:20180323:supr:168728","а҅дъ мꙙтетъ сꙙ· "],["torot:20180323:supr:168729","диꙗволъ сѣтоуѥ҅тъ· "],["torot:20180323:supr:168730","грѣхъ о̑умрь҆штвꙗѥ҅тъ сꙙ· "],["torot:20180323:supr:168731","доуси лѫкавь҆нии҆ прогоними бꙑваѭ̑тъ· "],["torot:20180323:supr:168732","ꙁемь҆ниї на небеса вь҆сходꙙтъ· "],["torot:20180323:supr:168733","сѫштии вь҆ а҅дѣ свобождени бꙑваѭ̑тъ о҅тъ ѫ҅ꙁъ диꙗ҅вол҄ь· и҅ къ богоу прибѣгаѭ̑ште глагол҄ѫтъ диꙗ҅волови· "],["torot:20180323:supr:168735","къде ти сь҆мрь҆ти жꙙло· "],["torot:20180323:supr:168736","кде ти а҅де побѣда· "],["torot:20180323:supr:168737","вина же намъ ѥ҅стъ свꙙтаа҅го праꙁдь҆нь҆ства· и҅ тръжь҆ства сего х꙯ъ· и҅же и҅ їсходатаи҅никъ ѥ҅стъ намъ· вь҆сѣхъ добръ· "],["torot:20180323:supr:168741","тъ бо и҅спрьва нꙑ сътворилъ· о҅тъ не сѫштааго вь҆ сѫштеѥ приведъ· "],["torot:20180323:supr:168743","тъ и҅ нꙑнѣ гꙑбнѫштꙙ съпаслъ· о̑умрь҆штенꙑ о҅живилъ· и҅ неприꙗ҅ꙁнина противъства о҅тꙙтъ· "],["torot:20180323:supr:168746","тъ рабꙑ нꙑ сѫштꙙ грѣхоу· свободь҆ а҅вилъ· ꙁагладивъ наше рѫкоѱань҆ѥ҆· "],["torot:20180323:supr:168749","х꙯ъ нꙑ рече и҅скоупилъ о҅тъ клꙙтвꙑ ꙁакона· бꙑвъ ꙁа нꙑ клꙙтва· ꙁа н҄еже достои҅тъ и҅ намъ решти· "],["torot:20180323:supr:168752","что въꙁдамъ господеви ꙁа вьсе ѥ҅же вь҆ꙁдалъ ѥ҅си намꙿ· "],["torot:20180323:supr:168753","б꙯ъ сꙑ и҅ночꙙдъ· чловѣкъ насъ ради и҅ꙁволилъ бꙑти· "],["torot:20180323:supr:168755","и҅ бꙑстъ послоушливъ до сьмрьти· да нꙑ о҅тъ вѣчь҆нꙑѧ҆ сь҆мь҆рти и҅ꙁбавитъ· "],["torot:20180323:supr:168757","въ рабиї о҅браꙁъ сꙙ о҅блѣче ангель҆скꙑи҆ владꙑка· "],["torot:20180323:supr:168758","пльть҆ приѧтъ богъ слово· "],["torot:20180323:supr:168759","и҅ чловѣкъ ꙗ҅вь҆ꙗ҅ше сꙙ· съо҅браꙁь҆нъ и҅ равноѥ҅сть҆ствь҆нь о҆ц꙯оу· "],["torot:20180323:supr:168761","се прѣстрада да нꙑ о҅тъ неправдꙑ работꙑ и҅ꙁь҆метъ· и҅ о҅тъ нечь҆стиꙗ и҅ꙁбавитъ· "],["torot:20180323:supr:168763","сего ради сътрь҆пѣ пострадати пль҆ть҆ѭ̑· подадител҄ь нашего живота· "],["torot:20180323:supr:168765","сего ради и҅ погребенъ бꙑстъ· и҅сточникъ бесь҆мрь҆тиꙗ҆· да съмрьтьнꙑи҅мъ присно сѫшть҆и҆ животъ҆ подасть҆· "]]