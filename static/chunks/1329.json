[["proiel:20180408:gothic-nt:43233","\u003cspan class=\"citation\"\u003eJOHN 6.16\u003c/span\u003e iþ swe seiþu warþ, atiddjedun siponjos is ana marein, \u003cspan class=\"citation\"\u003eJOHN 6.17\u003c/span\u003e jah usstigun in skip, iddjedunuh ufar marein in Kafarnaum. "],["proiel:20180408:gothic-nt:43234","jah riqis juþan warþ jah ni atiddja nauhþan du im Iesus. "],["proiel:20180408:gothic-nt:43235","\u003cspan class=\"citation\"\u003eJOHN 6.18\u003c/span\u003e iþ marei winda mikilamma waiandin urraisida was. "],["proiel:20180408:gothic-nt:43236","\u003cspan class=\"citation\"\u003eJOHN 6.19\u003c/span\u003e þaruh farjandans swe spaurde ·k· jah ·e· aiþþau ·l· gasaiƕand Iesu gaggandan ana marein jah neƕa skipa qimandan jah ohtedun sis. "],["proiel:20180408:gothic-nt:43237","\u003cspan class=\"citation\"\u003eJOHN 6.20\u003c/span\u003e þaruh is qaþ im: "],["proiel:20180408:gothic-nt:43238","ik im, "],["proiel:20180408:gothic-nt:62905","ni ogeiþ izwis. "],["proiel:20180408:gothic-nt:43239","\u003cspan class=\"citation\"\u003eJOHN 6.21\u003c/span\u003e þaruh wildedun ina niman in skip, jah sunsaiw þata skip warþ ana airþai ana þoei eis iddjedun. "],["proiel:20180408:gothic-nt:43240","\u003cspan class=\"citation\"\u003eJOHN 6.22\u003c/span\u003e iftumin daga managei sei stoþ hindar marein, seƕun þatei skip anþar ni was jainar alja ain, jah þatei miþ-qam-ni-siponjam seinaim Iesus in þata skip, ak ainai siponjos is galiþun. "],["proiel:20180408:gothic-nt:43241","\u003cspan class=\"citation\"\u003eJOHN 6.23\u003c/span\u003e anþara þan skipa qemun us Tibairiadau neƕa þamma stada, þarei matidedun hlaif, ana þammei awiliudoda frauja. "],["proiel:20180408:gothic-nt:43242","\u003cspan class=\"citation\"\u003eJOHN 6.24\u003c/span\u003e þaruh þan gasaƕ managei þatei Iesus nist jainar nih siponjos is, gastigun in skipa jah qemun in Kafarnaum sokjandans Iesu. "],["proiel:20180408:gothic-nt:43243","\u003cspan class=\"citation\"\u003eJOHN 6.25\u003c/span\u003e jah bigetun ina hindar marein qeþunuh du imma: "],["proiel:20180408:gothic-nt:43244","rabbei, ƕan her qamt? "],["proiel:20180408:gothic-nt:43245","\u003cspan class=\"citation\"\u003eJOHN 6.26\u003c/span\u003e andhof im Iesus jah qaþ: "],["proiel:20180408:gothic-nt:43246","amen amen qiþa izwis, "],["proiel:20180408:gothic-nt:62903","sokeiþ mik, ni þatei seƕuþ taiknins jah fauratanja, ak þatei matideduþ þize hlaibe jah sadai waurþuþ. "],["proiel:20180408:gothic-nt:43247","\u003cspan class=\"citation\"\u003eJOHN 6.27\u003c/span\u003e waurkjaiþ ni þana mat þana fralusanan, ak mat þana wisandan du libainai aiweinon, þanei sunus mans gibiþ izwis; "],["proiel:20180408:gothic-nt:43248","þanuh auk atta gasiglida guþ. "],["proiel:20180408:gothic-nt:43249","\u003cspan class=\"citation\"\u003eJOHN 6.28\u003c/span\u003e þaruh qeþun du imma: "],["proiel:20180408:gothic-nt:43250","ƕa taujaima, ei waurkjaima waurstwa gudis? "],["proiel:20180408:gothic-nt:43251","\u003cspan class=\"citation\"\u003eJOHN 6.29\u003c/span\u003e andhof Iesus jah qaþ du im: "],["proiel:20180408:gothic-nt:43252","þatist waurstw gudis, ei galaubjaiþ þammei insandida jains. "],["proiel:20180408:gothic-nt:43253","\u003cspan class=\"citation\"\u003eJOHN 6.30\u003c/span\u003e qeþun du imma: "],["proiel:20180408:gothic-nt:43254","aþþan ƕa taujis þu taikne, ei saiƕaima jah galaubjaima þus? "],["proiel:20180408:gothic-nt:43255","ƕa waurkeis? "],["proiel:20180408:gothic-nt:43256","\u003cspan class=\"citation\"\u003eJOHN 6.31\u003c/span\u003e attans unsarai manna matidedun ana auþidai, swaswe ist gameliþ: "],["proiel:20180408:gothic-nt:43257","hlaif us himina gaf im du matjan. "],["proiel:20180408:gothic-nt:43258","\u003cspan class=\"citation\"\u003eJOHN 6.32\u003c/span\u003e þaruh qaþ im Iesus: "],["proiel:20180408:gothic-nt:43259","amen amen qiþa izwis, "],["proiel:20180408:gothic-nt:62906","ni Moses gaf izwis hlaif us himina, ak atta meins gaf izwis hlaif us himina þana sunjeinan. "],["proiel:20180408:gothic-nt:43260","\u003cspan class=\"citation\"\u003eJOHN 6.33\u003c/span\u003e sa auk hlaifs gudis ist, saei atstaig us himina jah gaf libain þizai manasedai. "],["proiel:20180408:gothic-nt:43261","\u003cspan class=\"citation\"\u003eJOHN 6.34\u003c/span\u003e þanuh qeþun du imma: "],["proiel:20180408:gothic-nt:43262","frauja, framwigis gif unsis þana hlaif. "],["proiel:20180408:gothic-nt:43263","\u003cspan class=\"citation\"\u003eJOHN 6.35\u003c/span\u003e jah qaþ du im Iesus: "],["proiel:20180408:gothic-nt:43264","ik im sa hlaifs libainais; "],["proiel:20180408:gothic-nt:43265","þana gaggandan du mis ni huggreiþ jah þana galaubjandan du mis ni þaurseiþ ƕanhun. "],["proiel:20180408:gothic-nt:43266","\u003cspan class=\"citation\"\u003eJOHN 6.36\u003c/span\u003e akei qaþ izwis þatei gaseƕuþ mik jah ni galaubeiþ. "],["proiel:20180408:gothic-nt:43267","\u003cspan class=\"citation\"\u003eJOHN 6.37\u003c/span\u003e all þatei gaf mis atta, du mis qimiþ, jah þana gaggandan du mis ni uswairpa ut; "],["proiel:20180408:gothic-nt:43268","\u003cspan class=\"citation\"\u003eJOHN 6.38\u003c/span\u003e unte atstaig us himina, nih þeei taujau wiljan meinana, ak wiljan þis sandjandins mik. "],["proiel:20180408:gothic-nt:43269","... \u003cspan class=\"citation\"\u003eJOHN 6.40\u003c/span\u003e þatuh þan ist wilja þis sandjandins mik, ei ƕazuh saei saiƕiþ þana sunu jah galaubeiþ du imma, aigi libain aiweinon, jah urraisja ina ik in spedistin daga. "],["proiel:20180408:gothic-nt:43270","\u003cspan class=\"citation\"\u003eJOHN 6.41\u003c/span\u003e birodidedun þan Iudaieis bi ina, unte qaþ: "],["proiel:20180408:gothic-nt:43271","ik im hlaifs sa atsteigands us himina, "],["proiel:20180408:gothic-nt:62907"," \u003cspan class=\"citation\"\u003eJOHN 6.42\u003c/span\u003e jah qeþun: "],["proiel:20180408:gothic-nt:43272","niu sa ist Iesus sa sunus Iosefis, þizei weis kunþedum attan jah aiþein? "],["proiel:20180408:gothic-nt:43273","ƕaiwa nu qiþiþ sa þatei us himina atstaig? "],["proiel:20180408:gothic-nt:43274","\u003cspan class=\"citation\"\u003eJOHN 6.43\u003c/span\u003e andhof þan Iesus jah qaþ du im: "],["proiel:20180408:gothic-nt:43275","ni birodeiþ miþ izwis misso. "],["proiel:20180408:gothic-nt:43276","\u003cspan class=\"citation\"\u003eJOHN 6.44\u003c/span\u003e ni manna mag qiman at mis, nibai atta saei sandida mik atþinsiþ ina, jah ik urraisja ina in þamma spedistin daga. "],["proiel:20180408:gothic-nt:43277","\u003cspan class=\"citation\"\u003eJOHN 6.45\u003c/span\u003e ist gameliþ ana praufetum: "],["proiel:20180408:gothic-nt:43278","jah wairþand allai laisidai gudis. "],["proiel:20180408:gothic-nt:43279","ƕazuh nu sa gahausjands at attin jah ganam gaggiþ du mis. "],["proiel:20180408:gothic-nt:43280","\u003cspan class=\"citation\"\u003eJOHN 6.46\u003c/span\u003e ni þatei attan seƕi ƕas, nibai saei was fram attin, "],["proiel:20180408:gothic-nt:62908","sa saƕ attan. "],["proiel:20180408:gothic-nt:43281","\u003cspan class=\"citation\"\u003eJOHN 6.47\u003c/span\u003e amen amen qiþa izwis: "],["proiel:20180408:gothic-nt:43282","saei galaubeiþ du mis aih libain aiweinon. "],["proiel:20180408:gothic-nt:43283","\u003cspan class=\"citation\"\u003eJOHN 6.48\u003c/span\u003e ik im sa hlaifs libainais. "],["proiel:20180408:gothic-nt:43284","\u003cspan class=\"citation\"\u003eJOHN 6.49\u003c/span\u003e attans izwarai matidedun manna in auþidai jah gaswultun. "],["proiel:20180408:gothic-nt:43285","\u003cspan class=\"citation\"\u003eJOHN 6.50\u003c/span\u003e sa ist hlaifs saei us himina atstaig, ei saei þis matjai, ni gadauþnai. "]]