[[160027,"Post triticum fractum praebebis et locustas et oua formicae. "],[160028,"Sane\u2028ab aquae prohibeantur accessu, ne eos pituita concludat. "],[160029,"\u003cspan class=\"citation\"\u003ePal. Agr. 1.29.3\u003c/span\u003e Quod si pituitam\u2028patientur fasiani, allio cum pice liquida trito rostra eorum debebis adsiduus\u2028perfricare uel uitium, sicut gallinis fieri consueuit, auferre. "],[160030,"\u003cspan class=\"citation\"\u003ePal. Agr. 1.29.4\u003c/span\u003e Saginandi\u2028haec ratio est, ut unius modii triticea farina in breuissimas offulas redacta\u2028clauso fasiano per triginta dies ministrata sufficiat: "],[160031,"uel si hordeaceam\u2028farinam praebere uolueris, unius et semissis modii farina per praedictos dies\u2028saginam replebit. "],[160032,"Obseruandum sane est, ut offulae ipsae oleo leuigentur\u2028asperso et ita inserantur faucibus, ne sub infima linguae parte mergantur: "],[160033,"quod\u2028si euenerit, statim peribunt. "],[160034,"Illud quoque magnopere curemus, ut praebeantur\u2028noua alimenta digestis, quia eos facillime onus cibi haerentis extinguit.\u2028"],[160035,"\u003cspan class=\"citation\"\u003ePal. Agr. 1.30.1\u003c/span\u003e Anser sane nec sine aqua nec sine herba facile sustinetur: "],[160036,"locis consitis\u2028inimicus est, quia sata et morsu laedit et stercore. "],[160037,"Pullos praestat et plumas,\u2028quas et autumno uellamus et uere. "],[160038,"Vni masculo tres feminae sufficiunt. "],[160039,"Si desit\u2028fluuius, lacuna formetur. "],[160040,"Si herba non subpetat, trifolium, fenum graecum,\u2028agrestia intyba, lactuculas seremus alimento. "],[160041,"Albi fecundiores sunt, "],[224635,"uarii uel\u2028fusci minus, quia de agresti genere ad domesticum transierunt. "],[160042,"\u003cspan class=\"citation\"\u003ePal. Agr. 1.30.2\u003c/span\u003e Incubant a\u2028calendis martii usque ad aestiuum solstitium. "],[160043,"Plus parient, si gallinis oua\u2028subponas. "],[160044,"Extremum partum matribus iam uacaturis educare permittimus. "],[160045,"Pariturae\u2028ad haram perducantur. "],[160046,"Cum semel hoc feceris, consuetudinem sponte retinebunt.\u2028"],[160047,"Gallinis sicut pauonina et anseris oua subpones. "],[160048,"Sed anserina oua ne noceantur,\u2028subpositis subiciatur urtica. "],[160049,"\u003cspan class=\"citation\"\u003ePal. Agr. 1.30.3\u003c/span\u003e Parui primis decem diebus intus pascendi\u2028sunt, "],[224636,"postea sereno eos poterimus educere, ubi urtica non fuerit, cuius aculeos\u2028formidant. "],[160050,"Quattuor mensum bene saginantur: "],[160051,"nam melius in tenera aetate\u2028pinguescunt. "],[160052,"Polenta dabitur in die ter. "],[160053,"Large uagandi licentia prohibetur.\u2028"],[160054,"Loco obscuro claudentur et calido. "],[160055,"Sic maiores etiam secundo mense pinguescunt:\u2028"],[160056,"nam paruuli saepe die tricesimo. "],[160057,"Saginantur melius, si ad satietatem milium\u2028praebeamus infusum. "],[160058,"Inter anserum cibaria legumen omne porrigi potest excepto\u2028eruo. "],[160059,"\u003cspan class=\"citation\"\u003ePal. Agr. 1.30.4\u003c/span\u003e Cauendum est etiam, ne pulli eorum setas glutiant. "],[160060,"Graeci saginandis\u2028anseribus polentae duas partes et furfuris quattuor aqua calida temperant et\u2028ingerunt pro adpetentis uoluntate sumenda. "],[160061,"Tribus per diem uicibus potu\u2028adiuuant. "],[160062,"Media quoque nocte aquam ministrant. "],[160063,"Peractis uero triginta diebus,\u2028si, ut iecur his tenerescat, optabis, tunsas caricas et aqua maceratas in offas\u2028uolutabis exiguas et per dies uiginti continuos ministrabis anseribus.\u2028"],[160064,"\u003cspan class=\"citation\"\u003ePal. Agr. 1.31.1\u003c/span\u003e His ordinatis cetera exequenda sunt. "],[160065,"Nam piscinae duae uel solo inpressae uel\u2028caeso lapide circa uillam esse debebunt, quas facile est aut fonte aut imbre\u2028subpleri, ut una ex his usui sit pecoribus uel auibus aquaticis: "],[160066,"alia\u2028madefaciat uirgas et coria et lupinos et si qua rusticitas consueuit infundere.\u2028"],[160067,"\u003cspan class=\"citation\"\u003ePal. Agr. 1.32.1\u003c/span\u003e Feni, palearum, ligni, cannarum repositiones nil refert, in qua parte, dummodo\u2028siccae sint atque perflabiles et longe remoueantur a uilla propter casum\u2028subripientis incendii.\u2028"],[160068,"\u003cspan class=\"citation\"\u003ePal. Agr. 1.33.1\u003c/span\u003e Stercorum congestio locum suum tenere debebit, qui abundet umore et propter\u2028odoris horrenda a praetorii conuertatur aspectu. "],[160069,"Vmor abundans hoc praestabit\u2028stercori, ut, si qua insunt spinarum semina, putrefiant. "],[160070,"Stercus asinorum\u2028primum est, maxime hortis: "],[160071,"dein ouillum et caprinum et iumentorum: "],[160072,"porcinum\u2028uero pessimum. "],[160073,"Cineres optimi. "],[160074,"Sed columbinum feruidissimum ceterarumque auium\u2028satis utile excepto palustrium. "],[160075,"\u003cspan class=\"citation\"\u003ePal. Agr. 1.33.2\u003c/span\u003e Stercus, quod anno requieuerit, segetibus\u2028utile est nec herbas creat: "],[160076,"si uetustius sit, minus proderit. "],[160077,"Pratis uero\u2028recentia stercora proficient ad uber herbarum. "],[160078,"Et maris purgamenta, si aquis\u2028dulcibus eluantur, mixta reliquis uicem stercoris exhibebunt et limus, quem\u2028scaturiens aqua uel fluuii incrementa respuerint.\u2028"],[160079,"\u003cspan class=\"citation\"\u003ePal. Agr. 1.34.1\u003c/span\u003e Horti et pomaria domui proxima esse debebunt. "],[160080,"Hortus sit sterculino maxime\u2028subiectus, cuius eum sucus sponte fecundet, ab area longe situs: "],[160081,"nam puluerem\u2028palearum patitur inimicum. "],[160082,"Felix positio est, cui leniter inclinata planicies\u2028cursus aquae fluentis per spatia discreta deriuat. "],[160083,"\u003cspan class=\"citation\"\u003ePal. Agr. 1.34.2\u003c/span\u003e Si fons desit, aut\u2028inprimendus est puteus aut, si hoc nequeas, piscina superius construenda, ut\u2028illi aquas pluuia conferente hortus per aestiuos rigetur ardores. "],[160084,"Si hac omni\u2028facultate carueris, semper altius tribus uel quattuor pedibus ad pastini\u2028similitudinem fodies hortulum, qui sic cultus neglegat siccitates. "],[160085,"\u003cspan class=\"citation\"\u003ePal. Agr. 1.34.3\u003c/span\u003e Sed huic\u2028quamuis contra necessitatem iuta stercore quaelibet terra conueniat, tamen haec\u2028genera sunt in electione uitanda, creta, quam argillam dicimus, atque rubrica.\u2028"]]