[[15156,"διὰ τοῦτο αὐτοὶ κριταὶ ἔσονται ὑμῶν. "],[15157,"\u003cspan class=\"citation\"\u003eMATT 12.28\u003c/span\u003e εἰ δὲ ἐν πνεύματι θεοῦ ἐγὼ ἐκβάλλω τὰ δαιμόνια, ἄρα ἔφθασεν ἐφ’ ὑμᾶς ἡ βασιλεία τοῦ θεοῦ. "],[15158,"\u003cspan class=\"citation\"\u003eMATT 12.29\u003c/span\u003e ἢ πῶς δύναταί τις εἰσελθεῖν εἰς τὴν οἰκίαν τοῦ ἰσχυροῦ καὶ τὰ σκεύη αὐτοῦ ἁρπάσαι, ἐὰν μὴ πρῶτον δήσῃ τὸν ἰσχυρόν, καὶ τότε τὴν οἰκίαν αὐτοῦ διαρπάσῃ; "],[15159,"\u003cspan class=\"citation\"\u003eMATT 12.30\u003c/span\u003e ὁ μὴ ὢν μετ’ ἐμοῦ κατ’ ἐμοῦ ἐστιν, καὶ ὁ μὴ συνάγων μετ’ ἐμοῦ σκορπίζει. "],[47838,"\u003cspan class=\"citation\"\u003eMATT 12.31\u003c/span\u003e Διὰ τοῦτο λέγω ὑμῖν, "],[47839,"πᾶσα ἁμαρτία καὶ βλασφημία ἀφεθήσεται τοῖς ἀνθρώποις, "],[47840,"ἡ δὲ τοῦ πνεύματος βλασφημία οὐκ ἀφεθήσεται. "],[15161,"\u003cspan class=\"citation\"\u003eMATT 12.32\u003c/span\u003e καὶ ὃς ἐὰν εἴπῃ λόγον κατὰ τοῦ υἱοῦ τοῦ ἀνθρώπου, ἀφεθήσεται αὐτῷ· "],[15162,"ὃς δ’ ἂν εἴπῃ κατὰ τοῦ πνεύματος τοῦ ἁγίου, οὐκ ἀφεθήσεται αὐτῷ οὔτε ἐν τούτῳ τῷ αἰῶνι οὔτε ἐν τῷ μέλλοντι. "],[15163,"\u003cspan class=\"citation\"\u003eMATT 12.33\u003c/span\u003e Ἢ ποιήσατε τὸ δένδρον καλὸν καὶ τὸν καρπὸν αὐτοῦ καλόν, ἢ ποιήσατε τὸ δένδρον σαπρὸν καὶ τὸν καρπὸν αὐτοῦ σαπρόν· "],[15164,"ἐκ γὰρ τοῦ καρποῦ τὸ δένδρον γινώσκεται. "],[15165,"\u003cspan class=\"citation\"\u003eMATT 12.34\u003c/span\u003e γεννήματα ἐχιδνῶν, πῶς δύνασθε ἀγαθὰ λαλεῖν πονηροὶ ὄντες; "],[15166,"ἐκ γὰρ τοῦ περισσεύματος τῆς καρδίας τὸ στόμα λαλεῖ. "],[15167,"\u003cspan class=\"citation\"\u003eMATT 12.35\u003c/span\u003e ὁ ἀγαθὸς ἄνθρωπος ἐκ τοῦ ἀγαθοῦ θησαυροῦ ἐκβάλλει τὰ ἀγαθά, καὶ ὁ πονηρὸς ἄνθρωπος ἐκ τοῦ πονηροῦ θησαυροῦ ἐκβάλλει πονηρά. "],[15168,"\u003cspan class=\"citation\"\u003eMATT 12.36\u003c/span\u003e λέγω δὲ ὑμῖν ὅτι πᾶν ῥῆμα ἀργὸν ὃ λαλήσουσιν οἱ ἄνθρωποι ἀποδώσουσιν περὶ αὐτοῦ λόγον ἐν ἡμέρᾳ κρίσεως. "],[15169,"\u003cspan class=\"citation\"\u003eMATT 12.37\u003c/span\u003e ἐκ γὰρ τῶν λόγων σου δικαιωθήσῃ, καὶ ἐκ τῶν λόγων σου καταδικασθήσῃ. "],[15170,"\u003cspan class=\"citation\"\u003eMATT 12.38\u003c/span\u003e Τότε ἀπεκρίθησαν αὐτῷ τινες τῶν γραμματέων καὶ Φαρισαίων λέγοντες· "],[15171,"διδάσκαλε, θέλομεν ἀπὸ σοῦ σημεῖον ἰδεῖν. "],[15172,"\u003cspan class=\"citation\"\u003eMATT 12.39\u003c/span\u003e ὁ δὲ ἀποκριθεὶς εἶπεν αὐτοῖς· "],[15173,"γενεὰ πονηρὰ καὶ μοιχαλὶς σημεῖον ἐπιζητεῖ, καὶ σημεῖον οὐ δοθήσεται αὐτῇ εἰ μὴ τὸ σημεῖον Ἰωνᾶ τοῦ προφήτου. "],[15174,"\u003cspan class=\"citation\"\u003eMATT 12.40\u003c/span\u003e ὥσπερ γὰρ ἦν Ἰωνᾶς ἐν τῇ κοιλίᾳ τοῦ κήτους τρεῖς ἡμέρας καὶ τρεῖς νύκτας, οὕτως ἔσται ὁ υἱὸς τοῦ ἀνθρώπου ἐν τῇ καρδίᾳ τῆς γῆς τρεῖς ἡμέρας καὶ τρεῖς νύκτας. "],[47841,"\u003cspan class=\"citation\"\u003eMATT 12.41\u003c/span\u003e ἄνδρες Νινευεῖται ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν αὐτήν, ὅτι μετενόησαν εἰς τὸ κήρυγμα Ἰωνᾶ, "],[47842,"καὶ ἰδοὺ πλεῖον Ἰωνᾶ ὧδε. "],[47843,"\u003cspan class=\"citation\"\u003eMATT 12.42\u003c/span\u003e βασίλισσα νότου ἐγερθήσεται ἐν τῇ κρίσει μετὰ τῆς γενεᾶς ταύτης καὶ κατακρινεῖ αὐτήν, ὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶνος, "],[47844,"καὶ ἰδοὺ πλεῖον Σολομῶνος ὧδε. "],[15177,"\u003cspan class=\"citation\"\u003eMATT 12.43\u003c/span\u003e Ὅταν δὲ τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται δι’ ἀνύδρων τόπων ζητοῦν ἀνάπαυσιν, καὶ οὐχ εὑρίσκει. "],[15178,"\u003cspan class=\"citation\"\u003eMATT 12.44\u003c/span\u003e τότε λέγει· "],[15179,"εἰς τὸν οἶκόν μου ἐπιστρέψω ὅθεν ἐξῆλθον. "],[15180,"καὶ ἐλθὸν εὑρίσκει σχολάζοντα καὶ σεσαρωμένον καὶ κεκοσμημένον. "],[15181,"\u003cspan class=\"citation\"\u003eMATT 12.45\u003c/span\u003e τότε πορεύεται καὶ παραλαμβάνει μεθ’ ἑαυτοῦ ἑπτὰ ἕτερα πνεύματα πονηρότερα ἑαυτοῦ, καὶ εἰσελθόντα κατοικεῖ ἐκεῖ, καὶ γίνεται τὰ ἔσχατα τοῦ ἀνθρώπου ἐκείνου χείρονα τῶν πρώτων. "],[15182,"οὕτως ἔσται καὶ τῇ γενεᾷ ταύτῃ τῇ πονηρᾷ. "],[15183,"\u003cspan class=\"citation\"\u003eMATT 12.46\u003c/span\u003e Ἔτι αὐτοῦ λαλοῦντος τοῖς ὄχλοις ἰδοὺ ἡ μήτηρ καὶ οἱ ἀδελφοὶ αὐτοῦ εἱστήκεισαν ἔξω ζητοῦντες αὐτῷ λαλῆσαι. "],[15184,"\u003cspan class=\"citation\"\u003eMATT 12.47\u003c/span\u003e εἶπεν δέ τις αὐτῷ· "],[47845,"ἰδοὺ ἡ μήτηρ σου καὶ οἱ ἀδελφοί σου ἔξω ἑστήκασιν ζητοῦντές σοι λαλῆσαι. "],[47846,"\u003cspan class=\"citation\"\u003eMATT 12.48\u003c/span\u003e ὁ δὲ ἀποκριθεὶς εἶπεν τῷ λέγοντι αὐτῷ· "],[15186,"τίς ἐστιν ἡ μήτηρ μου, καὶ τίνες εἰσὶν οἱ ἀδελφοί μου; "],[15187,"\u003cspan class=\"citation\"\u003eMATT 12.49\u003c/span\u003e καὶ ἐκτείνας τὴν χεῖρα ἐπὶ τοὺς μαθητὰς αὐτοῦ εἶπεν· "],[15188,"ἰδοὺ ἡ μήτηρ μου καὶ οἱ ἀδελφοί μου· "],[15189,"\u003cspan class=\"citation\"\u003eMATT 12.50\u003c/span\u003e ὅστις γὰρ ἂν ποιήσῃ τὸ θέλημα τοῦ πατρός μου τοῦ ἐν οὐρανοῖς, αὐτός μου ἀδελφὸς καὶ ἀδελφὴ καὶ μήτηρ ἐστίν."],[15190,"\u003cspan class=\"citation\"\u003eMATT 13.1\u003c/span\u003e Ἐν τῇ ἡμέρᾳ ἐκείνῃ ἐξελθὼν ὁ Ἰησοῦς ἐκ τῆς οἰκίας ἐκάθητο παρὰ τὴν θάλασσαν· "],[15191,"\u003cspan class=\"citation\"\u003eMATT 13.2\u003c/span\u003e καὶ συνήχθησαν πρὸς αὐτὸν ὄχλοι πολλοί, ὥστε αὐτὸν εἰς πλοῖον ἐμβάντα καθῆσθαι, καὶ πᾶς ὁ ὄχλος ἐπὶ τὸν αἰγιαλὸν εἱστήκει. "],[15192,"\u003cspan class=\"citation\"\u003eMATT 13.3\u003c/span\u003e καὶ ἐλάλησεν αὐτοῖς πολλὰ ἐν παραβολαῖς λέγων· "],[15193,"ἰδοὺ ἐξῆλθεν ὁ σπείρων τοῦ σπείρειν. "],[15194,"\u003cspan class=\"citation\"\u003eMATT 13.4\u003c/span\u003e καὶ ἐν τῷ σπείρειν αὐτὸν ἃ μὲν ἔπεσεν παρὰ τὴν ὁδόν, καὶ ἦλθεν τὰ πετεινὰ καὶ κατέφαγεν αὐτά. "],[15195,"\u003cspan class=\"citation\"\u003eMATT 13.5\u003c/span\u003e ἄλλα δὲ ἔπεσεν ἐπὶ τὰ πετρώδη ὅπου οὐκ εἶχεν γῆν πολλήν, καὶ εὐθέως ἐξανέτειλεν διὰ τὸ μὴ ἔχειν βάθος γῆς· "],[15196,"\u003cspan class=\"citation\"\u003eMATT 13.6\u003c/span\u003e ἡλίου δὲ ἀνατείλαντος ἐκαυματίσθη καὶ διὰ τὸ μὴ ἔχειν ῥίζαν ἐξηράνθη. "],[15197,"\u003cspan class=\"citation\"\u003eMATT 13.7\u003c/span\u003e ἄλλα δὲ ἔπεσεν ἐπὶ τὰς ἀκάνθας, καὶ ἀνέβησαν αἱ ἄκανθαι καὶ ἔπνιξαν αὐτά. "],[15198,"\u003cspan class=\"citation\"\u003eMATT 13.8\u003c/span\u003e ἄλλα δὲ ἔπεσεν ἐπὶ τὴν γῆν τὴν καλὴν καὶ ἐδίδου καρπόν, ὃ μὲν ἑκατόν, ὃ δὲ ἑξήκοντα, ὃ δὲ τριάκοντα. "]]