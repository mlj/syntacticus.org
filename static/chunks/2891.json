[["torot:20180323:supr:172860","о҅тидошꙙ· славꙙште б꙯а· и҅ блажꙙште рабꙑ ѥ҅го· въꙁдръжании҅мъ· и҅хъ и҅ а҅лчъбоѭ̑· великааго дара сь҆подобь҆ѥ҅нꙑ· и҅ таковааго· "],["torot:20180323:supr:172504","благо же прии҅мше великоѥ о҅тъ чловѣколюбивааго б꙯а· и҅ и҅ꙁбꙑвъше о҅тъ нашъдъшѧѧ и҅мъ богомь҆ поуштенꙑѧ҆ ꙗ҅ꙁвꙑ· о҅тъгнанꙑѧ молитвоѭ̑ раба бж꙯иꙗ и҅а҅кѡ̑ва· до днешнꙗго дꙿне вьса лѣта· памꙙть҆ дни того· вь҆ н҄ьже въꙁдꙋшь҆нꙑи҅хъ бѣдъ свобождени бꙑшꙙ· творꙙтъ· молитвънꙑѧ и҅ похвальнꙑѧ҆ пѣсни владꙑцѣ х꙯соу въсꙑлаѭ̑ште· "],["torot:20180323:supr:169956","многꙑ же раꙁличь҆нꙑи҅ми ѧ҅ꙁами о҅дръжимꙑѧ҆· о҅тъ людии҆ пришъдъшии҅хъ к н҄емоу· коупно же сь е҅пискоупомъ прішъдъшии҅хъ на молитвѫ· о҅ставишꙙ оу раба бж꙯иꙗ и҅ꙗ҅кова и҅цѣл҄ень҆ꙗ ради· ѧ҅же масло вь҆ꙁь҆мъ ст꙯ꙑи҆· и҅ тꙑ благословествивъ· помаꙁавъ же ѧ въ и҅мꙙ х꙯сово и҅цѣли· ꙗ҅коже тѣмъ҆ домъ и҅дѫштемъ· славити· и҅ благословествити б꙯а· даровавъшааго и҅мъ рабомъ свои҅мъ и҅цѣл҄еньꙗ҆· "],["torot:20180323:supr:165507","Да о̑уже вьси и҅же въ градѣ· и҅ въ о҅крѫгън҄ии҅хъ вь҆сехъ живѫштии҆· боль҆нꙑѧ҆ своѧ҆ приношаа҅хѫ к н҄емоу· "],["torot:20180323:supr:169950","и҅ о҅тъходꙙштемъ и҅мъ· молꙗа҅хѫ о҅ сьпасении҆ и҆хъ молити сꙙ ѥ҅моу· "],["torot:20180323:supr:169951","и҅ а҅бь҆ѥ гн꙯ѫ благодать҆ѭ̑ цѣльбѫ полоучаахѫ· "],["torot:20180323:supr:165513","толикъ бо даръ дастъ сꙙ ѥ҅моу· ꙗ҅коже ѥ҅моу словомъ въскорѣ прогонити нечистꙑѧ҆ дх꙯ꙑ· "],["torot:20180323:supr:165515","по лѣтѣ же ѥ҅дꙿномь о҅тъгнанѣ бꙑвь҆ши ꙗ҅ꙁвѣ тои҆ лютѣи҆· приꙁъвавъ бж꙯ии рабъ и҅а҅кѡ̑въ· прѣподобь҆наа҅го е҅п꙯па· моли ѥ҅го попешти сꙙ о҅ пештерѣ· рекꙿше о҅ гробѣ· вь҆ н҄емꙿже житиѥ҆ и҅мѣа҅ше ст꙯ꙑи҆· "],["torot:20180323:supr:165521","и҅ съ прилежꙿноѭ̑ молитвоѭ̑ моли сꙙ ѥ҅моу· по о̑умрь҆тии҆ ѥ҆го· погрети и҆ вь҆ н҄емъ· "],["torot:20180323:supr:169952","томоу же о҅бѣштавъшоу сꙙ ѥ҅моу· и҅ въꙁвративъшоу сꙙ въ градъ· по малѣхъ дьнехъ съконьча сꙙ блаженꙑи҆ и҅ꙗ҅кѡ̑въ въ старости добрѣ· седмиѭ̑ десꙙтъ лѣтъ сꙑ ти пꙙтиѭ̑· "],["torot:20180323:supr:165528","о̑увѣдѣвъ же прѣподобь҆нꙑи е҅п꙯пъ дои҅де мѣста того· съ всѣмъ клиросомъ и҅ съ подвижь҆нꙑи҆ми о҅блашими· "],["torot:20180323:supr:169967","и҅ сь҆ вонꙗми многоцѣнь҆нꙑи҅ми· о҅бивꙿше· поѭ̑ште и҅ славꙙште б꙯а· положишꙙ чь҆стъноѥ҆ ѥ҅го тѣло въ томъ гробѣ· "],["torot:20180323:supr:165534","Потомꙿ же бж꙯ии҆ прѣподобьнꙑи҆ свꙙтител҄ь· молитвънꙑи҆ домъ рекꙿше ц꙯рꙿкве· сътворивъ о̑у пештерꙑ прѣложи чь҆стъноѥ ѥ҅го тѣло· на н҄емꙿже мѣстѣ до дь҆н҄ешь҆нꙗа҅го дь҆не цѣлꙿбꙑ многꙑ творꙙтъ сꙙ· "],["torot:20180323:supr:165538","вь҆сь же градъ· и҅ о҅крѫгън҄ꙙѧ҆ ѥ҅го вь҆си· памꙙть҆ ѥ҅го по вь҆са лѣта творꙙште· праꙁдь҆никъ великъ и҅мѫтъ· въ славѫ почь҆тъшааго и҆ чк꙯олюбивааго б꙯а· ѥ҅гоже и҅ мꙑ по о̑уставоу славимъ· благословествꙙште о҅ц꙯а и҅ сн꙯а и҅ ст꙯ааго дꙋх꙯а· ѥ҅моуже слава и҅ дръжава· нꙑн҄ꙗ и҅ присно· и҅ вь бесконечь҆нꙑѧ҆ вѣкꙑ вѣкомъ "],["torot:20180323:supr:169953","а҅минь҆ ⁘ "],["torot:20180323:supr:170347","\u003cspan class=\"citation\"\u003eSupr. 47\u003c/span\u003e марта въ ꙁ꙯ дꙿнь"],["torot:20180323:supr:172539","житиѥ и҅ страсть҆ ст꙯ꙑи҅хъ о҅ц꙯ь· и҅ е҅пискоупъ бꙑвъшиїхъ· василѣа· капитона· мѫченꙑихъ вь҆ херꙿсон҄и ⁘ "],["torot:20180323:supr:170352","Христосъ ми да начꙿнетъ слово· ѥ҅динꙑи҆ прѣмѫдрꙑи҆· и прѣмѫдрꙑи҅мъ и҅справител҄ь· "],["torot:20180323:supr:170527","и҅ прѣкрь҆стивъ с꙯тꙑи҆ е҅п꙯пъ и҅ въꙁдъхнѫвъ· рѫкѫ положи на мрь҆твьци· "],["torot:20180323:supr:170624","По мꙿноꙁѣ же врѣмени минѫвъшоу гон҄ению҄ о҅тъ беꙁаконънꙑи҅хъ на крь҆стиꙗ҅нꙑ· поставишꙙ римь҆ꙗ҅не цр꙯ѣ и҅менемь҆ костантина· ѥ҅гоже бж꙯иѥ҆ просвѣштень҆ѥ· на дивънꙑи ѥ҅го приведе кръстиꙗ҅нъскꙑи҆ свѣтъ· "],["torot:20180323:supr:170680","и҅ годѣ бꙑстꙿ вь҆сѣмъ слово то· "],["torot:20180323:supr:170854","\u003cspan class=\"citation\"\u003eSupr. 48\u003c/span\u003e житиѥ҆ и҅ дѣаниѥ прѣподобь҆наа҅го а҅нина ⁘ "],["torot:20180323:supr:170855","і꙯и днъ "],["torot:20180323:supr:172536","Пришъдъ любь҆ꙁнѣ· къ просвѣштению твоѥ҅го роꙁмꙑшлꙗꙗ҆· ѡ҄ б꙯олюбꙿче· просиꙗ҅вшии҅хъ подвигомъ· положихъ скоростиѭ҄ съконь҆чати· г꙯оу повелѣваѭ҄штоу· о҅ть҆тъ҆ тебе ми вь҆ꙁвѣштенаꙗ· "],["torot:20180323:supr:211410","коупꙿно бо ѥ҅же и҅ приѧ҅ти ми· о҅тъ тебе раꙁоумно написанаꙗ҆· и҅ о҅кꙑ о҅тъ съ҆на въꙁбоуждаѭ҄шта мꙙ· съчинити и҅ писань҆ю҄ прѣдати· ꙗ҅же о҅тъ чловѣка бж꙯иꙗ҆ а҅нина· "],["torot:20180323:supr:172559","боꙗ҅ꙁнь҆ѭ҄ многоѭ҄ о҄уѧ҅тъ· не о҅блѣнихъ сꙙ начꙙти· нареченаа҅го съчин҄ень҆ꙗ· "],["torot:20180323:supr:170870","ꙗ҅вивъшеѥ бо сꙙ твоѥ҅моу расѫждень҆ю҄ доброѥ҆· дѣло можетъ бꙑти· добро творꙙ въ и҅стинѫ· и҅штѫштии҅мъ благꙑи҅хъ· "],["torot:20180323:supr:170874","не бо ни простꙑи҅хъ ѥ҅стъ потрѣба· съповѣдании҅мъ и҅ дѣлесꙑ· въ блаꙁѣ съконь҆чавъшии҅хъ сꙙ поо҄учати· "],["torot:20180323:supr:170877","҅Обꙑкла бо сѫтꙿ почитаньꙗ҆· и҅ чꙙстаꙗ благꙑи҅хъ съповѣдань҆ꙗ· силѫ притварѣти ѥ҅ште наи҅паче· и҅ подвиꙁати творꙙштии҅мъ ѧ҆· ставьꙗ҅ти же и҅ не дати и҅мъ· подвига о҅тъ свои҅хъ о҅бꙑчаи҆· и҅ ꙁълаꙗ дѣлаѭ҄штимъ· "],["torot:20180323:supr:189445","ꙗ҅коже бо бесѣдꙑ ꙁълꙑ гоубꙙтъ о҅бꙑчаѧ благꙑ· тако и҅ бесѣдꙑ благꙑ· о҄устраꙗ҅ѭ҄тъ сь҆вѣсти послоушаѭ҄штии҅хъ· красꙙште· и҅ о҄утврь҆ждаѭ҄тꙿ и҅мъ дш꙯ꙙ· "],["torot:20180323:supr:170889","Да о҄убо ни твоꙗ свꙙтость҆· вь҆соуѥ҆ въсхотѣ о҅тъ насъ писань҆ю҄ прѣдати· памꙙти и҅же въ ст꙯ꙑхъ а҅нина· и҅справь҆ѥ҅ни· "],["torot:20180323:supr:170893","и҅ пакꙑ мꙑ· бе ꙁастѫпь҆ѥ҅ниꙗ бж꙯иѧ благодѣти· то сътворити въꙁмогли бꙑхомъ· "],["torot:20180323:supr:170896","вь҆сѣ бо дѣи҅ствоуѧ҆ и҆ въ вь҆сѣхъ хс꙯ъ ѥ҅стъ· беꙁ н҄егоже ничтоже движетъ сꙙ благꙑи҅хъ· вь҆ сь҆вѣсти творꙙштии҅хъ ꙗ҆· "],["torot:20180323:supr:170899","годѣ же ми ꙁѣло бꙑстъ прошень҆ѥ҆ твоѥ҆· и҅ побѣждень҆ѥ҆ и҅ похоул҄ень҆ѥ҆· ꙗ҅коже се себѣ въ правь҆дѫ нанесохъ· ꙗ҅коже не прѣжде самъ о҄устръмь сꙙ на то· донелиже о҅тъ тебе начꙙтъкъ приѧ҅хъ· молꙿбоѭ҄ твоѥ҅ѭ҄ ꙗ҅же к намъ· и҅ то вь себѣ расѫдивъ· ꙗ҅коже твоѥ съвръшень҆ѥ҆· съподобитъ сꙙ блажень҆ꙗ҆· и҅ꙁвол҄ень҆ꙗ ради своѥго благааго· "],["torot:20180323:supr:170909","Томоу же блажень҆ѥ благааго дастъ сꙙ· и҅мꙿже благаꙗ҆ приходꙙтъ· "],["torot:20180323:supr:170911","да а҅ште и҅ мноꙁѣмъ сꙙ сълоучитъ лѣнити о҅ томъ· томоу вь҆са вь҆мѣнꙙтъ сꙙ· бꙑвъшоуо҄умоу виновъноу въ начꙙлѣ· "],["torot:20180323:supr:170914","сьповѣданию҄ о҄убо ѥ҅же о҅ блаженѣмь҆ а҅нинѣ· вѣчноѥ҆ сѫште· и҅ їспльн҄ено вь҆сего блаженьꙗ҆· ѥ҅стъ сице· "],["torot:20180323:supr:170918","Въ начꙙло въꙁдраста· въ о҅блашь҆стѣмъ о҅браꙁѣ сꙑ· въ кротости и҅ въ беꙁмлъвии҆· въ сь҆мѣрении҅ же и҅ тихости нрава· видимъ бѣа҅ше прѣбꙑваѧ присно· "]]