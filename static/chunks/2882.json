[["torot:20180323:supr:168768","и҆ пакꙑ же по ꙁеми добротворꙙ и҅сцѣл҄ѣѧ҆ чловѣчь҆скꙑѧ҆ страсти· "],["torot:20180323:supr:168769","недостои҅но же о҅тъ богоборьцъ жидовъ· въсприи҅маше въꙁмь҆ꙁдиꙗ· "],["torot:20180323:supr:168771","господь же нашъ їсоу х꙯ъ ꙁа многѫѭ̑ благость҆· прокаженꙑѧ҅ о҅чиштаа҅ше· слѣпꙑи҅мъ видѣнье даꙗ҅ше· хромꙑѧ҆ цѣлꙗа҅ше· бѣсꙑ проганꙗаше· лаꙁара четврь҆тодь҆нь҆на и҅ꙁ мрьтвꙑи҅хъ въставилъ· о҅тъ пꙙти хлѣбъ҆ пꙙть҆ тꙑсѫштъ насꙑшть҆· по мороу ходилъ· водѫ вь҆ вино прѣложилъ· кръвоточицѫ и҅цѣлилъ· дьштерь҆ а҅рхисунагога· о̑умъръшѫ о҅живилъ· и҅ їнѣхъ многъ таи҅нъ· достоинь҆ чоудесъ сътворилъ· "],["torot:20180323:supr:168785","жидове же ꙁавистиѭ̑ и҅ рьвь҆нь҆ѥ҅мь҆ обь҆ѧ҅ти· о҅вогда камениѥ҅мъ биꙗ҅хѫ г꙯а· "],["torot:20180323:supr:168787","дроугои҅ци же о҅коушаа҅хѫ сꙙ съ стѣнъ съринѫти· "],["torot:20180323:supr:168788","конь҆чнѣѥ҅ же и҅ на кръстъ приведошꙙ и҆· "],["torot:20180323:supr:168789","нъ г꙯ь нашꙿ їу꙯ х꙯ь не подражилъ· ꙁлобѫ хоулънꙑи҅хъ жидовъ· нъ и҅ плешти свои даꙗ҆ше на ранꙑ· по пророчь҆скоумоу· и҅ ланитѣ свои на ꙁао̑ушеньꙗ· "],["torot:20180323:supr:168794","и҅ не о҅тъврати лица своѥ҅го о҅тъ стоуда пль҆ваньꙗ· "],["torot:20180323:supr:168795","и҅ конь҆чь҆нѣе҆ ꙗ҅ко о҅вчꙙ на ꙁаколень҆ѥ҆ приведенъ бꙑстъ· и҅ ꙗ҅коже а҅гнꙙ прѣдъ стригѫштиїмъ ѥ҅го беꙁъ гласа· не противꙙ сꙙ· не прѣрѣкаѧ҆· "],["torot:20180323:supr:168799","хоулимъ не въꙁъхоулꙗаше· "],["torot:20180323:supr:168800","страждꙙ не прѣштаа҅ше· "],["torot:20180323:supr:168801","прѣдааше же себе сѫдꙙштоуо̑умоу въ правьдѫ· "],["torot:20180323:supr:168802","не приде бо въ прьвоѥ҆ пришьствиѥ҆· мѫчити и҅ каꙁнь҆ сьтворити невѣрь҆нꙑимъ· "],["torot:20180323:supr:168804","нъ въсхотѣ длъготрь҆пѣлиїмъ· и҅ трь҆пѣнь҆ѥ҅мъ· наставити ꙁаблѫждъшии҅хъ на и҅стинѫ· "],["torot:20180323:supr:168807","и҅ о̑увѣждь господь҆н҄ѫ благость҆ великѫѭ̑· "],["torot:20180323:supr:168808","хоулꙗа҅хѫ ѥ҅го жидове и҅ глаголаахѫ к н҄емоу "],["torot:20180323:supr:170012","бѣсъ и҅маши· "],["torot:20180323:supr:168809","г꙯ь же дльготрь҆пѣливъ сꙑ· бѣсꙑ проганꙗа҅ше· "],["torot:20180323:supr:168811","жидове на лице господьн҄е пл҄ьваа҅хѫ· "],["torot:20180323:supr:168812","о҅нъ же слѣпь҆цꙙ и҅хъ цѣлꙗа҅ше· "],["torot:20180323:supr:168813","жидове х꙯а камень҆ѥ҅мъ побиваахѫ· "],["torot:20180323:supr:168814","х꙯ъ же хромцемъ и҅хъ теченьѥ дароваа҅ше· "],["torot:20180323:supr:168815","и҅ вселичь҆скꙑ съконь҆ча добротворꙙ· досаждаѭ̑штимъ е҅моу· и҅ въ ꙁь҆лъ мѣсто добро дароваѧ· не похвалꙗѭ̑штиїмъ тѣмъ и҆ скврьнь҆нꙑи҅мъ чловѣкомъ· кротко же трь҆пꙙ клеветꙑ· "],["torot:20180323:supr:168820","и҅ немошть҆нъ мнимъ бѣ· прие҅мь҆ѧ҆и҆ чь҆сть҆ о҅тъ а҅гг҄елъ· "],["torot:20180323:supr:168822","и҅ да не продь҆л҄ѫ слова· да придемъ вь самѫ главѫ вештиї· "],["torot:20180323:supr:168824","конь҆чь҆нѣе же веденъ бꙑвааше на крьстъ· и҅ на сь҆мрь҆ть· славьнъи҆ цѣсарь· "],["torot:20180323:supr:168827","и҅ пригвожденъ бꙑстъ на дрѣвѣ· славимꙑи҆ херовимомъ и҅ серафимомъ· и҆ вь҆сѣми силами а҅гг҄ель҆сками покланꙗньѥ прие҆мь҆ѧ· "],["torot:20180323:supr:168830","си о̑убо кротъко подъѧ҆тъ же и҅ пострада· намъ прѣдъѱань҆ѥ҆ подаѧ҆· и҅ о̑учител҄ь кротости бꙑваѧ҆· "],["torot:20180323:supr:168833","сего ради о̑убо и҅ мꙑ· дль҆жꙿни ѥ҅смъ трь҆пѣти ꙁълꙑи҅хъ чловѣкъ прѣштень҆ꙗ҆· "],["torot:20180323:supr:168835","нъ и҅ на крь҆стѣ повѣшенъ бꙑвъ· бол҄ьша дѣла и҅ множаи҅ша чоудеса покаꙁалъ· да понѣ тако о̑уставитъ б꙯омрь҆ꙁь҆кꙑи҅хъ неи҅стовь҆ство· да не и҅мѣѭ̑тъ винꙑ невѣрь҆ꙗ҆· ни да глагол҄ѫтъ ꙗ҅ко "],["torot:20180323:supr:170013","проста чл꙯ка пропꙙхомъ· "],["torot:20180323:supr:168840","пръвоѥ о̑убо сътрь҆пѣ х꙯ъ пропꙙтъ бꙑти· да бѣсꙑ сѫштꙙѧ҆ на а҅ерѣ проженетъ· "],["torot:20180323:supr:168842","повѣшенъ бꙑстъ на дрѣвѣ· да бꙑвъшь҆и древь҆ѥ грѣхъ· дрѣвомъ чловѣкомꙿ и҅цѣлитъ· "],["torot:20180323:supr:168845","прободенъ же бꙑстъ и҅ копь҆ѥ҅мъ вь҆ ребра· ꙁа приѧ҅тѫѭ о҅тъ ребръ а҅дамовъ женѫ· "],["torot:20180323:supr:168847","ꙁан҄еже о̑убо ꙁмиї еугѫ прѣль҆стилъ· е҅уга же прѣстѫпити а҅дама сътворила· "],["torot:20180323:supr:168849","и҅ꙁиде же о҅търечениѥ на о҅бою· "],["torot:20180323:supr:168850","и҅ о̑уцѣсари сꙙ сь҆мрь҆ть҆ о҅тъ а҅дама до мосеа҆· и҅ на не съгрѣшь҆шиїхъ· "],["torot:20180323:supr:168852","сего ради прободена бꙑшꙙ ребра· да о̑увѣмъ ꙗ҅ко не тъкма мѫжемъ· принесе съпасень҆ѥ страсть҆ хв꙯а· нъ и҅ женамъ· "],["torot:20180323:supr:168856","а҅дамъ бо пръвъ съꙁъданъ бꙑстъ· "],["torot:20180323:supr:168857","потомъ е҅уга· "],["torot:20180323:supr:168858","и҅ а҅дамъ о̑убо не прѣльштенъ бꙑстъ· "],["torot:20180323:supr:168859","жена же въ о҅слоушаниї бꙑстъ· "],["torot:20180323:supr:168860","съпасена же бѫдетъ прижить҆ѥ҅мъ чꙙдъ· "],["torot:20180323:supr:168861","кꙑи҅м же прижить҆ѥ҅мъ чꙙдъ· "],["torot:20180323:supr:168862","не прижитиѥ҅мь ли чꙙда мариїна· "],["torot:20180323:supr:168863","та бо х꙯а сп꙯са прижитъ· не съ мѫжемъ бꙑвъши· ꙗ҅коже и҅саи҅ꙗ҆ послоушьствоуѥтъ· нъ дх꙯оу ст꙯оу о҅сѣн҄ьшоу ѭ̑· ꙗ҅коже а҅рꙿханꙿг҄елъ гауриїлъ благовѣстилъ· "],["torot:20180323:supr:168868","Сеѧ о̑убо ради винꙑ и҅ ребра прободена бꙑваѭ̑тъ христова· да и҅ прѣжде реченаа станѫтъ· и҅ таи҅наа крь҆штень҆ꙗ проповѣдана бѫдѫтъ· и҅ благодѣть҆ хотꙙштиꙗ вь҆сиꙗти· "],["torot:20180323:supr:168872","и҅стече бо крь҆вь҆ и҅ вода и҅ꙁ-д-ребръ хръстовъ· да и҅ рѫкоѱаньѥ҆ грѣхъ нашихъ ꙁагладитъ· и҅ кръвь҆ѭ̑ ѥ҅го о҅чистимъ сꙙ· и҅ породѫ вь҆сприи҅мемъ· "],["torot:20180323:supr:168876","ѡ̑ вельꙗ҅ таи҅на "],["torot:20180323:supr:170014","покаꙗ҅лъ сꙙ раꙁбои҅никъ· "],["torot:20180323:supr:168877","водѣ о҅брѣсти сꙙ да сꙙ крь҆ститъ· "],["torot:20180323:supr:168878","на крь҆стѣ висѣѣше· "],["torot:20180323:supr:168879","не бѣ никакоже о҅браꙁа крь҆штень҆ꙗ· ни и҅сточника ни е҅ꙁера· ни дъжда ни творꙙштааго молитвꙑ· "],["torot:20180323:supr:168882","вь҆си о̑убо о̑ученици раꙁбѣгошꙙ сꙙ ꙁа страха и҅ю̑деи҅ска· "],["torot:20180323:supr:168883","нъ не не и҅мѣ їс꙯ водꙑ· "],["torot:20180323:supr:168884","нъ и҅ на крь҆стѣ висимъ сь҆дѣтел҄ь водъ бꙑстъ ⁘ "],["torot:20180323:supr:168885","Пон҄еже о̑убо не бѣ како вь цѣсарь҆ствь҆ѥ небесꙿное вь҆нити раꙁбои҅никоу· беꙁъ крьштень҆ꙗ҆· подобаа҅ше ѥ҅моу покаавъшоу сꙙ· не лишити сꙙ крьштень҆ꙗ· "],["torot:20180323:supr:170015","водѫ и҅ крьвь и҅сточи о҅тъ прободенꙑи҅хъ ребръ свои҅хъ сп꙯съ· да и҅ раꙁбои҅ника свободитъ о҅тъ належꙙштии҅хъ ѥ҅моу ꙁълъ· и҅ крь҆вь҆ своѭ̑ и҅ꙁбавь҆е҅ньѥ бꙑвъше ꙗ҅витъ· и҅мѫштиїмъ на н҄ь надеждѫ· "],["torot:20180323:supr:168893","а҅ште бо крь҆вь҆ ю̑нь҆ча и҅ коꙁь҆лꙗ· и҅ попелъ ю̑ницꙙ кропимъ· о҅скврь҆н҄енꙑи҅хъ ст꙯итъ· на о҅чиштениѥ пль҆ти· колми паче крь҆вь҆ христоваꙗ и҅ спаса нашего· о҅чиштениѥ бꙑстъ вь҆сѣмъ крь҆стиꙗ҅номъ· "],["torot:20180323:supr:168899","а҅ште речетъ ти кто о҅тъ невѣрь҆нꙑхъ· почто пропꙙтъ бꙑстъ х꙯с· рьци ѥ҅моу· "],["torot:20180323:supr:168902","да бꙑвъшии҆ грѣхъ въ породѣ· дрѣвомъ раꙁоритъ· "],["torot:20180323:supr:168904","а҅ште речетъ ти· почто же и҅ трь҆ниѥ҆ носилъ· рьци е҅мꙋ· "],["torot:20180323:supr:168907","да трь҆ниѥ҆ и҅ вль҆чь҆ць҆ а҅дамово и҅скоренитъ· "],["torot:20180323:supr:168908","о҅нъ бо стенати и҅ трꙙсти сꙙ о҅сѫжденъ бꙑстъ и҅ трьнь҆ѥ и҅ трь҆ниѥ и҅ вль҆чецъ дѣлати· "],["torot:20180323:supr:168909","їс꙯ же чловѣколюбь҆ць҆ сꙑ· хотꙙ промꙑслити ꙁа своѥ҅го сътворень҆ꙗ· вь҆се пострада насъ дѣл҄ьма· да мꙑ о҅тъ о҅сѫжденьꙗ҆ свободь҆ бѫдемъ· "],["torot:20180323:supr:168913","ꙗ҅коже породи сꙙ о҅тъ женꙑ· да прибꙑвъшии҆ грѣхъ чловѣкомъ о҅тъмꙑѥ҅тъ· такожде и҅ трьниѥ҅мъ вѣнь҆чанъ бꙑстъ· да вь҆ꙁдѣланѫѭ̑ ꙁьлѣ ꙁемь҆ѭ̑ грѣхомъ· свои҅мъ послоушании҅мъ кротчѣи҅шѫ сътворитъ· "]]