[["torot:20180323:rig-smol1281:194615","бл҃гсвление ѿ митрофолита ризъкого. ко своему милому. сн҃ови кнѧзю великому феѡдору. и къ его дѣтемъ. и ко вл҃адчѣ. и къ намѣстьнику. и ко всемъ боѧромъ. "],["torot:20180323:rig-smol1281:194622","то буди тобе ведомо. про тую жѧлобу. что витьблѧне жалобили сѧ на рижѧны. чимь то хотели ѡправити сѧ противу гѣлмика. "],["torot:20180323:rig-smol1281:194626","и ихъ слово таково. "],["torot:20180323:rig-smol1281:194627","хотели сѧ темь словомь ѡправити и рекли такъ предъ кнѧземь брѧньскымь "],["torot:20180323:rig-smol1281:194687","выехали н҃ть. мужь изъ ригы и оубили чоловека. и оузѧли ꙇ҃ть. бѣрковъсковъ воскѵ "],["torot:20180323:rig-smol1281:194689","и ныне ѧ митрофолитъ тако молвю. как то витьблѧне неправдою. жалобили сѧ на рижаны. "],["torot:20180323:rig-smol1281:194633","и ныне то есть мнѣ ведомо. аже рижѧне суть в томь невиновати. "],["torot:20180323:rig-smol1281:194635","и ныне ѧ тому дивлю сѧ. аже твои намѣстьникъ слушаеть всѧкого чл҃овка слова. "],["torot:20180323:rig-smol1281:194637","а та правда есть промѣжи васъ и насъ. "],["torot:20180323:rig-smol1281:194638","кдѣ сѧ тѧжѧ почнеть ту концѧти. "],["torot:20180323:rig-smol1281:194639","и ныне ѧ молю сѧ вамъ. как то мозите стоѧти оу тои правдѣ. и оу крс҃тномь человании. "],["torot:20180323:rig-smol1281:194642","аже иметь жѧлобити сѧ васъ кто на рижѧны. или гѣлмико или кто иныи. и вышлите к намъ. "],["torot:20180323:rig-smol1281:194645","а мы правдоу дамы по б҃ожьи правдѣ. "]]