[["torot:20180919:supr:169698","ти не бѫди не вѣрь҆нъ нъ вѣренъ· "],["torot:20180919:supr:169699","видѣти ли костиї и҅штеши· "],["torot:20180919:supr:170031","и҅ хошти видѣти· "],["torot:20180919:supr:169701","е҅се того дѣлꙗ ребро моѥ се тако о҅ставихъ· да тꙑ вь҆ꙁискавъ и҅ о҅биштеши· и҅ вѣрѫ и҅меши и҅ сь҆пасеши сꙙ· "],["torot:20180919:supr:170032","да ѥ҅гда придѫ сѫдити живꙑи҅мъ и҅ мрь҆твꙑи҅мъ· покажѫ врагомъ ꙗ҅ꙁвѫ· и҅ о҅тъсѫждѫ богокоторь҆нъ съборъ· да видꙙтъ и҅ю̑деи҆ ѥ҅гоже сѫ проболи· и҅ поклонꙙтъ сꙙ стен҄ѫште· "],["torot:20180919:supr:169709","да о҅тъвѣшта ѳома и҅ рече· "],["torot:20180919:supr:169710","г꙯ь мои и҅ б꙯ъ мои҆· "],["torot:20180919:supr:169711","вѣроуѭ̑ вь҆скрь҆сению̑ ти г꙯и· "],["torot:20180919:supr:169712","вѣроуѭ̑ о҅долѣнь҆ю̑ цр꙯ю· "],["torot:20180919:supr:169713","вѣроуѭ̑ о̑уже не и҅штѫ ѥ҅гоже о҅брѣтохъ· "],["torot:20180919:supr:169714","вѣроуѭ̑ г꙯и "],["torot:20180919:supr:170182","и҅ не ѥ҅ште себе моѥ҅го владꙑко ꙁѣло о҅пꙑтаѭ̑ и҅ вѣроуѭ̑· "],["torot:20180919:supr:169715","не ѥ҅ште твоѥго цѣсарьствиꙗ словомъ о҅тꙙжѫ· "],["torot:20180919:supr:169716","вѣдѣ что подрьжахъ и҅ не тꙙжѫ· "],["torot:20180919:supr:169717","вѣдѣ кого сьподобихъ сꙙ присꙙшти· "],["torot:20180919:supr:169718","вѣдѣ и҅мъ ѥ҅гоже ни сама сьмрь҆ть҆ може на много о̑удрьжати· "],["torot:20180919:supr:169719","вѣдѣ кого длъженъ ѥ҅смъ почисти· тѣмь҆ глагол҄ѫ "],["torot:20180919:supr:170183","г꙯ь мои҆ и҅ б꙯ъ мои҆· "],["torot:20180919:supr:169721","тꙑ б꙯ъ мои҆ и҆ г꙯ь· прѣдъ вѣкꙑ вь҆коупь҆ и҅ новъ· "],["torot:20180919:supr:169723","тꙑ небесьнꙑи и҅ ꙁемьнꙑи· "],["torot:20180919:supr:169724","тꙑ не видимꙑи ї видомъ· "],["torot:20180919:supr:169725","тꙑ не вѣдомꙑ и҆ вѣдомъ бꙑстъ мене дѣл҄ꙗ· "],["torot:20180919:supr:169726","тꙑ беꙁъ о҅браꙁа· а҅ в семъ о҅браꙁѣ· "],["torot:20180919:supr:169728","тꙑ б꙯ъ и҅стинꙿнꙑ и чловѣкъ беꙁ лъжꙙ· "],["torot:20180919:supr:169729","тꙑ на небеси· тꙑ на крь҆стѣ· "],["torot:20180919:supr:169731","тꙑ на цѣсарь҆стѣѣ҆мь҆ прѣстолѣ· тꙑ на гвоꙁдии҅хъ и҅ на дрѣвѣ· "],["torot:20180919:supr:169733","тꙑ бе страсти по доухоу· тꙑ страстиѭ̑ по пльти· "],["torot:20180919:supr:169735","тꙑ бе съмрь҆ти· а҅кꙑ ѥ҅дꙿносѫшть҆нъ о҅ть҆цоу· тꙑ въ сь҆мрь҆ти· "],["torot:20180919:supr:169738","тꙑ въ животѣ· тꙑ въ мрь҆твости "],["torot:20180919:supr:170188","тꙑ вꙑше мрь҆твости· тꙑ мрь҆твъ триї дьнь҆· "],["torot:20180919:supr:169741","тꙑ родителю присно сꙑи҆· "],["torot:20180919:supr:169742","тꙑ вь҆стави пль҆ть҆нѫѭ̑ црь҆къвь҆· "],["torot:20180919:supr:169743","тꙑ въскрьсе по своѥ҅и҆ силѣ· "],["torot:20180919:supr:169744","тꙑ сꙿ нами въ пль҆ти· и҅ вь҆сь҆ по вь҆сеи твари· "],["torot:20180919:supr:169746","тꙑ вь҆се и҅спльниши· "],["torot:20180919:supr:169747","тꙑ дръжанъ бꙑстъ о҅ть҆ мене· "],["torot:20180919:supr:169748","тебе виждѫ пль҆тѣнꙑи҅ма о҅чима· "],["torot:20180919:supr:169749","тебе раꙁоумѣѭ̑ вѣрьнꙑи҅ма о҅чима· "],["torot:20180919:supr:169750","о̑увѣдѣ въ тꙙ о҅тца ти божь҆ство· "],["torot:20180919:supr:169751","ѥ҅дного тꙙ г꙯а и҅ б꙯а и҅сповѣдаѭ̑· "],["torot:20180919:supr:169752","и҅но· и҅ и҅но· "],["torot:20180919:supr:169754","тебе ѥ҅дного навꙑкохъ· "],["torot:20180919:supr:170189","не ѥ҅дꙿного ти и҅ного о̑увѣдѣ· "],["torot:20180919:supr:169756","не раꙁдѣл҄ѫ тебе не раꙁдѣл҄енааго· "],["torot:20180919:supr:169757","не лѫчѫ тебе не лѫченааго· "],["torot:20180919:supr:169758","не прѣрѣжѫ тебе не дѣл҄енааго· "],["torot:20180919:supr:169759","и҅ ѥ҅же виждѫ и҅ ѥ҅же дръжѫ· и҅ ѥ҅же раꙁоумѣѭ̑· ѥ҅днѣмь҆ гласомъ и҅сповѣдѣ· "],["torot:20180919:supr:169762","г꙯ь мои и҅ богъ мои҆· "],["torot:20180919:supr:169763","тꙑ свои҅мъ съходомъ моѭ̑ дш꙯ѫ вьꙁнесе· о҅тъ не дочаа҅нънꙑѧ глѫбинꙑ· "],["torot:20180919:supr:169765","тꙑ чловѣкꙑ плѣнь҆никꙑ бꙑвъшꙙ помилова· "],["torot:20180919:supr:169766","тꙑ дьꙗ҅вола попь҆ра ѥ҅лико хотѣ· "],["torot:20180919:supr:169767","тꙑ грѣха въ пль҆ти о҅тꙿсѫди· "],["torot:20180919:supr:169768","тꙑ сь҆мрь҆ть҆ вь҆ пль҆ти о̑умрь҆тви· "],["torot:20180919:supr:169769","тꙑ бесть҆лѣниѥ҅мъ ть҆лѣньѥ҆ о҅тъгъна· "],["torot:20180919:supr:169770","тꙑ въскрьсениѥмъ· въскръсень҆ѥ намъ понови· "],["torot:20180919:supr:169772","тꙑ тридневнааго гроба на ꙁеми о҅стави· и҅ порѫчника мрь҆твꙑи҅мъ· вьскрь҆сениꙗ҆· "],["torot:20180919:supr:169775","тꙑ чловѣкꙑ небесь҆нꙑѧ҆ покаꙁа· "],["torot:20180919:supr:169776","тꙑ ꙁемь҆ѭ̑ небесе свѣтꙿлѣишѫ сьтвори· "],["torot:20180919:supr:169778","тꙑ б꙯ъ сꙑ бꙑстъ чловѣкъ· да чловѣка сътвориши б꙯а· "],["torot:20180919:supr:169780","б꙯ъ мои҆ б꙯ъ мои҆· "],["torot:20180919:supr:169781","глагола ѥ҅моу їс꙯· "],["torot:20180919:supr:169782","ꙗ҅ко ли мꙙ видѣ вь҆ꙁвѣрова· "],["torot:20180919:supr:169783","ꙁь҆ри да не пакꙑ вь҆ꙁидѫштоу ми сь пльтиѭ̑· тꙑ не вѣрь҆нꙑѧ рѣчи вь҆ꙁꙿмъ речеши· "],["torot:20180919:supr:169785","а҅ште не виждѫ вь҆ рѫкоу е҅го ꙁнамень҆ꙗ гвоꙁдвии҅наа҅го не и҅мѫ вѣрꙑ· "],["torot:20180919:supr:169786","ѥ҅дноѭ̑ вь҆жделѣ ѥдноѭ̑ не вѣрова· ѥ҅дноѭ̑ о҅биска· ѥ҅дноѭ̑ вь҆ꙁвѣрова "],["torot:20180919:supr:172445","проповѣдан оуже ѥ҅же приѧ҆· "],["torot:20180919:supr:169789","блажени бо ѥ҅же не видѣвъше ти вѣровашꙙ· "],["torot:20180919:supr:169790","о҅блажение҆ бо то на нꙑ прѣи҅детъ· къ не видѣвшии҅мъ е҅го и вѣровавшии҅мъ к н҄емоу· "],["torot:20180919:supr:169792","блажени бо мꙑ вѣроѭ̑ видѣвь҆шеи҆ не видимаꙿго· "],["torot:20180919:supr:169797","ѡ̑ таи҅бь҆но дивь҆ноѥ҆ и҅ грь҆дое "],["torot:20180919:supr:172446","и҅же сѣди о҅ деснѫѭ̑ о҅тца· о҅ деснѫѭ̑ сꙙ о҅брꙙштетъ благочь҆стьнꙑимъ· "],["torot:20180919:supr:169799","и҅ е҅же а҅гг҄елꙑ похвалимъ· дръжитъ сꙙ скврънавꙑи҅ма рѫкама· и҅ приносимъ о҅тъ недостои҅нꙑи҅хъ· приноситъ себе· "],["torot:20180919:supr:169803","и҅ не о҅тъбѣжитъ грѣшьною̑ длань҆ю̑ нашею̑· "],["torot:20180919:supr:169804","не о҅тъбѣгаѥ҅тъ о҅тъ сѫжденꙑи҅хъ пръстъ нашихъ· "],["torot:20180919:supr:169805","и҅ не съть҆ретъ брь҆нь҆нꙑихъ творь҆ць· нъ самъ повелѣ и҅ глагол҄етъ· "],["torot:20180919:supr:169807","вь҆ꙁмѣте ꙗ҅дите· "],["torot:20180919:supr:169808","вь҆ꙁмѣте пии҅те· "],["torot:20180919:supr:169809","принесѣте рѫцѣ ваши· и҅ въложите вь҆ ребро ми· и҅ насладите сꙙ мои҅хъ сѫдовъ· "],["torot:20180919:supr:169812","ѥ҅гоже бо вьꙁь҆мете сѫда· вь҆ томъ ѥ҅смъ вь҆сь· "],["torot:20180919:supr:169814","Придѣмꙿ же ꙋ҅бо вь҆си чистѣ къ чистоу· ти прии҅мѣмꙿ г꙯а своѥ҅го· "],["torot:20180919:supr:172473","не тоу же а҅бь҆ѥ и҅жде и҅ прии҅мше· не прѣо҅бидꙙште ѥ҅го приходимъ· нъ о҅тидѣмъ вь҆ себѣ· и҅ ѥ҅дини ѥ҅дномоу бесѣдоуи҅мъ и҅ꙁбавителю нашемоу господоу глагол҄ѫште· "],["torot:20180919:supr:172583","нѣсмь достои҅ни да подъ стрѣхѫ подъи҅деши вь нашꙙ доушꙙ· "],["torot:20180919:supr:169821","нъ е҅лма же тꙑ хоштеши дръжати сꙙ нами· то и҅ до ньца ꙗ҅ко чловѣколюбь҆ць҆ вьселити сꙙ вь҆ нꙑ вь҆ꙁлюби· "],["torot:20180919:supr:172474","тебѣ надѣѭ̑ште сꙙ прихаждаѥ҅мъ· "],["torot:20180919:supr:169824","велиши владꙑко да вь҆ꙁнесемъ о̑устъ нашихъ врата· ꙗ҅же тꙑ ѥ҅динъ сътворилъ ѥ҅си· "],["torot:20180919:supr:169826","въходиши чловѣколюбь҆ствомъ ꙗ҅коже бѣ· "],["torot:20180919:supr:169827","въходиши о҅трѣшаѥ҅ши беꙁаконии҆ сь҆вѫꙁꙑ· "],["torot:20180919:supr:169828","въходиши и҅ о҅свѣштае҅ши тьмнꙑѧ҆ нашꙙ помꙑслꙑ· "],["torot:20180919:supr:169829","вѣрь҆ствоуѥ҅мъ ꙗ҅ко то сътвориши· не бо нꙿ ни блѫдницꙙ съ слъꙁами прибѣгъшꙙ к тебѣ не о҅тъбѣже· ни раꙁбои҅ника о҅стави бꙑти ꙗ҅къ бѣ· ни мꙑтара о҅тъврь҆же покаѭ̑шта сꙙ· ни гонителꙗ о҅тъгъна поꙁнавь҆ша твоѥ҆ цѣсарь҆ствиѥ҆· нь҆ ти вь҆си покаа҅нь҆ѥ҅мъ о҅тъ тебе приѧти бꙑшꙙ· и҅ вь҆ ликъ твои҅хъ дроугъ вь҆рꙙди· "],["torot:20180919:supr:169836","да съ такоѭ̑ о̑убо мольбоѭ̑ и҅ доушеѭ̑· небесь҆нꙑѧ҆ таи҅нꙑ прии҅мемъ· и҅ жить҆ѥ҅мъ цѣлоо̑умномъ сами сꙙ о҅градимъ· "],["torot:20180919:supr:169839","и҅ да не и҅ꙁлаꙁи слово скврьнаво ѭ̑дѣже х꙯ъ вь҆лаꙁитъ· "],["torot:20180919:supr:169840","такоѭ̑ жиꙁниѭ̑ прѣхаждаите и҅ вꙑ новоо҅свѣштении҆ "],["torot:20180919:supr:169842","сꙑнꙑ родихъ и҅ вь҆ꙁнесохъ ти же сꙙ о҅тъвръгошꙙ мене· "],["torot:20180919:supr:169843","вь҆ небесехъ ваша вь҆писана сѫтъ и҅мена· "],["torot:20180919:supr:169844","не пакꙑ вь҆ тинѫ сластиѭ̑ ꙁълꙑи҅ми дѣлꙑ· сами сꙙ покалꙗи҅те· "],["torot:20180919:supr:169846","сь҆влачꙙште же риꙁꙑ бѣлꙑѧ҆ не съвлачите бѣлости доушь҆нꙑѧ· "],["torot:20180919:supr:169847","тѫ бо о҅деждѫ а҅ште вꙑ сами не о҅тъвръжете· никтоже и҅нъ васъ не и҅матъ мошти сь҆влѣшти· "],["torot:20180919:supr:169849","бѫдѣте присно новось҆вѣть҆ни· да достои҅ни бѫдете о҅блаженоуо̑умоу о҅номоу гласоу· "],["torot:20180919:supr:169851","и҅дѣте благословештении҆ о҅тца моѥ҅го· "],["torot:20180919:supr:172535","прии҅мѣте о̑уготованоѥ҆ вамъ цѣсаръствиѥ· о҅тъ съложень҆ꙗ вь҆сего мира· ѥ҅гоже бꙑ вь҆сѣмъ намъ не погрѣшити· о҅ х꙯ѣ исоусѣ г꙯и нашемъ· ѥ҅моуже слава съ о҅тцемъ и҅ сь҆ свꙙтꙑи҅мь доухомь҆· вь҆ вѣкꙑ вѣкомъ· "]]