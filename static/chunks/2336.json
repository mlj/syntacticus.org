[["torot:20170213:sergrad:197896","ѹвы. ѹвы. тогда градѹ ростовѹ паче же и кн҃ѕем ихъ. "],["torot:20170213:sergrad:199108","ꙗко ѿѧ сѧ ѿ них власть и кнѧженїе. и имѣнїе и честь и слава "],["torot:20170213:sergrad:197897","и всѧ прочаѧ потѧгнѹ к мѡс꙽квѣ. "],["torot:20170213:sergrad:197590","егда изыде по великого кн҃ѕѧ. и посланъ бысть ѿ москвы на ростовъ. аки нѣкїи воевода единъ ѿ велмож именемъ василїи. "],["torot:20170213:sergrad:198052","прозвище кочева. "],["torot:20170213:sergrad:197594","и с ним мина. "],["torot:20170213:sergrad:197595","и егда внидоста во град ростовъ. тогда возложиста великѹю нꙋжѹ на град. да и на всѧ живѹщаѧ в нем. "],["torot:20170213:sergrad:197598","и гоненїе много ѹмножи с. "],["torot:20170213:sergrad:197599","и не мало их ѿ ростовецъ мос꙽квичем имѣнїѧ своѧ с нѹждею ѿдавахѹ. "],["torot:20170213:sergrad:197600","а сами противѹ того раны на телеси своемъ. со ѹкоризною взимающе. и тщима рꙋкама ѿхождахѹ. иже послѣднѧгѡ бѣденьс꙽тва ѡбразъ. ꙗко не токмо имѣнїѧ обнажени быша. но и раны на плоти своеи подꙗша. и ꙗзвы жалос꙽тно на себѣ носиша и претерпѣша. "],["torot:20170213:sergrad:197607","и что подобает много гл҃ати. "],["torot:20170213:sergrad:197608","толико дерзновенїе над ростовом содѣѧша. ꙗк и самого того епарха градцскаго старѣишаг болѧрина ростовьскаг именем аверкїѧ. с꙽тремглавъ обѣсиша и возложиша на нѧ рꙋцѣ свои. и ѡставиша порѹгана "],["torot:20170213:sergrad:198116","и быс стах велик на всѣх слышащих и видѧщих сїѧ. не токмо во граде ростове. но и во всѣх предѣлех ег. "],["torot:20170213:sergrad:197614","и таковыѧ ради нꙋжа рабъ бж҃їи кирилъ. воз꙽движе сѧ из веси оноѧ предиреченныѧ ростовьскїѧ. "],["torot:20170213:sergrad:197616","и собра сѧ со всѣм домомъ своим. и со всѣм родомъ своимъ. воз꙽движе сѧ и пресели сѧ ѿ ростова в радонѣжъ. "],["torot:20170213:sergrad:197619","и пришед пресели сѧ близ цр҃кви нареченныѧ во имѧ ст҃аго ржства хсва. еж и до нн҃ѣ стоит цр҃ковь та. "],["torot:20170213:sergrad:197621","и тѹ живѧше с родом своимъ. "],["torot:20170213:sergrad:197622","не един꙽ же сїи. но с нім и инїи мнѡѕи. преселиша сѧ ѿ ростова в радонежъ. "],["torot:20170213:sergrad:197625","и быша преселницы на землі чюждеи. ѿ нихже есть геѡргїи сн҃ъ протопоповъ с родом си. іѡ҃аннъ феодоръ тормосовъ рѡд дюдень зѧть его с родом си. ѡнисимъ дѧдѧ его. иже послѣди быс дїѧконъ. "],["torot:20170213:sergrad:197630","ѡнисима ж гл҃ют с꙽ протасїемъ тысѧтцкым пришедша. тѹюже весь гл҃емѹю радонежъ. юже даде кнѧѕь великїи сн҃ови своемꙋ миѕиномꙋ кн҃ѕю ан꙽дрѣю. "],["torot:20170213:sergrad:197633","а намѣс꙽тника постави в неи терентїѧ р꙽тища. "],["torot:20170213:sergrad:197634","и льготꙋ людем многѹ дарова. "],["torot:20170213:sergrad:197635","и ослабꙋ обеща сѧ тако же великꙋ дати. "],["torot:20170213:sergrad:197636","еꙗ ж ради лготы собраша сѧ мноѕи. ꙗкоже и ростовьскїѧ ради нѹжа и ѕлобы разбегоша сѧ мноѕи. "],["torot:20170213:sergrad:197638","\u003cspan class=\"citation\"\u003eSergij of Radonezh 8\u003c/span\u003e ѡтрок꙽ же предобрыи. предобраго родителѧ сн҃ъ. ѡ немъ ж бесѣда воспоминает сѧ. иже прсно воспоминаемыи подвижникъ. иже ѿ родителеи доброродных и бл҃говѣрных произыде. добра бо корене. добра и ѿрасль прорасте. добрꙋ кореню первоѡбразꙋмѹю печат всѧческїи изъобразꙋѧ. "],["torot:20170213:sergrad:197646","изъ младых бо ногтеи ꙗкож садъ блг҃ородныи показа сѧ и ꙗко плод бл҃гоплодныи процвѣте. "],["torot:20170213:sergrad:197647","быс отроча добролѣпно и бл҃гопотребно. "],["torot:20170213:sergrad:197648","по времени ж возраста к лꙋчшим паче преѹспевающꙋ емѹ. емѹ ж житїискїѧ красоты ни во что ж въмѣнив꙽шѹ. и всѧко сѹетьс꙽тво мирьское ꙗко исметїе поправшꙋ. ꙗкож рещи и то самое есс꙽тво презрѣти и преобидѣти и преѡдолѣти. еже и двд҃ва в себѣ словеса начасте пошептавшꙋ "],["torot:20170213:sergrad:197815","каѧ полза въ крови моеи внегда снити ми во ис꙽тлѣнїе. "],["torot:20170213:sergrad:197653","нощїю же и дн҃ью не престааше молѧщи бг҃а еж подвижным начатком ходатаи ес сп҃сенїѧ. "],["torot:20170213:sergrad:197654","прочаѧ ж добродѣтели его како имам повѣдати. тихость. кротость. слова молчанїе. смиренїе безъгнѣвїе. простота бес пес꙽троты "],["torot:20170213:sergrad:197816","любовь равнꙋ имѣѧ ко всѣм чл҃ком. никогдаж къ ꙗрости себе ни на претыканїе. ни на обидꙋ ни на слабость. ни на смѣх. "],["torot:20170213:sergrad:197661","но аще и ѹсклабити сѧ хотѧщꙋ емꙋ. нꙋжа бо и семѹ быти приключает сѧ. но и то с цѣломꙋдрїем ѕело и со воздержанїем. "],["torot:20170213:sergrad:197664","повсегда ж сѣтѹѧ хождааше аки дрѧхловати соѡбразꙋѧ. "],["torot:20170213:sergrad:197665","болѣ же паче плачющи бѧше начасте слезы ѿ очию по ланитома точащи. плачевное и печалное жителс꙽тво сим знаменающи "],["torot:20170213:sergrad:197817","и псалтырь во ѹстех никогдаж оскꙋдѣваше. "],["torot:20170213:sergrad:197818","воздержанїем прсно красꙋющи сѧ. дрꙋченїю телесномꙋ вынꙋ радоваше сѧ. хѹдость ризнꙋю со ѹсердїем прїемлющи. пива ж и медꙋ никогдаж вкꙋшающи ни ко ѹстом приносѧщи или ѡбнюхающи. пос꙽тническое же житїе ѿ сего произволѧющи таковаѧ же всѧ. недоволна еж къ есствꙋ вмѣнѧющи. "],["torot:20170213:sergrad:197673","сн҃ове кириловы стефанъ. и петръ ѡжениста сѧ. "],["torot:20170213:sergrad:197675","третїи же сн҃ъ бл҃женыи юноша варъфоломѣи. не восхотѣ женити сѧ но и ѕело желаше во иноческое житїе "],["torot:20170213:sergrad:197819","ѡ семъ многажды молѧше сѧ ѿц҃ѹ своемѹ гл҃ѧ. "],["torot:20170213:sergrad:197677","нн҃ѣ ѿпѹсти мѧ влдко по гл҃ѹ твоемѹ и по блгсвенїю твоемѹ. да идꙋ во иноческое житїе. "],["torot:20170213:sergrad:197679","родителїе же его рекоста емѹ. "],["torot:20170213:sergrad:197680","чадо пожди мало и потерпи о наю. "],["torot:20170213:sergrad:197681","се бо въ старости и въ скꙋдости и в꙽ болести есмы. нн҃ѣ "],["torot:20170213:sergrad:197820","и нѣсть комꙋ послꙋжити нама. "],["torot:20170213:sergrad:197683","се бо братїѧ твоѧ стефанъ и петръ ѡжениста сѧ. и пекꙋт сѧ како ѹгодити женама. "],["torot:20170213:sergrad:197685","ты ж не оженивыи сѧ печеши сѧ како ѹгодити бг҃ови. "],["torot:20170213:sergrad:197686","паче ж бл҃гѹю часть избралъ еси и ꙗже не ѿимет сѧ ѿ тебе. "],["torot:20170213:sergrad:197687","токмо послꙋжи нама мало да егда наю родителѧ своѧ проводиши до гроба. тогда и свою мысль сотвориши. "],["torot:20170213:sergrad:197689","егда нас гробѹ предаси и землею погребеши. тогда и свое хотѣнїе исполниши. "],["torot:20170213:sergrad:197691","пречюдныи ж юноша с радостїю обѣща сѧ. послѹжити има до живота ею и ѿ того дн҃и тщаше сѧ по всѧ дн҃и всѧческїи ѹгодити родителема своима. ꙗк да наслѣдит ѿ них мл҃твѹ блгсвенїе. "],["torot:20170213:sergrad:197821","и тако пребыс нѣколико времѧ слѹжа и гаждаѧ родителема своима. всею дш҃ею и чстою совѣстїю. донде ж пос꙽тригоста сѧ во мнишескїи чинъ. "],["torot:20170213:sergrad:197697","ѿидоша кїиждо ею во своѧ времена в манастырѧ своѧ. "],["torot:20170213:sergrad:197698","и мало пожив꙽ша лѣт в чернечес꙽твѣ престависта сѧ ѿ житїѧ сего "],["torot:20170213:sergrad:197822","ѿидоста къ бг҃ѹ. "],["torot:20170213:sergrad:197699","а сн҃а своего бл҃женаго юношѹ вар꙽фоломѣѧ по всѧ дн҃и мнѡгими блгсвенїи блгсвѧхѹ и до послѣднѧго издыханїѧ. "],["torot:20170213:sergrad:197700","бл҃женыи же ѹноша проводивъ до гроба родителѧ своѧ. и пѣвъ над ними надгробныѧ пѣсни и скѹтавъ телеса ею и целовавъ со многою чстїю. и предавъ гробѹ и покрывъ землею со слезами. аки нѣкое сокровище многоцѣнное. и со слезами почте ѿц҃а и мт҃рь ѹмерша. "]]