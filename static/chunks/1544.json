[["proiel:20180408:greek-nt:27401","\u003cspan class=\"citation\"\u003e1COR 5.12\u003c/span\u003e τί γάρ μοι τοὺς ἔξω κρίνειν; "],["proiel:20180408:greek-nt:27402","οὐχὶ τοὺς ἔσω ὑμεῖς κρίνετε; "],["proiel:20180408:greek-nt:27403","\u003cspan class=\"citation\"\u003e1COR 5.13\u003c/span\u003e τοὺς δὲ ἔξω ὁ θεὸς κρινεῖ. "],["proiel:20180408:greek-nt:27404","ἐξάρατε τὸν πονηρὸν ἐξ ὑμῶν αὐτῶν."],["proiel:20180408:greek-nt:27405","\u003cspan class=\"citation\"\u003e1COR 6.1\u003c/span\u003e Τολμᾷ τις ὑμῶν πρᾶγμα ἔχων πρὸς τὸν ἕτερον κρίνεσθαι ἐπὶ τῶν ἀδίκων, καὶ οὐχὶ ἐπὶ τῶν ἁγίων; "],["proiel:20180408:greek-nt:27406","\u003cspan class=\"citation\"\u003e1COR 6.2\u003c/span\u003e ἢ οὐκ οἴδατε ὅτι οἱ ἅγιοι τὸν κόσμον κρινοῦσιν; "],["proiel:20180408:greek-nt:27407","καὶ εἰ ἐν ὑμῖν κρίνεται ὁ κόσμος, ἀνάξιοί ἐστε κριτηρίων ἐλαχίστων; "],["proiel:20180408:greek-nt:27408","\u003cspan class=\"citation\"\u003e1COR 6.3\u003c/span\u003e οὐκ οἴδατε ὅτι ἀγγέλους κρινοῦμεν, "],["proiel:20180408:greek-nt:64062","μήτιγε βιωτικά; "],["proiel:20180408:greek-nt:27409","\u003cspan class=\"citation\"\u003e1COR 6.4\u003c/span\u003e βιωτικὰ μὲν οὖν κριτήρια ἐὰν ἔχητε, τοὺς ἐξουθενημένους ἐν τῇ ἐκκλησίᾳ τούτους καθίζετε; "],["proiel:20180408:greek-nt:27410","\u003cspan class=\"citation\"\u003e1COR 6.5\u003c/span\u003e πρὸς ἐντροπὴν ὑμῖν λέγω. "],["proiel:20180408:greek-nt:27411","οὕτως οὐκ ἔνι ἐν ὑμῖν οὐδεὶς σοφὸς ὃς δυνήσεται διακρῖναι ἀνὰ μέσον τοῦ ἀδελφοῦ αὐτοῦ; "],["proiel:20180408:greek-nt:27412","\u003cspan class=\"citation\"\u003e1COR 6.6\u003c/span\u003e ἀλλὰ ἀδελφὸς μετὰ ἀδελφοῦ κρίνεται, καὶ τοῦτο ἐπὶ ἀπίστων; "],["proiel:20180408:greek-nt:27413","\u003cspan class=\"citation\"\u003e1COR 6.7\u003c/span\u003e ἤδη μὲν ὅλως ἥττημα ὑμῖν ἐστίν, ὅτι κρίματα ἔχετε μεθ’ ἑαυτῶν. "],["proiel:20180408:greek-nt:27414","διά τί οὐχὶ μᾶλλον ἀδικεῖσθε; "],["proiel:20180408:greek-nt:27415","διά τί οὐχὶ μᾶλλον ἀποστερεῖσθε; "],["proiel:20180408:greek-nt:27416","\u003cspan class=\"citation\"\u003e1COR 6.8\u003c/span\u003e ἀλλὰ ὑμεῖς ἀδικεῖτε καὶ ἀποστερεῖτε, καὶ τοῦτο ἀδελφούς. "],["proiel:20180408:greek-nt:27417","\u003cspan class=\"citation\"\u003e1COR 6.9\u003c/span\u003e ἢ οὐκ οἴδατε ὅτι ἄδικοι θεοῦ βασιλείαν οὐ κληρονομήσουσιν; "],["proiel:20180408:greek-nt:27418","μὴ πλανᾶσθε· "],["proiel:20180408:greek-nt:27419","οὔτε πόρνοι οὔτε εἰδωλολάτραι οὔτε μοιχοὶ οὔτε μαλακοὶ οὔτε ἀρσενοκοῖται \u003cspan class=\"citation\"\u003e1COR 6.10\u003c/span\u003e οὔτε κλέπται οὔτε πλεονέκται, οὐ μέθυσοι, οὐ λοίδοροι, οὐχ ἅρπαγες βασιλείαν θεοῦ κληρονομήσουσιν. "],["proiel:20180408:greek-nt:27420","\u003cspan class=\"citation\"\u003e1COR 6.11\u003c/span\u003e καὶ ταῦτά τινες ἦτε· "],["proiel:20180408:greek-nt:49407","ἀλλὰ ἀπελούσασθε, "],["proiel:20180408:greek-nt:49408","ἀλλὰ ἡγιάσθητε, "],["proiel:20180408:greek-nt:49409","ἀλλὰ ἐδικαιώθητε ἐν τῷ ὀνόματι τοῦ κυρίου Ἰησοῦ Χριστοῦ καὶ ἐν τῷ πνεύματι τοῦ θεοῦ ἡμῶν. "],["proiel:20180408:greek-nt:27422","\u003cspan class=\"citation\"\u003e1COR 6.12\u003c/span\u003e Πάντα μοι ἔξεστιν, ἀλλ’ οὐ πάντα συμφέρει. "],["proiel:20180408:greek-nt:27423","πάντα μοι ἔξεστιν, ἀλλ’ οὐκ ἐγὼ ἐξουσιασθήσομαι ὑπό τινος. "],["proiel:20180408:greek-nt:27424","\u003cspan class=\"citation\"\u003e1COR 6.13\u003c/span\u003e τὰ βρώματα τῇ κοιλίᾳ, καὶ ἡ κοιλία τοῖς βρώμασιν· "],["proiel:20180408:greek-nt:27425","ὁ δὲ θεὸς καὶ ταύτην καὶ ταῦτα καταργήσει. "],["proiel:20180408:greek-nt:27426","τὸ δὲ σῶμα οὐ τῇ πορνείᾳ ἀλλὰ τῷ κυρίῳ, καὶ ὁ κύριος τῷ σώματι· "],["proiel:20180408:greek-nt:27427","\u003cspan class=\"citation\"\u003e1COR 6.14\u003c/span\u003e ὁ δὲ θεὸς καὶ τὸν κύριον ἤγειρεν καὶ ἡμᾶς ἐξεγερεῖ διὰ τῆς δυνάμεως αὐτοῦ. "],["proiel:20180408:greek-nt:27428","\u003cspan class=\"citation\"\u003e1COR 6.15\u003c/span\u003e οὐκ οἴδατε ὅτι τὰ σώματα ὑμῶν μέλη Χριστοῦ ἐστιν; "],["proiel:20180408:greek-nt:27429","ἄρας οὖν τὰ μέλη τοῦ Χριστοῦ ποιήσω πόρνης μέλη; "],["proiel:20180408:greek-nt:27430","μὴ γένοιτο. "],["proiel:20180408:greek-nt:27431","\u003cspan class=\"citation\"\u003e1COR 6.16\u003c/span\u003e ἢ οὐκ οἴδατε ὅτι ὁ κολλώμενος τῇ πόρνῃ ἓν σῶμά ἐστιν; "],["proiel:20180408:greek-nt:27432","ἔσονται γάρ, φησίν, οἱ δύο εἰς σάρκα μίαν. "],["proiel:20180408:greek-nt:27433","\u003cspan class=\"citation\"\u003e1COR 6.17\u003c/span\u003e ὁ δὲ κολλώμενος τῷ κυρίῳ ἓν πνεῦμά ἐστιν. "],["proiel:20180408:greek-nt:27434","\u003cspan class=\"citation\"\u003e1COR 6.18\u003c/span\u003e φεύγετε τὴν πορνείαν· "],["proiel:20180408:greek-nt:49410","πᾶν ἁμάρτημα ὃ ἐὰν ποιήσῃ ἄνθρωπος ἐκτὸς τοῦ σώματός ἐστιν, "],["proiel:20180408:greek-nt:49411","ὁ δὲ πορνεύων εἰς τὸ ἴδιον σῶμα ἁμαρτάνει. "],["proiel:20180408:greek-nt:27436","\u003cspan class=\"citation\"\u003e1COR 6.19\u003c/span\u003e ἢ οὐκ οἴδατε ὅτι τὸ σῶμα ὑμῶν ναὸς τοῦ ἐν ὑμῖν ἁγίου πνεύματός ἐστιν, οὗ ἔχετε ἀπὸ θεοῦ, καὶ οὐκ ἐστὲ ἑαυτῶν; "],["proiel:20180408:greek-nt:27437","\u003cspan class=\"citation\"\u003e1COR 6.20\u003c/span\u003e ἠγοράσθητε γὰρ τιμῆς· "],["proiel:20180408:greek-nt:27438","δοξάσατε δὴ τὸν θεὸν ἐν τῷ σώματι ὑμῶν."],["proiel:20180408:greek-nt:49412","\u003cspan class=\"citation\"\u003e1COR 7.1\u003c/span\u003e Περὶ δὲ ὧν ἐγράψατε, "],["proiel:20180408:greek-nt:49413","καλὸν ἀνθρώπῳ γυναικὸς μὴ ἅπτεσθαι· "],["proiel:20180408:greek-nt:27440","\u003cspan class=\"citation\"\u003e1COR 7.2\u003c/span\u003e διὰ δὲ τὰς πορνείας ἕκαστος τὴν ἑαυτοῦ γυναῖκα ἐχέτω, καὶ ἑκάστη τὸν ἴδιον ἄνδρα ἐχέτω. "],["proiel:20180408:greek-nt:49414","\u003cspan class=\"citation\"\u003e1COR 7.3\u003c/span\u003e τῇ γυναικὶ ὁ ἀνὴρ τὴν ὀφειλὴν ἀποδιδότω, "],["proiel:20180408:greek-nt:49415","ὁμοίως δὲ καὶ ἡ γυνὴ τῷ ἀνδρί. "],["proiel:20180408:greek-nt:27442","\u003cspan class=\"citation\"\u003e1COR 7.4\u003c/span\u003e ἡ γυνὴ τοῦ ἰδίου σώματος οὐκ ἐξουσιάζει ἀλλὰ ὁ ἀνήρ· "],["proiel:20180408:greek-nt:27443","ὁμοίως δὲ καὶ ὁ ἀνὴρ τοῦ ἰδίου σώματος οὐκ ἐξουσιάζει ἀλλὰ ἡ γυνή. "],["proiel:20180408:greek-nt:27444","\u003cspan class=\"citation\"\u003e1COR 7.5\u003c/span\u003e μὴ ἀποστερεῖτε ἀλλήλους, εἰ μήτι ἂν ἐκ συμφώνου πρὸς καιρὸν ἵνα σχολάσητε τῇ προσευχῇ καὶ πάλιν ἐπὶ τὸ αὐτὸ ἦτε, ἵνα μὴ πειράζῃ ὑμᾶς ὁ σατανᾶς διὰ τὴν ἀκρασίαν ὑμῶν. "],["proiel:20180408:greek-nt:27445","\u003cspan class=\"citation\"\u003e1COR 7.6\u003c/span\u003e τοῦτο δὲ λέγω κατὰ συγγνώμην, οὐ κατ’ ἐπιταγήν. "],["proiel:20180408:greek-nt:27446","\u003cspan class=\"citation\"\u003e1COR 7.7\u003c/span\u003e θέλω δὲ πάντας ἀνθρώπους εἶναι ὡς καὶ ἐμαυτόν· "],["proiel:20180408:greek-nt:27447","ἀλλὰ ἕκαστος ἴδιον ἔχει χάρισμα ἐκ θεοῦ, ὁ μὲν οὕτως, ὁ δὲ οὕτως. "],["proiel:20180408:greek-nt:49416","\u003cspan class=\"citation\"\u003e1COR 7.8\u003c/span\u003e Λέγω δὲ τοῖς ἀγάμοις καὶ ταῖς χήραις, "],["proiel:20180408:greek-nt:49417","καλὸν αὐτοῖς ἐὰν μείνωσιν ὡς καὶ ἐγώ· "],["proiel:20180408:greek-nt:27449","\u003cspan class=\"citation\"\u003e1COR 7.9\u003c/span\u003e εἰ δὲ οὐκ ἐγκρατεύονται γαμησάτωσαν· "],["proiel:20180408:greek-nt:27450","κρεῖττον γάρ ἐστιν γαμεῖν ἢ πυροῦσθαι. "],["proiel:20180408:greek-nt:27451","\u003cspan class=\"citation\"\u003e1COR 7.10\u003c/span\u003e τοῖς δὲ γεγαμηκόσιν παραγγέλλω, οὐκ ἐγὼ ἀλλὰ ὁ κύριος, γυναῖκα ἀπὸ ἀνδρὸς μὴ χωρισθῆναι, \u003cspan class=\"citation\"\u003e1COR 7.11\u003c/span\u003e ἐὰν δὲ καὶ χωρισθῇ, μενέτω ἄγαμος ἢ τῷ ἀνδρὶ καταλλαγήτω, καὶ ἄνδρα γυναῖκα μὴ ἀφιέναι. "],["proiel:20180408:greek-nt:27452","\u003cspan class=\"citation\"\u003e1COR 7.12\u003c/span\u003e τοῖς δὲ λοιποῖς λέγω ἐγώ, οὐχ ὁ κύριος· "],["proiel:20180408:greek-nt:27453","εἴ τις ἀδελφὸς γυναῖκα ἔχει ἄπιστον, καὶ αὕτη συνευδοκεῖ οἰκεῖν μετ’ αὐτοῦ, μὴ ἀφιέτω αὐτήν· "],["proiel:20180408:greek-nt:27454","\u003cspan class=\"citation\"\u003e1COR 7.13\u003c/span\u003e καὶ γυνὴ εἴ τις ἔχει ἄνδρα ἄπιστον καὶ οὗτος συνευδοκεῖ οἰκεῖν μετ’ αὐτῆς, μὴ ἀφιέτω τὸν ἄνδρα. "],["proiel:20180408:greek-nt:27455","\u003cspan class=\"citation\"\u003e1COR 7.14\u003c/span\u003e ἡγίασται γὰρ ὁ ἀνὴρ ὁ ἄπιστος ἐν τῇ γυναικί, καὶ ἡγίασται ἡ γυνὴ ἡ ἄπιστος ἐν τῷ ἀδελφῷ· "],["proiel:20180408:greek-nt:27456","ἐπεὶ ἄρα τὰ τέκνα ὑμῶν ἀκάθαρτά ἐστιν, "]]