[["torot:20180919:supr:83690","ѳеѡ҄филъ ѥ͑же о насъ цѣсарьствоуѥ. воѧ сътворивъ на скврънавыѧ срацины и͑зиде. "],["torot:20180919:supr:83692","и͑ се сътворивъ полоучи сⱕ ѥ͑моу. ѥ͑же ѥ͑моу бѣа͑ше любо. "],["torot:20180919:supr:83694","поплѣнивъ славъныѧ грады безбожь͗ныхъ срацинъ. и͑ждеже и͑ а͑мемоурʼмнинъ живѣа͑ше родъ. а͑мемоурʼмниѭ҄ же нарицаѭ҄тъ кнⱕза сь͗вѣтъ и͑хъ. тъ бо и͑ прь͗въи͗ сь͗вѣть͗никъ нарицаѥ͑тъ сⱕ. о͑брати сⱕ о͑тътѫдоу. приносⱕ намъ побѣдьная. и͑ плѣнъ многъ и͑ различенъ. "],["torot:20180919:supr:83701","симʼже бывʼшемъ. въста зълодѣи на крь͗стия͑ны. "],["torot:20180919:supr:83703","и͑ вʼсⱕ воѧ своѧ о҄устрои͑въ. на дроугоѥ͑ лѣто на вь͗злюбь͗ѥныи градъ къ а͑мориї приде поплѣнити ѥ͑го хотⱕ. "],["torot:20180919:supr:83705","толико бо бѣа͑ше вь͗злюбь͗ѥ͑ныи͗ и͑ славъныи͗ градъ. я͑коже въторъи словѣѣ͗ше о͑тъ цѣсарѣ града. "],["torot:20180919:supr:83707","да я͑ко о҄убо приде къ градоу. реченыи͗ скврънавъи а͑мемоурʼмни. начⱕ на градъ плъчити сⱕ. "],["torot:20180919:supr:83710","и͑ симъ тако бываѭ҄штемъ. о͑вогда же борⱕ сⱕ о͑вогда же лесть͗ми ль͗стⱕ градъ прѣѧ͗. "],["torot:20180919:supr:83712","Вьлѣзъ же безбожь͗ныи ѫ͑трь въ градъ. а͑кы безбожь͗ныи творѣше. "],["torot:20180919:supr:83714","ѡ҄ бѣды кʼто довь͗ленъ и͑сповѣдати. печали и͑ въздыхания и͑ плачь͗ людиї живѫштиїхъ въ градѣ томь. "],["torot:20180919:supr:83716","видⱕ о͑тʼць сн͆а кол҄ема. и͑ сн͆ъ о͑тʼца. и мати своѭ҄ дь͗штерь. и͑ дъшти своѭ҄ матерь. господинъ робы. и͑ роби господина. дроугъ дроуга. и͑ братъ брата. и͑ прокыѧ по рⱕдоу. и͑ просто решти дроузиї кол҄еми. дроузиї жегоми. дроузиї же давими. тако господьн҄ѫ сь͗мрьть вь͗зⱕшⱕ. "],["torot:20180919:supr:83729","да о҄уже никʼдеже покоя никʼдеже о͑слабь͗ѥ͑ния. никʼдеже животворⱕшта. "],["torot:20180919:supr:83731","нъ вь͗сь͗жде сь͗мрь͗ть͗ "],["torot:20180919:supr:209515","вь͗сь͗жде печаль͗. "],["torot:20180919:supr:209514","вь͗сь͗жде плачь͗ "],["torot:20180919:supr:209513","вьсь͗жде въздыхания. "],["torot:20180919:supr:209512","вь͗сь͗жде коления "],["torot:20180919:supr:209511","вь͗сьжде крьви. "],["torot:20180919:supr:209510","вь͗сь͗жде сль͗зы "],["torot:20180919:supr:84979","и͑ нѣстъ кто милоуѧ. "],["torot:20180919:supr:83735","и͑ нѣстъ кʼто милосръ͗доуѧ. "],["torot:20180919:supr:83736","ѡ҄ скрʼби "],["torot:20180919:supr:84980","о͑ бѣды. "],["torot:20180919:supr:83737","ѡ҄ плачь͗ "],["torot:20180919:supr:84981","ѡ҄ колениѥ. "],["torot:20180919:supr:83738","ѡ҄ безаконъныи͑мъ тѣломъ. "],["torot:20180919:supr:83739","како скврь͗нⱕтъ въздоуха лють͗ци. свои͑ми скврънавыи͑ми дѣлы. "],["torot:20180919:supr:83741","видⱕште безбожь͗нии͗ безаконьноѥ о҄убиваниѥ. дои͑дошⱕ и͑ новосвѣтълыѧ благовѣрию подвижьникы. ѥ͑же доухомь͗ господь͗н҄емь͗ златы строуѧ͗. добрыѧ цвѣть͗цⱕ крь͗стия͑номъ. о͑бь͗ходь͗ни дѣлател҄е. прѣдобрии мѫченици. "],["torot:20180919:supr:83747","и͑ съвⱕзавъше и͑мъ рѫцѣ и͑ нозѣ. повелѣшⱕ поустити къ странѣ срациньстѣ. затворити їхъ въ ть͗мници. и͑ блюсти зѣло. "],["torot:20180919:supr:83751","сь͗ н҄ими же и͑ безъ числа множь͗ство крь͗стия͑нъ. "],["torot:20180919:supr:83752","ѡ҄ чоудо "],["torot:20180919:supr:84989","како безаконʼникъ вⱕжетъ свободъныѧ. "],["torot:20180919:supr:83753","како робъ грѣхоу робы творитъ. ѥ͑же сѫтъ правдѣ дѣлател҄е. "],["torot:20180919:supr:83755","съвⱕзани же бывъше пои͑дошⱕ вь͗ печали мнозѣ и͑ въ тѫзѣ. "],["torot:20180919:supr:83756","пѫтемъ же. ѧ͑же хотѣа͑ше скврьнавыи сиї. а͑меноуръмнии͗. о҄убивааше. "],["torot:20180919:supr:83760","дроугыѧ же въ роботѫ дая͑ше свои͗мъ бол҄ѣромъ. "],["torot:20180919:supr:83761","дроугыѧ͑ же вь͗ темницѫ о͑тъпоуштаа͑ше. "],["torot:20180919:supr:83762","и͑дѣа͑хѫ же добрии мѫченици. вь͗ сурʼскѫ земь͗ѭ҄. лишени страждѫште. и͑ вь темницѫ поуштаѥ͑ми. "],["torot:20180919:supr:83766","вѣсте бо братиѥ͗ како плѣнь͗ници страждѫтъ. "],["torot:20180919:supr:83767","Въ темници же сѫштемъ. дроугъ дроуга моляше. молити гопода. да никакоже о͑блазнивъше сⱕ о͑тъ своѧ вѣры о͑тъпадѫтъ. "],["torot:20180919:supr:83771","се бо и͑мѣа͑ше ль͗стивъи͗ на о҄умѣ. да тъчь͗ѭ҄ въкоусⱕтъ о͑тъ брашь͗на ѥ͑моу. и͑ о͑бь͗шть͗никомъ быти вѣрѣ. "],["torot:20180919:supr:83774","да а͑ште то сътворⱕтъ. честь͗ныи͗мʼ и͑ великыи͑мъ даромъ достоини бѫдѫтʼ. "],["torot:20180919:supr:83776","да я͑ко се бѣа͑ше ѥ͑моу на о҄умѣ. минѫшⱕ з͆ лѣтъ вь͗ темь͗ници. чистѣ и͑ крѣпѣ своѭ҄ вѣрѫ блюдѫште. "],["torot:20180919:supr:83779","поважденъ же бывъ о͑тъ о͑ть͗ца своѥ͑го дия͑вола. пакость͗никъ. повелѣ въ͗дати сⱕ ѥ͑моу и͑ сь͗ н҄имъ быти. и͑ли не покоривъше сⱕ о͑сѫжденомъ быти на сь͗мрьть͗. "],["torot:20180919:supr:83783","и͑ повелѣ о͑тъ бол҄ѣръ свои͑хъ "],["torot:20180919:supr:84991","и͑ рече· "],["torot:20180919:supr:83784","и͑ди въ темь͗ницѫ. "],["torot:20180919:supr:83785","и͑ о҄устрои͑ ми на о҄утрия ѧ͑же и͑маши знамениты мѫжⱕ. нарицаѥ͑мыѧ крь͗стия͑ны. "],["torot:20180919:supr:83787","шедъ же лютъи слоуга тъ. и͑ вь͗лѣзъ въ темницѫ повелѣ и͑мъ и͑злѣсти. "],["torot:20180919:supr:83789","и͑злѣзъшемъ же и͑мъ. желѣзнами веригами съвⱕзати и͑хъ повелѣ. "],["torot:20180919:supr:83791","съвⱕзани же бывъше. непобѣдимиї вои͑ни хрь͗стови. и͑дѣа͑хѫ веселⱕште сⱕ къ пакость͗никоу. "],["torot:20180919:supr:83794","симʼ же ведомомъ бывъшемъ. въ а͑мемоурʼмнинъ дворъ. вь͗звѣстишⱕ ѥ͑мѹ о͑ н҄ихъ. "],["torot:20180919:supr:83797","и͑ рече посъланыи· "],["torot:20180919:supr:83798","се сиї стоѧ͑тъ прѣдъ тобоѭ҄. "],["torot:20180919:supr:83799","о͑нъ же къ н҄емоу "],["torot:20180919:supr:84992","покар҄ѣѭ҄ ли сⱕ нашемоу законоу. и͑ли ні. "],["torot:20180919:supr:83801","и͑ рече слоуга "],["torot:20180919:supr:84993","не вѣдѣ г͆и. "],["torot:20180919:supr:83802","о͑нъ же о͑тврʼзъ оуста своя и͑ рече тако· "],["torot:20180919:supr:83803","вь͗сѣчьскы примысливъше не могохомъ и͑хъ о҄увѣштати. о͑тъврѣшти сⱕ х͆а своѥго и͑ быти съ нами. "],["torot:20180919:supr:83805","нын҄я о҄убо и͑ди и͑ се и͑сповѣждь͗ и͑мъ. "],["torot:20180919:supr:83806","о͑бладаѧи͗ вь͗сеѭ҄ соуриѥѭ҄ сице къ вамъ глагол҄етъ· "],["torot:20180919:supr:83807","дъвѣма прѣдълежⱕштема вешть͗ма. и͑ котораѭ҄штема сⱕ и͑ма дроуга къ дроузѣ. ѥ͑дно и͑зволите. и͑ли о͑тъврѣшти сⱕ х͆а и͑ съ нами веселити сⱕ. и͑лі не покорⱕште сⱕ мечемъ дьнесь͗ съконʼчати сⱕ. "],["torot:20180919:supr:83812","Слышавъше же се добл҄ии͗ вои͑ни.  и͑ по и͑стинѣ дѣлател҄е хв͆и а͑кы и͑зъ ѥ͑динѣхъ о҄устъ.  и͑ ѥ͑динѣмъ гласомъ рѣшⱕ· "],["torot:20180919:supr:83815","не бѫди то ѥ͑же о͑тъврѣшти сⱕ намъ небесъскааго цр͆ѣ. "],["torot:20180919:supr:83816","нъ поклан҄яѥ͑мъ сⱕ трои͑ци ѥ͑дʼносѫшть͗нѣ и неразлѫчь͗нѣ. "],["torot:20180919:supr:83817","тебѣ же цѣсару противимъ сⱕ и͑ заповѣдемъ твои͑мъ не покараѥ͑мъ сⱕ. "],["torot:20180919:supr:83818","навыкохомъ бо о͑тъ ст͆ыи͑хъ кʼн҄игъ покар҄ѣти сⱕ богоу а͑ не кънⱕземъ. "],["torot:20180919:supr:83819","се же слышавъ льстивыи͗.  и͑ раждегъ сⱕ гнѣвомъ.  и͑ велми възъвавъ повелѣ на о҄утрия͑ на рѣцѣ тигрь͗стѣ да сⱕ о͑брⱕштѫтъ. и͑жде и͑ прьвѣѥ бѣшⱕ. "],["torot:20180919:supr:83823","тоуи͗жде сѫдоу быти прѣдъ лицемь льстивааго.  "],["torot:20180919:supr:83824","сътворишⱕ же шь͗ствиѥ ст͆ии͗.  о͑тъ реченааго мѣста до рѣкы.  о͑тъ часа девⱕтаа͑го до свѣта. "],["torot:20180919:supr:83827","да ако сⱕ приближишⱕ о͑бои близъ рѣкы. сии͑ же страстонось͗ци съвⱕзани. а͑ сии͗ ль͗стивыи͗ и͑ нео҄укроштеныи͗ пь͗съ.  по водѣ и͑ды повелѣ ѧ въ ѥ͗дʼнои͗ темніци затворити. "],["torot:20180919:supr:83831","и͑злѣзъ же и͑с корабья͗ приде на кон҄и кʼ н҄имъ. "],["torot:20180919:supr:83832","ставъ же рече слоугамъ свои͑мъ· "],["torot:20180919:supr:83833","приведѣте ми ѥ͗дʼного о͑ть͗ н҄ихъ.  да некъли понѣ тъ сⱕ мьнѣ о͑бѣштаѥ͑тъ.  и͑ тѣхъ сътворитъ о͑бѣштати сⱕ. "]]