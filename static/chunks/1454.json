[[48439,"ἢ καὶ ἰχθύν, μὴ ἀντὶ ἰχθύος ὄφιν αὐτῷ ἐπιδώσει; "],[48441,"\u003cspan class=\"citation\"\u003eLUKE 11.12\u003c/span\u003e ἢ καὶ αἰτήσει ᾠόν, μὴ ἐπιδώσει αὐτῷ σκορπίον; "],[20907,"\u003cspan class=\"citation\"\u003eLUKE 11.13\u003c/span\u003e εἰ οὖν ὑμεῖς πονηροὶ ὑπάρχοντες οἴδατε δόματα ἀγαθὰ διδόναι τοῖς τέκνοις ὑμῶν, πόσῳ μᾶλλον ὁ πατὴρ ὁ ἐξ οὐρανοῦ δώσει πνεῦμα ἅγιον τοῖς αἰτοῦσιν αὐτόν. "],[20908,"\u003cspan class=\"citation\"\u003eLUKE 11.14\u003c/span\u003e Καὶ ἦν ἐκβάλλων δαιμόνιον, καὶ αὐτὸ ἦν κωφόν· "],[48443,"ἐγένετο δὲ τοῦ δαιμονίου ἐξελθόντος ἐλάλησεν ὁ κωφός. "],[20910,"καὶ ἐθαύμασαν οἱ ὄχλοι· "],[20911,"\u003cspan class=\"citation\"\u003eLUKE 11.15\u003c/span\u003e τινὲς δὲ ἐξ αὐτῶν εἶπον· "],[20912,"ἐν Βεελζεβοὺλ τῷ ἄρχοντι τῶν δαιμονίων ἐκβάλλει τὰ δαιμόνια· "],[20913,"\u003cspan class=\"citation\"\u003eLUKE 11.16\u003c/span\u003e ἕτεροι δὲ πειράζοντες σημεῖον ἐξ οὐρανοῦ ἐζήτουν παρ’ αὐτοῦ. "],[20914,"\u003cspan class=\"citation\"\u003eLUKE 11.17\u003c/span\u003e αὐτὸς δὲ εἰδὼς αὐτῶν τὰ διανοήματα εἶπεν αὐτοῖς· "],[20915,"πᾶσα βασιλεία διαμερισθεῖσα ἐφ’ ἑαυτὴν ἐρημοῦται, καὶ οἶκος ἐπὶ οἶκον πίπτει. "],[20916,"\u003cspan class=\"citation\"\u003eLUKE 11.18\u003c/span\u003e εἰ δὲ καὶ ὁ σατανᾶς ἐφ’ ἑαυτὸν διεμερίσθη, πῶς σταθήσεται ἡ βασιλεία αὐτοῦ; "],[20917,"ὅτι λέγετε ἐν Βεελζεβοὺλ ἐκβάλλειν με τὰ δαιμόνια. "],[20918,"\u003cspan class=\"citation\"\u003eLUKE 11.19\u003c/span\u003e εἰ δὲ ἐγὼ ἐν Βεελζεβοὺλ ἐκβάλλω τὰ δαιμόνια, οἱ υἱοὶ ὑμῶν ἐν τίνι ἐκβάλλουσιν; "],[20919,"διὰ τοῦτο αὐτοὶ κριταὶ ἔσονται ὑμῶν. "],[20920,"\u003cspan class=\"citation\"\u003eLUKE 11.20\u003c/span\u003e εἰ δὲ ἐν δακτύλῳ θεοῦ ἐκβάλλω τὰ δαιμόνια, ἄρα ἔφθασεν ἐφ’ ὑμᾶς ἡ βασιλεία τοῦ θεοῦ. "],[20921,"\u003cspan class=\"citation\"\u003eLUKE 11.21\u003c/span\u003e Ὅταν ὁ ἰσχυρὸς καθωπλισμένος φυλάσσῃ τὴν ἑαυτοῦ αὐλήν, ἐν εἰρήνῃ ἐστὶν τὰ ὑπάρχοντα αὐτοῦ· "],[20922,"\u003cspan class=\"citation\"\u003eLUKE 11.22\u003c/span\u003e ἐπὰν δὲ ἰσχυρότερος αὐτοῦ ἐπελθὼν νικήσῃ αὐτόν, τὴν πανοπλίαν αὐτοῦ αἴρει ἐφ’ ᾗ ἐπεποίθει, καὶ τὰ σκῦλα αὐτοῦ διαδίδωσιν. "],[20923,"\u003cspan class=\"citation\"\u003eLUKE 11.23\u003c/span\u003e ὁ μὴ ὢν μετ’ ἐμοῦ κατ’ ἐμοῦ ἐστιν, καὶ ὁ μὴ συνάγων μετ’ ἐμοῦ σκορπίζει. "],[20924,"\u003cspan class=\"citation\"\u003eLUKE 11.24\u003c/span\u003e Ὅταν τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται δι’ ἀνύδρων τόπων ζητοῦν ἀνάπαυσιν, καὶ μὴ εὑρίσκον, λέγει· "],[20925,"ὑποστρέψω εἰς τὸν οἶκόν μου ὅθεν ἐξῆλθον· "],[20926,"\u003cspan class=\"citation\"\u003eLUKE 11.25\u003c/span\u003e καὶ ἐλθὸν εὑρίσκει σεσαρωμένον καὶ κεκοσμημένον. "],[20927,"\u003cspan class=\"citation\"\u003eLUKE 11.26\u003c/span\u003e τότε πορεύεται καὶ παραλαμβάνει ἕτερα πνεύματα πονηρότερα ἑαυτοῦ ἑπτά, καὶ εἰσελθόντα κατοικεῖ ἐκεῖ, καὶ γίνεται τὰ ἔσχατα τοῦ ἀνθρώπου ἐκείνου χείρονα τῶν πρώτων. "],[20928,"\u003cspan class=\"citation\"\u003eLUKE 11.27\u003c/span\u003e Ἐγένετο δὲ ἐν τῷ λέγειν αὐτὸν ταῦτα ἐπάρασά τις φωνὴν γυνὴ ἐκ τοῦ ὄχλου εἶπεν αὐτῷ· "],[20929,"μακαρία ἡ κοιλία ἡ βαστάσασά σε καὶ μαστοὶ οὓς ἐθήλασας. "],[20930,"\u003cspan class=\"citation\"\u003eLUKE 11.28\u003c/span\u003e αὐτὸς δὲ εἶπεν· "],[20931,"μενοῦν μακάριοι οἱ ἀκούοντες τὸν λόγον τοῦ θεοῦ καὶ φυλάσσοντες. "],[20932,"\u003cspan class=\"citation\"\u003eLUKE 11.29\u003c/span\u003e Τῶν δὲ ὄχλων ἐπαθροιζομένων ἤρξατο λέγειν· "],[20933,"ἡ γενεὰ αὕτη γενεὰ πονηρά ἐστιν· "],[20934,"σημεῖον ζητεῖ, καὶ σημεῖον οὐ δοθήσεται αὐτῇ εἰ μὴ τὸ σημεῖον Ἰωνᾶ. "],[20935,"\u003cspan class=\"citation\"\u003eLUKE 11.30\u003c/span\u003e καθὼς γὰρ ἐγένετο Ἰωνᾶς τοῖς Νινευείταις σημεῖον, οὕτως ἔσται καὶ ὁ υἱὸς τοῦ ἀνθρώπου τῇ γενεᾷ ταύτῃ. "],[20936,"\u003cspan class=\"citation\"\u003eLUKE 11.31\u003c/span\u003e βασίλισσα νότου ἐγερθήσεται ἐν τῇ κρίσει μετὰ τῶν ἀνδρῶν τῆς γενεᾶς ταύτης καὶ κατακρινεῖ αὐτούς· "],[20937,"ὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶνος, καὶ ἰδοὺ πλεῖον Σολομῶνος ὧδε. "],[20938,"\u003cspan class=\"citation\"\u003eLUKE 11.32\u003c/span\u003e ἄνδρες Νινευεῖται ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν αὐτήν· "],[20939,"ὅτι μετενόησαν εἰς τὸ κήρυγμα Ἰωνᾶ, καὶ ἰδοὺ πλεῖον Ἰωνᾶ ὧδε. "],[20940,"\u003cspan class=\"citation\"\u003eLUKE 11.33\u003c/span\u003e Οὐδεὶς λύχνον ἅψας εἰς κρύπτην τίθησιν οὐδὲ ὑπὸ τὸν μόδιον, ἀλλ’ ἐπὶ τὴν λυχνίαν, ἵνα οἱ εἰσπορευόμενοι τὸ φέγγος βλέπωσιν. "],[20941,"\u003cspan class=\"citation\"\u003eLUKE 11.34\u003c/span\u003e ὁ λύχνος τοῦ σώματός ἐστιν ὁ ὀφθαλμός σου. "],[20942,"ὅταν ὁ ὀφθαλμός σου ἁπλοῦς ᾖ, καὶ ὅλον τὸ σῶμά σου φωτεινόν ἐστιν· "],[20943,"ἐπὰν δὲ πονηρὸς ᾖ, καὶ τὸ σῶμά σου σκοτεινόν. "],[20944,"\u003cspan class=\"citation\"\u003eLUKE 11.35\u003c/span\u003e σκόπει οὖν μὴ τὸ φῶς τὸ ἐν σοὶ σκότος ἐστίν. "],[20945,"\u003cspan class=\"citation\"\u003eLUKE 11.36\u003c/span\u003e εἰ οὖν τὸ σῶμά σου ὅλον φωτεινόν, μὴ ἔχον τι μέρος σκοτεινόν, ἔσται φωτεινὸν ὅλον ὡς ὅταν ὁ λύχνος τῇ ἀστραπῇ φωτίζῃ σε. "],[20946,"\u003cspan class=\"citation\"\u003eLUKE 11.37\u003c/span\u003e Ἐν δὲ τῷ λαλῆσαι ἐρωτᾷ αὐτὸν Φαρισαῖος ὅπως ἀριστήσῃ παρ’ αὐτῷ· "],[20947,"εἰσελθὼν δὲ ἀνέπεσεν. "],[20948,"\u003cspan class=\"citation\"\u003eLUKE 11.38\u003c/span\u003e ὁ δὲ Φαρισαῖος ἰδὼν ἐθαύμασεν ὅτι οὐ πρῶτον ἐβαπτίσθη πρὸ τοῦ ἀρίστου. "],[20949,"\u003cspan class=\"citation\"\u003eLUKE 11.39\u003c/span\u003e εἶπεν δὲ ὁ κύριος πρὸς αὐτόν· "],[48445,"νῦν ὑμεῖς οἱ Φαρισαῖοι τὸ ἔξωθεν τοῦ ποτηρίου καὶ τοῦ πίνακος καθαρίζετε, "],[48446,"τὸ δὲ ἔσωθεν ὑμῶν γέμει ἁρπαγῆς καὶ πονηρίας. "],[20951,"\u003cspan class=\"citation\"\u003eLUKE 11.40\u003c/span\u003e ἄφρονες, οὐχ ὁ ποιήσας τὸ ἔξωθεν καὶ τὸ ἔσωθεν ἐποίησεν; "],[20952,"\u003cspan class=\"citation\"\u003eLUKE 11.41\u003c/span\u003e πλὴν τὰ ἐνόντα δότε ἐλεημοσύνην, καὶ ἰδοὺ πάντα καθαρὰ ὑμῖν ἐστιν. "],[20953,"\u003cspan class=\"citation\"\u003eLUKE 11.42\u003c/span\u003e ἀλλὰ οὐαὶ ὑμῖν τοῖς Φαρισαίοις, ὅτι ἀποδεκατοῦτε τὸ ἡδύοσμον καὶ τὸ πήγανον καὶ πᾶν λάχανον, καὶ παρέρχεσθε τὴν κρίσιν καὶ τὴν ἀγάπην τοῦ θεοῦ· "],[20954,"ταῦτα ἔδει ποιῆσαι καὶ ἐκεῖνα μὴ παρεῖναι. "],[20955,"\u003cspan class=\"citation\"\u003eLUKE 11.43\u003c/span\u003e οὐαὶ ὑμῖν τοῖς Φαρισαίοις, ὅτι ἀγαπᾶτε τὴν πρωτοκαθεδρίαν ἐν ταῖς συναγωγαῖς καὶ τοὺς ἀσπασμοὺς ἐν ταῖς ἀγοραῖς. "]]