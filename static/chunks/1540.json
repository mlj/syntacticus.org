[[26494,"\u003cspan class=\"citation\"\u003eROM 15.20\u003c/span\u003e οὕτως δὲ φιλοτιμούμενον εὐαγγελίζεσθαι οὐχ ὅπου ὠνομάσθη Χριστός, ἵνα μὴ ἐπ’ ἀλλότριον θεμέλιον οἰκοδομῶ, "],[63970," \u003cspan class=\"citation\"\u003eROM 15.21\u003c/span\u003e ἀλλὰ καθὼς γέγραπται, "],[63971,"οἷς οὐκ ἀνηγγέλη περὶ αὐτοῦ ὄψονται, καὶ οἳ οὐκ ἀκηκόασιν συνήσουσιν. "],[26495,"\u003cspan class=\"citation\"\u003eROM 15.22\u003c/span\u003e Διὸ καὶ ἐνεκοπτόμην τὰ πολλὰ τοῦ ἐλθεῖν πρὸς ὑμᾶς· "],[26496,"\u003cspan class=\"citation\"\u003eROM 15.23\u003c/span\u003e νυνὶ δὲ μηκέτι τόπον ἔχων ἐν τοῖς κλίμασι τούτοις, ἐπιποθίαν δὲ ἔχων τοῦ ἐλθεῖν πρὸς ὑμᾶς ἀπὸ πολλῶν ἐτῶν, \u003cspan class=\"citation\"\u003eROM 15.24\u003c/span\u003e ὡς ἂν πορεύωμαι εἰς τὴν Σπανίαν· ἐλπίζω γὰρ διαπορευόμενος θεάσασθαι ὑμᾶς καὶ ὑφ’ ὑμῶν προπεμφθῆναι ἐκεῖ, ἐὰν ὑμῶν πρῶτον ἀπὸ μέρους ἐμπλησθῶ. "],[26498,"\u003cspan class=\"citation\"\u003eROM 15.25\u003c/span\u003e νυνὶ δὲ πορεύομαι εἰς Ἱερουσαλὴμ διακονῶν τοῖς ἁγίοις. "],[26499,"\u003cspan class=\"citation\"\u003eROM 15.26\u003c/span\u003e ηὐδόκησαν γὰρ Μακεδονία καὶ Ἀχαΐα κοινωνίαν τινὰ ποιήσασθαι εἰς τοὺς πτωχοὺς τῶν ἁγίων τῶν ἐν Ἱερουσαλήμ. "],[26500,"\u003cspan class=\"citation\"\u003eROM 15.27\u003c/span\u003e ηὐδόκησαν γάρ, καὶ ὀφειλέται εἰσὶν αὐτῶν· "],[26501,"εἰ γὰρ τοῖς πνευματικοῖς αὐτῶν ἐκοινώνησαν τὰ ἔθνη, ὀφείλουσιν καὶ ἐν τοῖς σαρκικοῖς λειτουργῆσαι αὐτοῖς. "],[26502,"\u003cspan class=\"citation\"\u003eROM 15.28\u003c/span\u003e τοῦτο οὖν ἐπιτελέσας, καὶ σφραγισάμενος αὐτοῖς τὸν καρπὸν τοῦτον, ἀπελεύσομαι δι’ ὑμῶν εἰς Σπανίαν· "],[26503,"\u003cspan class=\"citation\"\u003eROM 15.29\u003c/span\u003e οἶδα δὲ ὅτι ἐρχόμενος πρὸς ὑμᾶς ἐν πληρώματι εὐλογίας Χριστοῦ ἐλεύσομαι. "],[26504,"\u003cspan class=\"citation\"\u003eROM 15.30\u003c/span\u003e παρακαλῶ δὲ ὑμᾶς, ἀδελφοί, διὰ τοῦ κυρίου ἡμῶν Ἰησοῦ Χριστοῦ καὶ διὰ τῆς ἀγάπης τοῦ πνεύματος, συναγωνίσασθαί μοι ἐν ταῖς προσευχαῖς ὑπὲρ ἐμοῦ πρὸς τὸν θεόν, \u003cspan class=\"citation\"\u003eROM 15.31\u003c/span\u003e ἵνα ῥυσθῶ ἀπὸ τῶν ἀπειθούντων ἐν τῇ Ἰουδαίᾳ καὶ ἡ διακονία μου ἡ εἰς Ἱερουσαλὴμ εὐπρόσδεκτος τοῖς ἁγίοις γένηται, \u003cspan class=\"citation\"\u003eROM 15.32\u003c/span\u003e ἵνα ἐλθὼν ἐν χαρᾷ πρὸς ὑμᾶς διὰ θελήματος θεοῦ συναναπαύσωμαι ὑμῖν. "],[26505,"\u003cspan class=\"citation\"\u003eROM 15.33\u003c/span\u003e ὁ δὲ θεὸς τῆς εἰρήνης μετὰ πάντων ὑμῶν· "],[26506,"ἀμήν."],[26507,"\u003cspan class=\"citation\"\u003eROM 16.1\u003c/span\u003e Συνίστημι δὲ ὑμῖν Φοίβην τὴν ἀδελφὴν ἡμῶν, οὖσαν διάκονον τῆς ἐκκλησίας τῆς ἐν Κενχρεαῖς, \u003cspan class=\"citation\"\u003eROM 16.2\u003c/span\u003e ἵνα αὐτὴν προσδέξησθε ἐν κυρίῳ ἀξίως τῶν ἁγίων, καὶ παραστῆτε αὐτῇ ἐν ᾧ ἂν ὑμῶν χρῄζῃ πράγματι, "],[63974,"καὶ γὰρ αὐτὴ προστάτις πολλῶν ἐγενήθη καὶ ἐμοῦ αὐτοῦ. "],[26508,"\u003cspan class=\"citation\"\u003eROM 16.3\u003c/span\u003e Ἀσπάσασθε Πρίσκαν καὶ Ἀκύλαν τοὺς συνεργούς μου ἐν Χριστῷ Ἰησοῦ, \u003cspan class=\"citation\"\u003eROM 16.4\u003c/span\u003e οἵτινες ὑπὲρ τῆς ψυχῆς μου τὸν ἑαυτῶν τράχηλον ὑπέθηκαν, οἷς οὐκ ἐγὼ μόνος εὐχαριστῶ ἀλλὰ καὶ πᾶσαι αἱ ἐκκλησίαι τῶν ἐθνῶν, \u003cspan class=\"citation\"\u003eROM 16.5\u003c/span\u003e καὶ τὴν κατ’ οἶκον αὐτῶν ἐκκλησίαν. "],[26509,"ἀσπάσασθε Ἐπαινετὸν τὸν ἀγαπητόν μου, ὅς ἐστιν ἀπαρχὴ τῆς Ἀσίας εἰς Χριστόν. "],[26510,"\u003cspan class=\"citation\"\u003eROM 16.6\u003c/span\u003e ἀσπάσασθε Μαρίαμ, ἥτις πολλὰ ἐκοπίασεν εἰς ὑμᾶς. "],[26511,"\u003cspan class=\"citation\"\u003eROM 16.7\u003c/span\u003e ἀσπάσασθε Ἀνδρόνικον καὶ Ἰουνιᾶν τοὺς συγγενεῖς μου καὶ συναιχμαλώτους μου, οἵτινές εἰσιν ἐπίσημοι ἐν τοῖς ἀποστόλοις, οἳ καὶ πρὸ ἐμοῦ γέγοναν ἐν Χριστῷ. "],[26512,"\u003cspan class=\"citation\"\u003eROM 16.8\u003c/span\u003e ἀσπάσασθε Ἀμπλιᾶτον τὸν ἀγαπητόν μου ἐν κυρίῳ. "],[26513,"\u003cspan class=\"citation\"\u003eROM 16.9\u003c/span\u003e ἀσπάσασθε Οὐρβανὸν τὸν συνεργὸν ἡμῶν ἐν Χριστῷ καὶ Στάχυν τὸν ἀγαπητόν μου. "],[26514,"\u003cspan class=\"citation\"\u003eROM 16.10\u003c/span\u003e ἀσπάσασθε Ἀπελλῆν τὸν δόκιμον ἐν Χριστῷ. "],[26515,"ἀσπάσασθε τοὺς ἐκ τῶν Ἀριστοβούλου. "],[26516,"\u003cspan class=\"citation\"\u003eROM 16.11\u003c/span\u003e ἀσπάσασθε Ἡρῳδίωνα τὸν συγγενῆ μου. "],[26517,"ἀσπάσασθε τοὺς ἐκ τῶν Ναρκίσσου τοὺς ὄντας ἐν κυρίῳ. "],[26518,"\u003cspan class=\"citation\"\u003eROM 16.12\u003c/span\u003e ἀσπάσασθε Τρύφαιναν καὶ Τρυφῶσαν τὰς κοπιώσας ἐν κυρίῳ. "],[26519,"ἀσπάσασθε Περσίδα τὴν ἀγαπητήν, ἥτις πολλὰ ἐκοπίασεν ἐν κυρίῳ. "],[26520,"\u003cspan class=\"citation\"\u003eROM 16.13\u003c/span\u003e ἀσπάσασθε Ῥοῦφον τὸν ἐκλεκτὸν ἐν κυρίῳ καὶ τὴν μητέρα αὐτοῦ καὶ ἐμοῦ. "],[26521,"\u003cspan class=\"citation\"\u003eROM 16.14\u003c/span\u003e ἀσπάσασθε Ἀσύνκριτον, Φλέγοντα, Ἑρμῆν, Πατροβᾶν, Ἑρμᾶν, καὶ τοὺς σὺν αὐτοῖς ἀδελφούς. "],[26522,"\u003cspan class=\"citation\"\u003eROM 16.15\u003c/span\u003e ἀσπάσασθε Φιλόλογον καὶ Ἰουλίαν, Νηρέα καὶ τὴν ἀδελφὴν αὐτοῦ, καὶ Ὀλυμπᾶν, καὶ τοὺς σὺν αὐτοῖς πάντας ἁγίους. "],[26523,"\u003cspan class=\"citation\"\u003eROM 16.16\u003c/span\u003e ἀσπάσασθε ἀλλήλους ἐν φιλήματι ἁγίῳ. "],[26524,"ἀσπάζονται ὑμᾶς αἱ ἐκκλησίαι πᾶσαι τοῦ Χριστοῦ. "],[26525,"\u003cspan class=\"citation\"\u003eROM 16.17\u003c/span\u003e Παρακαλῶ δὲ ὑμᾶς, ἀδελφοί, σκοπεῖν τοὺς τὰς διχοστασίας καὶ τὰ σκάνδαλα παρὰ τὴν διδαχὴν ἣν ὑμεῖς ἐμάθετε ποιοῦντας, καὶ ἐκκλίνετε ἀπ’ αὐτῶν· "],[26526,"\u003cspan class=\"citation\"\u003eROM 16.18\u003c/span\u003e οἱ γὰρ τοιοῦτοι τῷ κυρίῳ ἡμῶν Χριστῷ οὐ δουλεύουσιν ἀλλὰ τῇ ἑαυτῶν κοιλίᾳ, καὶ διὰ τῆς χρηστολογίας καὶ εὐλογίας ἐξαπατῶσιν τὰς καρδίας τῶν ἀκάκων. "],[26527,"\u003cspan class=\"citation\"\u003eROM 16.19\u003c/span\u003e ἡ γὰρ ὑμῶν ὑπακοὴ εἰς πάντας ἀφίκετο· "],[26528,"ἐφ’ ὑμῖν οὖν χαίρω, "],[63975,"θέλω δὲ ὑμᾶς σοφοὺς εἶναι εἰς τὸ ἀγαθόν, ἀκεραίους δὲ εἰς τὸ κακόν. "],[26529,"\u003cspan class=\"citation\"\u003eROM 16.20\u003c/span\u003e ὁ δὲ θεὸς τῆς εἰρήνης συντρίψει τὸν σατανᾶν ὑπὸ τοὺς πόδας ὑμῶν ἐν τάχει. "],[26530,"Ἡ χάρις τοῦ κυρίου ἡμῶν Ἰησοῦ μεθ’ ὑμῶν. "],[26531,"\u003cspan class=\"citation\"\u003eROM 16.21\u003c/span\u003e Ἀσπάζεται ὑμᾶς Τιμόθεος ὁ συνεργός μου, καὶ Λούκιος καὶ Ἰάσων καὶ Σωσίπατρος οἱ συγγενεῖς μου. "]]