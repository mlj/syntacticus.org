[["torot:20180323:suz-lav:211974","хрсьꙗномъ бо многыми напастьми внити въ црство нбсное. "],["torot:20180323:suz-lav:211975","но нужници въсхытають е. "],["torot:20180323:suz-lav:211976","но не предажь нас до концѧ. имени твоѥго ради стаг. "],["torot:20180323:suz-lav:211978","и не ѡстави млсти твоеꙗ ѿ нас. "],["torot:20180323:suz-lav:211979","аще бо безаконьꙗ назриши то кто постоить. "],["torot:20180323:suz-lav:211980","ты бо вѣси влдко наших согрѣшении. движеньꙗ на зло. "],["torot:20180323:suz-lav:212134","ѥдино прѣщенье. "],["torot:20180323:suz-lav:211982","ѥдина казнь. "],["torot:20180323:suz-lav:211983","многовещныꙗ имуще раны. "],["torot:20180323:suz-lav:211984","и се притраньнѣе и страшнѣе. ꙗко на хрсьꙗньскѣ родѣ страх и колѣбанье. и бѣда ѹстрани сѧ. "],["torot:20180323:suz-lav:211987","праведно достоино ес. тако да накажем сѧ. "],["torot:20180323:suz-lav:212152","и тако вѣруем. "],["torot:20180323:suz-lav:211990","подобаше нам со иѡвомь гл҃ати. "],["torot:20180323:suz-lav:211991","ꙗко гсви любо тако и быс. "],["torot:20180323:suz-lav:211992","казними бо влдку познаем. ѥгоже мы прогнѣвахом. "],["torot:20180323:suz-lav:211994","прославлени бывше. не прославихомъ. "],["torot:20180323:suz-lav:211996","почтени бывше не почтохомъ. "],["torot:20180323:suz-lav:211997","ѡст҃ивше сѧ не разумѣхомъ. "],["torot:20180323:suz-lav:211998","куплени бывше не поработихом "],["torot:20180323:suz-lav:212135","поработивше сѧ. не ꙗко ѡц҃ѧ постыдѣхом сѧ. "],["torot:20180323:suz-lav:212000","согрѣшихом "],["torot:20180323:suz-lav:212137","казними ѥсмы. "],["torot:20180323:suz-lav:212136","ꙗко створихом тако и приꙗхом. "],["torot:20180323:suz-lav:212002","но ѡбаче надѣем сѧ на млсть великаго б҃а. "],["torot:20180323:suz-lav:212003","кажеть ны добрѣ влдка бл҃гыи. "],["torot:20180323:suz-lav:212004","не по безаконью нашему створи нам. "],["torot:20180323:suz-lav:212005","ни по грѣхом нашим въздасть нам. "],["torot:20180323:suz-lav:212006","тако подобает бл҃гому влдцѣ казати. "],["torot:20180323:suz-lav:212007","ѡ неизреченное члв҃колюбье. "],["torot:20180323:suz-lav:212008","понеже хотѧще ѹклонихом сѧ ѿ заповѣди ѥго. се ѹже не хотѧще терпим. все с нужею. "],["torot:20180323:suz-lav:212011","понеже не волею кдѣ бѣ в нас въздыханье. "],["torot:20180323:suz-lav:212153","нонѣ же плачь пространи сѧ. "],["torot:20180323:suz-lav:212013","исаіꙗ бо прр҃къ глет. "],["torot:20180323:suz-lav:212014","гси в печали помѧнухом тѧ "],["torot:20180323:suz-lav:212138","в печали мало наказанье твоѥ ес намъ. "],["torot:20180323:suz-lav:212015","да никто же дерзнеть рещи. ꙗко ненавидими б҃омь ѥсмы. "],["torot:20180323:suz-lav:212017","да не будеть "],["torot:20180323:suz-lav:212139","кого тако б҃ъ любить ꙗкоже ны възлюбилъ ес. и възнеслъ ѥсть "],["torot:20180323:suz-lav:212140","никого же. "],["torot:20180323:suz-lav:212019","имже паче ꙗрость свою въздвиже на ны. ꙗко паче всѣх почтени бывше. горѣе всѣх здѣꙗхом грѣхы. ꙗкож паче всѣх просвѣщени бывше влд҃чню волю дѣюще. и не презрѣвше в лѣпоту паче инѣхъ казними ѥсмы. "],["torot:20180323:suz-lav:212024","тѣм же глет к нам пррк҃мь. "],["torot:20180323:suz-lav:212132","ѡбратите сѧ ко мнѣ. всѣмъ срдцемь вашим. постомъ и плачем. любовью другъ къ другу. не воздающа зла за зло. правѧща судъ ѡбидимую вдовицю. ѡклеветающе таи ближнѧго сего изгонѧще. по б҃оѡц҃ю дв҃ду глщ҃ю. "],["torot:20180323:suz-lav:212033","избави мѧ ѿ клеветы члв҃ча. и схраню заповѣди твоꙗ. "],["torot:20180323:suz-lav:212035","да аще сице створим. всѣх грѣх прощени будемъ. и ꙗко чадомъ своимъ. подасть нам всѧ прошеньꙗ наша. "],["torot:20180323:suz-lav:212039","ѿ тебе бо ѡ влдко. и всепрчстаꙗ мт҃и. всѧко даньѥ бл҃го. и дари свыше посылают сѧ. "],["torot:20180323:suz-lav:212043","нынѧ и прис и в бесконечныꙗ вѣкы аминь. "],["torot:20180323:suz-lav:212044","В тоже лѣт. б҃ъ вложи и в срдце кнѧземъ русскымъ. "],["torot:20180323:suz-lav:212046","ходиша бо кнѧзи русстии вси на половци. ст҃ославъ всеволодичь. рюрикъ ростиславичь. володимеръ глѣбовичь. ст҃ославичь глѣбъ. гюргевичь глѣбъ туровьскыи. романовичь мстиславъ. двд҃вчь изѧславъ. всеволодъ мстиславичь. и галичьскаꙗ помочь. и володимерьскаꙗ. и лучьскаꙗ. "],["torot:20180323:suz-lav:212058","и подоша к ним вкупѣ вси. "],["torot:20180323:suz-lav:212059","и перешедше ѹголъ рѣку .е҃. дн҃ии Искаша ихъ "],["torot:20180323:suz-lav:212133","володимеръ же глѣбовичь внукъ юргевъ. ѣздѧше напереду в сторожих с переꙗславци. "],["torot:20180323:suz-lav:212061","и берендѣевъ было с нимь в҃҂ и .р҃. "],["torot:20180323:suz-lav:212062","Половци же ѹслышавше русь ѡже пришли на них. ради быша надѣюще сѧ на силу "],["torot:20180323:suz-lav:212144","рекоша. "],["torot:20180323:suz-lav:212064","се б҃ъ вдалъ ес кнѧзи русскиѣ. и полкы ихъ в руцѣ наши. "],["torot:20180323:suz-lav:212066","ѹстремиша сѧ на бои. не вѣдуще гл҃емаго. ꙗко "],["torot:20180323:suz-lav:212145","нѣс мужьства. ни ес думы противу бв҃и. "],["torot:20180323:suz-lav:212070","поидоша противу володимеру. кличючи ꙗко пожрети хотѧще. "],["torot:20180323:suz-lav:212072","володимеръ же бж҃ьею помочью и ст҃ое бц҃и. и дѣда своѥго стго млт҃вою ѹкрѣплѧѥм и ѡц҃а своѥго. поиде противу им. "],["torot:20180323:suz-lav:212075","испросилъ сѧ бѧше ѹ ст҃ослава. рекъ "],["torot:20180323:suz-lav:212146","моꙗ волость пуста ѿ половець. "],["torot:20180323:suz-lav:212077","пусти мѧ ѡч҃е ст҃ославе напередъ с сторожи. "],["torot:20180323:suz-lav:212078","кнѧзи же русстии не ѹтѧгли бѧху с володимеромъ. "],["torot:20180323:suz-lav:212079","половци же ѹзрѣвше полкъ володимерь. крѣпко идущь на них. побѣгоша гоними гнѣвомъ бж҃ьимъ и ст҃ое бц҃и. "],["torot:20180323:suz-lav:212082","наши же погнаша сѣкуще ꙗ. "],["torot:20180323:suz-lav:212142",".з҃. тысѧчь руками изъимаша ихъ "],["torot:20180323:suz-lav:212143","кнѧзии ѡдинѣхъ было половьцьсскых .у҃. и .з҃і. "],["torot:20180323:suz-lav:212083","Кобѧка руками ꙗша. ѡсолука. барака. тарга. данила. башкърта. тарсука. изу. глѣба тирьевича. ексна. алака. и толгыꙗ. двдв҃ча тести с сыномъ. тѣтиꙗ с сыном. кобѧкова тьсти турундаꙗ. "],["torot:20180323:suz-lav:212089","и поможе б҃ъ и ст҃аꙗ бц҃ѧ володимеру. мсцѧ. иунѧ. въ .л҃а. дн҃ь. в понедѣлник. на памѧт стаг. евдокима новаг. "],["torot:20180323:suz-lav:212094","Сдѣꙗ гсь спс҃ньѥ велико нашим кнѧзем и воѥмъ ихъ. надъ врагы нашими. "],["torot:20180323:suz-lav:212096","побѣжени быша иноплеменьници. и кумани. рекше половци. "],["torot:20180323:suz-lav:212099","и реч володимеръ "],["torot:20180323:suz-lav:212141","сь дн҃ь иже створи гсь. "],["torot:20180323:suz-lav:212100","възрадуѥм сѧ и възвеселим сѧ во нь. "],["torot:20180323:suz-lav:212101","ꙗко гсь избавил ны ес ѿ врагъ наших. и покори врагы наша под нозѣ наши. и скруши главы змиевыꙗ. "],["torot:20180323:suz-lav:212104","и быс радость велика. "],["torot:20180323:suz-lav:212105","дружина ѡполониша сѧ. "],["torot:20180323:suz-lav:212106","и колодникы поведоша. "],["torot:20180323:suz-lav:212107","ѡружьꙗ добыша и конь. "],["torot:20180323:suz-lav:212108","и възвратиша сѧ домовь славѧще б҃а и ст҃ую бц҃ю. скорую помощницю. роду хрсьꙗньску ⁘ "],["torot:20180323:suz-lav:201474","Того ж҃ лѣт҃. здумаша ѡлгови внуци на половци. занеже бѧху не ходили. томь лѣт҃. со всею кнѧзьѥю. но сами поидоша ѡ собѣ. рекуще "],["torot:20180323:suz-lav:201612","мы ѥсмы ци не кнѧзи же "],["torot:20180323:suz-lav:201858","[поидем҃] "],["torot:20180323:suz-lav:201859","такы же собѣ хвалы добудем҃. "],["torot:20180323:suz-lav:201481","и снѧша сѧ оу переяславлѧ. игорь. съ двѣма с҃нома из новагорода сѣверьскаго. ис трубѣча всеволодъ. брата ѥго ѡлговичь с҃тославъ. из рыльска. и черниговьская помочь. "],["torot:20180323:suz-lav:201487","и внидоша в землю ихъ. "],["torot:20180323:suz-lav:201488","половьци же оуслышавше. поидоша рекуще "],["torot:20180323:suz-lav:201614","брат҃я наша избита и ѡц҃и наши. "],["torot:20180323:suz-lav:201490","а друзии изъимани. "],["torot:20180323:suz-lav:201491","а се нонѣ на нас҃ идут҃ "],["torot:20180323:suz-lav:201615","послаша сѧ по всеи земли своєи. "],["torot:20180323:suz-lav:201492","а сами поидоша к симъ. "],["torot:20180323:suz-lav:201493","и ждаша дружины своея. "],["torot:20180323:suz-lav:201494","а си к ним҃ идуть к вежамъ ихъ. "],["torot:20180323:suz-lav:201495","они же не пустѧчи в вежѣ срѣтоша ихъ. "],["torot:20180323:suz-lav:201496","а дружины не дождавъше и сступиша сѧ. "],["torot:20180323:suz-lav:201497","и побѣжени бывше половци. и биша и до вежь. "],["torot:20180323:suz-lav:201499","множество полона взѧша жены и дѣти. "],["torot:20180323:suz-lav:201500","и стояша на вежах҃ .г҃. дн҃и. веселѧ сѧ. а рекуще "],["torot:20180323:suz-lav:201621","брат҃я наша ходили с ст҃ославомъ великим҃ кнѧзем҃. "],["torot:20180323:suz-lav:201503","и били сѧ с ними зрѧ на переяславль. "],["torot:20180323:suz-lav:201504","а ѡни сами к ним҃ пришли "],["torot:20180323:suz-lav:201622","а в землю ихъ не смѣли по них҃ ити. "]]