[[102981,"Nis nan þe on minum naman mægen wyrce \u0026 mæge raðe be me yfele specan. "],[102982,"\u003cspan class=\"citation\"\u003eWSCp MARK 9.40\u003c/span\u003e Se þe nis agen eow se is for eow. "],[102983,"\u003cspan class=\"citation\"\u003eWSCp MARK 9.41\u003c/span\u003e Soðlice se ðe sylð drinc eow calic fulne wæteres on minum naman forþam ge Cristes synt ic eow soþ secge, ne forlyst he his mede. "],[102984,"\u003cspan class=\"citation\"\u003eWSCp MARK 9.42\u003c/span\u003e And swa hwa swa gedrefð ænne of þyssum lytlingum on me gelyfendum betere him wære þæt an cweornstan wære to his swuran gecnyt \u0026 wære on sæ beworpen. "],[102985,"\u003cspan class=\"citation\"\u003eWSCp MARK 9.43\u003c/span\u003e And gif þin hand þe swicað, ceorf hi of; "],[102986,"Betere þe is þæt þu wanhal to life ga þonne þu twa handa hæbbe \u0026 fare on helle \u0026 on unacwencedlic fyr. \u003cspan class=\"citation\"\u003eWSCp MARK 9.44\u003c/span\u003e Þar hyra wyrm ne swylt \u0026 fyr ne bið acwenced. "],[102989,"\u003cspan class=\"citation\"\u003eWSCp MARK 9.45\u003c/span\u003e And gif ðin fot swicað þe, ceorf hine of; "],[102990,"Betere þe is þæt þu healt ga on ece lif þonne þu hæbbe twegen fet \u0026 si aworpen on helle unacwencedlices fyres. \u003cspan class=\"citation\"\u003eWSCp MARK 9.46\u003c/span\u003e Þar hyra wyrm ne swylt ne fyr ne bið adwæsced. "],[102992,"\u003cspan class=\"citation\"\u003eWSCp MARK 9.47\u003c/span\u003e Gif þin eage þe swicað, weorp hit ut; "],[102993,"Betere þe is mid anum eagan gan on Godes rice þonne twa eagan hæbbende sy aworpen on helle fyr. \u003cspan class=\"citation\"\u003eWSCp MARK 9.48\u003c/span\u003e Þar hyra wyrm ne swylt ne fyr ne bið acwenced. "],[102996,"\u003cspan class=\"citation\"\u003eWSCp MARK 9.49\u003c/span\u003e Soðlice ælc man bið mid fyre gesylt "],[102997,"\u0026 ælc offrung bið mid sealte gesylt. "],[102998,"\u003cspan class=\"citation\"\u003eWSCp MARK 9.50\u003c/span\u003e God is sealt "],[102999,"gif þæt sealt unsealt biþ on þam þe ge hit syltað; "],[103000,"Habbað sealt on eow "],[103001,"\u0026 habbað sibbe betwux eow. "],[103002,"\u003cspan class=\"citation\"\u003eWSCp MARK 10.1\u003c/span\u003e And þanon he com on Iudeisce endas of Iordane; "],[103003,"þa comon eft menigu to him "],[103004,"\u0026 swa swa he gewunode he hi lærde eft sona. "],[103005,"\u003cspan class=\"citation\"\u003eWSCp MARK 10.2\u003c/span\u003e Ða genealæhton him Pharisei \u0026 hine axodon hwæþer alyfð ænegum men his wif forlætan his þus fandigende. "],[103006,"\u003cspan class=\"citation\"\u003eWSCp MARK 10.3\u003c/span\u003e Þa andswarode he him, "],[103007,"hwæt bead Moyses eow? "],[103008,"\u003cspan class=\"citation\"\u003eWSCp MARK 10.4\u003c/span\u003e Hi sædon, "],[103009,"Moyses lyfde þæt man write hiwgedales boc \u0026 hi forlete. "],[103010,"\u003cspan class=\"citation\"\u003eWSCp MARK 10.5\u003c/span\u003e Ða cwæð se hælend, "],[103011,"for eower heortan heardnesse he eow wrat þis bebod. "],[103012,"\u003cspan class=\"citation\"\u003eWSCp MARK 10.6\u003c/span\u003e Fram fruman gesceafte God hi geworhte wæpnedman \u0026 wimman. "],[103013,"\u003cspan class=\"citation\"\u003eWSCp MARK 10.7\u003c/span\u003e \u0026 cwæð, "],[103014,"for þam se mann forlæt his fæder \u0026 modor \u0026 hine his wife geþeot. "],[103015,"\u003cspan class=\"citation\"\u003eWSCp MARK 10.8\u003c/span\u003e \u0026 beoð twegen on anum flæsce; "],[103016,"Witodlice ne synt na twegen ac an flæsc. "],[103017,"\u003cspan class=\"citation\"\u003eWSCp MARK 10.9\u003c/span\u003e Þæt God gesamnode ne syndrige þæt nan man. "],[103018,"\u003cspan class=\"citation\"\u003eWSCp MARK 10.10\u003c/span\u003e And eft innan huse his leorningcnihtas hine be þam ylcan ahsodon. "],[103019,"\u003cspan class=\"citation\"\u003eWSCp MARK 10.11\u003c/span\u003e Ða cwæð he, "],[103020,"swa hwylc mann swa his wif forlæt \u0026 oþer nimð unrihthæmed he wyrcð þurh hi. "],[103021,"\u003cspan class=\"citation\"\u003eWSCp MARK 10.12\u003c/span\u003e And gif þæt wif hire were forlæt \u0026 oþerne nimð heo unrihthæmð. "],[103022,"\u003cspan class=\"citation\"\u003eWSCp MARK 10.13\u003c/span\u003e And hi brohton him hyra lytlingas þæt he hi æthrine; "],[103023,"þa ciddon his leorningcnihtas þam ðe hi brohton. "],[103024,"\u003cspan class=\"citation\"\u003eWSCp MARK 10.14\u003c/span\u003e Þa se hælend hi geseah unwurðlice he hit forbead \u0026 sæde him, "],[103025,"lætað þa lytlingas to me cuman "],[103026,"\u0026 ne forbeode ge him; "],[103027,"Soðlice swylcera is heofona rice. "],[103028,"\u003cspan class=\"citation\"\u003eWSCp MARK 10.15\u003c/span\u003e Soþlice ic secge eow "],[103029,"swa hwylc swa Godes rice ne onfehð swa lytling ne mæg he þæt. "],[103030,"\u003cspan class=\"citation\"\u003eWSCp MARK 10.16\u003c/span\u003e Ða beclypte he hi \u0026 his handa ofer hi settende bletsode hi. "],[103031,"\u003cspan class=\"citation\"\u003eWSCp MARK 10.17\u003c/span\u003e And þa he on wege eode, sum him to arn \u0026 gebigedum cneowe toforan him cwæð \u0026 bæd hine, "],[103033,"la goda lareow, hwæt do ic þæt ic ece lif age? "],[103034,"\u003cspan class=\"citation\"\u003eWSCp MARK 10.18\u003c/span\u003e Þa cwæð se hælend, "],[103035,"hwi segst þu me godne; "],[103036,"Nis nan mann god buton God ana. "],[103037,"\u003cspan class=\"citation\"\u003eWSCp MARK 10.19\u003c/span\u003e Canst þu ða bebodu, "],[103038,"ne unrihthæm þu, "],[103039,"ne slyh þu, "],[103040,"ne stel þu, "],[103041,"ne sege þu lease gewitnesse "],[158248,"facen ne do ðu, "],[103043,"wurða þinne fæder \u0026 þine modor? "],[103044,"\u003cspan class=\"citation\"\u003eWSCp MARK 10.20\u003c/span\u003e Ða andswarode he, "],[103045,"goda Lareow, eall ðis ic geheold of minre geoguðe. "],[103046,"\u003cspan class=\"citation\"\u003eWSCp MARK 10.21\u003c/span\u003e Se hælend hine þa behealdende lufode \u0026 sæde him, "],[103047,"an þing þe is wana; "],[103048,"Gesyle eall þæt ðu age "],[103049,"\u0026 syle hit þearfum; "],[103050,"þonne hæfst þu goldhord on heofonum "],[103051,"\u0026 cum "],[103052,"\u0026 folga me. "],[103053,"\u003cspan class=\"citation\"\u003eWSCp MARK 10.22\u003c/span\u003e And for þam worde he wæs geunret \u0026 ferde gnornigende for þam he hæfde mycele æhta. "],[103054,"\u003cspan class=\"citation\"\u003eWSCp MARK 10.23\u003c/span\u003e Þa cwæð se hælend to his leorningcnihton hine beseonde, "],[103055,"swyþe earfoðlice on Godes rice gað þa þe feoh habbað. "],[103056,"\u003cspan class=\"citation\"\u003eWSCp MARK 10.24\u003c/span\u003e Ða forhtodon his leorningcnihtas be his wordum; "],[103057,"Eft se hælend him andswariende cwæð, "],[103058,"eala, cild, swyðe earfoðlice þa ðe on heora feo getruwigeað gað on Godes rice. "],[103059,"\u003cspan class=\"citation\"\u003eWSCp MARK 10.25\u003c/span\u003e Eaþere ys olfende to farenne þurh nædle þyrel þonne se rica \u0026 se welega on Godes rice ga. "]]