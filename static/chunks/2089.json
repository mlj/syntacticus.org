[["torot:20170213:avv:172654","\u003cspan class=\"citation\"\u003eAvvakum 1\u003c/span\u003e Всест҃ая троце бж҃е ꙇ содѣтелю всего мира. "],["torot:20170213:avv:172655","поспѣши ꙇ направи сердце моe. начати с разумом. ꙇ кончати дѣлы блг҃ими. ꙇхже н҃нѣ хощу гл҃ати аз недостоиныи; разумѣя же своe невѣжество. "],["torot:20170213:avv:172660","припадая молю ти ся. ꙇ еже ѿ тебя помощи прося "],["torot:20170213:avv:189912","г҃и. управи умъ мои. ꙇ утверди сердце мое. не ѡ гл҃голанїи устен стужати си. но приготовити ся на творение добрых дѣлъ. яже гл҃ю. да добрыми дѣлы просв҃щнъ на судищи десныя ти страны причастник буду. со всѣми ꙇзбранными твоими. "],["torot:20170213:avv:172669","ꙇ н҃нѣ влдко бл҃гослови до воздохнувъ ѿ сердца. ꙇ языком возг҃лю диѡнисия aреѡпагита. ѡ бжственных ꙇменех. что есть тебѣ бг҃у прсносущные ꙇмена ꙇстинные. еже есть близостные. ꙇ что виновные. сирѣчь похвалные; "],["torot:20170213:avv:172676","сия сут сущие; сыи. свѣтъ. ꙇстинна: животъ; "],["torot:20170213:avv:172677","толко своиственных четыре. "],["torot:20170213:avv:172678","а виновных много. "],["torot:20170213:avv:172679","сия сут. гсдь. вседержител. не непостижим. неприступен. трисиянен. триіпостасен. цр҃ь славы. непостоянен. ѡгнь духъ бг҃ъ. ꙇ прочая "],["torot:20170213:avv:172928","по сему разумѣваи; тогож диѡнисия ѡ истиннѣ. "],["torot:20170213:avv:172685","себе бо ѿвержение ꙇстинны ꙇспадение. "],["torot:20170213:avv:172686","ꙇстинна бо сущее есть. "],["torot:20170213:avv:172687","аще бо ꙇстинна сущее есть. ꙇстинны ꙇспадение. сущаго ѿвержение есть. "],["torot:20170213:avv:172690","ѿ сущаго же бг҃ъ ꙇ спасти не можеть. "],["torot:20170213:avv:172691","ꙇ еже не быти нѣсть; "],["torot:20170213:avv:172692","мы же речем. "],["torot:20170213:avv:172693","потеряли новолюбцы существо бжие. ꙇспадениемъ ѿ истиннаг гд҃а ст҃аг ꙇ животворящаг дх҃а. "],["torot:20170213:avv:172695","по диѡнисию. коли ужъ ꙇстинны ꙇспали тутъ ꙇ сущаго ѿвергли с. "],["torot:20170213:avv:172697","бг҃ь же ѿ существа своего ꙇспасти не может. "],["torot:20170213:avv:172698","ꙇ еже не быти нѣсть того в нем. "],["torot:20170213:avv:172699","присносущен ꙇстинныи бг҃ъ наш. "],["torot:20170213:avv:172700","лучше бы имь в символѣ вѣры не гл҃ати. гд҃а виновнаго ꙇмени. а нежели ꙇстиннаго ѿсѣкати. в нем же существо бж҃ие содержит ся. "],["torot:20170213:avv:172704","мы ж правовѣрнїи ѡбоя имена ꙇсповѣдуем. "],["torot:20170213:avv:172705","ꙇ в духа ст҃аго гсд҃а ꙇстиннаго ꙇ животворящаго свѣта нашего вѣруем. со ѿцем ꙇ. с cн҃омъ поклоняемаго. "],["torot:20170213:avv:172708","за негоже стражемь ꙇ умираемъ помощию его влдчнею. "],["torot:20170213:avv:172709","тѣшит насъ тои ж диѡнисїи ареѡпагит. "],["torot:20170213:avv:172710","в кн҃гѣ ево писано. "],["torot:20170213:avv:172711","сеи убо есть воистинну ꙇстинныи хрстиянин. "],["torot:20170213:avv:185202","зане истинною разумѣвь х҃а. ꙇ тѣм бг҃оразумие стяжавъ. ꙇсступив убо себе. не сыи в мирском их нравѣ ꙇ прелести. себя же вѣсть трезвяще ся. и ꙇзменена всякаго прелестнаго невѣрия. "],["torot:20170213:avv:172718","не токмо даже до смерти бѣдъствующе истинны ради. но и невѣдением скончевающе ся всегда разумом же живуще. "],["torot:20170213:avv:172720","ꙇ хртияне сут свидѣтелствуемы. "],["torot:20170213:avv:172721","сеи диѡнисиꙇ научен вѣре хв҃ѣ ѿ павла апстола. живыи во афинѣхъ. прежде даже не прїити в вѣру хв҃у. хитрость їмыи ꙇ считати бѣги нбсныя. "],["torot:20170213:avv:172725","егда ж вѣрова хв҃и. вся сия вмѣних быти яко уметы. "],["torot:20170213:avv:172727","к тимофею пишет в кн҃ге своеи сице гл҃я. "],["torot:20170213:avv:172728","дитя али не разумѣеш. яко вся сия. внѣшняя бляд ничто ж сут. но токмо прелесть ꙇ тля ꙇ пагуба. "],["torot:20170213:avv:172732","аз проидох дѣлом. "],["torot:20170213:avv:172733","ꙇ ничто ж ѡбрѣтох токмо тщету. "],["torot:20170213:avv:172734","чтыи да разумѣетъ. "],["torot:20170213:avv:172735","їщитати бѣги нбсныя любят погибающїи. понеже любви ꙇстинныя не прияша. воеже спасти ся имъ. "],["torot:20170213:avv:172738","ꙇ сего ради послетъ имъ бг҃ъ дѣиство льсти во еже вѣровати им лжи. да суд прїимут не вѣровавшїи ꙇстиннѣ но блговолиша ѡ неправдѣ. "],["torot:20170213:avv:172740","чти ѡ сем апстоль со͠е. "],["torot:20170213:avv:172741","сеи диѡнисїи. "],["torot:20170213:avv:185487","еще не прїидох в вѣру хв҃у. "],["torot:20170213:avv:185488","со учн҃икомъ своим. во время распятия гсдня. бывъ в солнечнем граде. ꙇ видѣ солнце во тму преложи ся ꙇ луна в кров. звѣзды в полудне на н҃бси явилися чернымъ видом. "],["torot:20170213:avv:172748","ѡн же ко учн҃ику гл҃а. "],["torot:20170213:avv:172749","ꙇли кончина вѣку прїйде. ꙇли бг҃ъ слово плотию стражет. "],["torot:20170213:avv:172751","понеже не по ѡбычаю твар видѣ ꙇзменену. "],["torot:20170213:avv:172752","ꙇ сего ради. бысть в нѣдоумѣнїи. "],["torot:20170213:avv:172757","естъ на н҃бси пят звѣздъ заблудных. еже ꙇменуют ся луны. "],["torot:20170213:avv:172759","сїи луны бг҃ъ положил не въ предѣлех яко же ꙇ прочїи звѣзды. "],["torot:20170213:avv:185320","но ѡбтекаютъ по всему н҃бу. знамение творя ꙇли во гнѣвъ ꙇли в млсть. "],["torot:20170213:avv:172762","егда заблудница еже есть луна. подтечетъ ѿ запада подъ солице. ꙇ закроеть свѣтъ солнечныи. ꙇ то затмение солнцу за гнѣвъ. бж҃їи к людям бываетъ. "],["torot:20170213:avv:172767","егда ж. бывает ѿ востока луна подътекает. ꙇ то по ѡбычаю шествие творяще закрывает солнце. "],["torot:20170213:avv:172770","а в нашеи росїи бысть затмение. солнцу. въ рѯ͠в году. пред мором "],["torot:20170213:avv:185321","плыл волъгою рекою. архепскпъ симеѡнъ сибирскои. "],["torot:20170213:avv:172774","ꙇ в полудн҃е тма бысть перед петровым дн҃ем недли за двѣ. "],["torot:20170213:avv:172775","часа с три плачючи у берега стояли. "],["torot:20170213:avv:172776","солнце померче "],["torot:20170213:avv:185322","ѿ запада луна подътекала. являя бг҃ъ гнѣвъ свои к людям. "],["torot:20170213:avv:172778","в то время никонъ ѿступник вѣру казилъ ꙇ законы цр҃ковныя. "],["torot:20170213:avv:172779","ꙇ сего ради бг҃ъ ꙇзлиял фиял гнѣва ярости своея на русскую землю. "],["torot:20170213:avv:172780","зѣло моръ великъ былъ. "],["torot:20170213:avv:172781","нѣколи еще забыт "],["torot:20170213:avv:189914","вси помним. "],["torot:20170213:avv:172782","паки потом минувъ годов с четырнатцеть. вдругорядъ затмѣние солнцу было "],["torot:20170213:avv:185459","въ петров постъ в пятокъ въ часъ шестыи тма бысть "],["torot:20170213:avv:185458","солнце померче. "],["torot:20170213:avv:172784","луна ѿ запада же подтекала. гнѣвъ бжїй являя. "],["torot:20170213:avv:172786","протопопа аввакума бѣднова горемыку в то время с прочими. в соборной црк҃ви власти ѿстригли. "],["torot:20170213:avv:172788","ꙇ на угрѣше в темницу проклинавъ бросили. "],["torot:20170213:avv:172789","вѣрный да разумѣет что дѣлает ся в змли нашеи. за нестроение цр҃ковное ꙇ разорение веры ꙇ закона. "],["torot:20170213:avv:172791","говорить ѡ том престанем. "],["torot:20170213:avv:172792","в дн҃ь вѣка познано будет всѣми. "],["torot:20170213:avv:172793","потерпим до тѣхъ мѣстъ. "],["torot:20170213:avv:172794","тои ж диѡнисїи пишет ѡ знаменїи солнца. како бысть прї исусѣ наввинѣ во израили. егда ꙇсусъ сѣкїи ꙇноплеменники. ꙇ бысть солнце противо гаваѡна. еже есть на полднях. "],["torot:20170213:avv:189915","ста ꙇсусъ крстоѡбразно. сирѣчь разпростре руце свои "],["torot:20170213:avv:185460","ꙇ ста солнечное течение. дондеже враги погуби. "],["torot:20170213:avv:172802","возвратило ся солнце к востоку. сирѣчь назад ѿтбѣжало "],["torot:20170213:avv:185461","ꙇ паки потече. "],["torot:20170213:avv:172804","ꙇ бысть во дни томъ ꙇ въ нощи тритцеть четыре часа. "],["torot:20170213:avv:189916","понеже в десятыи часъ назад ѿбѣжало. так в сутках десет часов прибыло. "],["torot:20170213:avv:172807","ꙇ при езекїи цр҃ѣ бысть знаменіе. "]]