[["torot:20180919:nov-sin:205214","а епс҃пъ приде феуррѧ. въ .д҃. "],["torot:20180919:nov-sin:205216","а посадницьство даша. костѧнтинѹ микѹлъцицю. новегородѣ⁖ "],["torot:20180919:nov-sin:205218","въ лѣт҃ .҂ѕ҃.х҃.м҃д. индикта. лѣт҃ .д҃і. новгородьци призваша пльсковиче и ладожанꙑ и сдѹмаша ꙗко изгонити кнз҃ѧ своѥго всѣволода. и въсадиша въ епс҃пль дворъ. съ женою и съ дѣтьми. и съ тꙑцею. мс҃цѧ маиꙗ въ .к҃и. "],["torot:20180919:nov-sin:205225","и стражьѥ стрежахѹ дн҃ь и нощь. съ орѹжиѥмь "],["torot:20180919:nov-sin:205406",".л҃. мѹжь на дн҃ь. "],["torot:20180919:nov-sin:205228","и сѣде .в҃. мс҃цѧ. "],["torot:20180919:nov-sin:205229","и пѹстиша из города. июлѧ. въ .е҃і. "],["torot:20180919:nov-sin:205231","а володимира сн҃а ѥго приꙗша⁖ "],["torot:20180919:nov-sin:205232","а се винꙑ ѥго творѧхѹ "],["torot:20180919:nov-sin:205407",".а҃. не блюдеть смердъ "],["torot:20180919:nov-sin:205408",".в҃. чемѹ хотелъ ѥси сести переѧславли "],["torot:20180919:nov-sin:205409",".г.҃е ехалъ ѥси съ пълку переди всѣхъ. "],["torot:20180919:nov-sin:205235","а на то много "],["torot:20180919:nov-sin:205413","на початꙑи. велевъ нꙑ рч҃е къ всѣволодѹ пристѹпити. а пакꙑ ѿстꙋпити велить. "],["torot:20180919:nov-sin:205238","не пѹстиша ѥго донелѣже инъ кн҃зь приде. "],["torot:20180919:nov-sin:205239","тъгда же съгорѣ црк҃ꙑ стг҃о въскр҃сениѧ манастꙑрь⁖ "],["torot:20180919:nov-sin:205240","въ тож҃. лѣт҃. приде новѹгородѹ кнз҃ь ст҃ославъ. олговиць ис цернигова. ѿ брат҃ всеволодка. мс҃цѧ июлѧ. въ .ѳ҃і. преж҃ .д҃і. каланда. авгѹс҃. въ. нед҃. на сборъ ст҃ꙑꙗ еѹфимие. въ .г҃. час҃. дн҃е. а лѹн҃. нбс҃нѣи въ .ѳ҃і. дн҃ь⁖ "],["torot:20180919:nov-sin:205251","томъже лѣт҃. наставъшю индикта .е҃і. ѹбиша гюргѧ жирославицѧ. и съ моста съвѣргоша. мс҃цѧ септѧбрѧ. "],["torot:20180919:nov-sin:205256","въ тож҃. лѣт҃. ст҃ша црк҃вь ст҃го николꙑ. великꙑмь сщ҃ниѥмь. въ .е҃. декѧбрѧ⁖ "],["torot:20180919:nov-sin:205260","въ тож҃ лѣт҃. ожени сѧ ст҃ославъ. олговиць новегородѣ. "],["torot:20180919:nov-sin:205263","и вѣньцѧ сѧ своими попꙑ. ѹ ст҃го николꙑ. "],["torot:20180919:nov-sin:205265","а нифон[тъ ѥ]го не вѣньцѧ. "],["torot:20180919:nov-sin:206426","ни попомъ на сватбѹ ни церенцемъ дас҃. гл҃ѧ "],["torot:20180919:nov-sin:205414","не достоить ѥꙗ поꙗти. "],["torot:20180919:nov-sin:205268","въ тож҃ лѣт҃. стрѣлиша кнз҃ѧ млс҃тьници всѣволожи. "],["torot:20180919:nov-sin:205270","нъ живъ бꙑс҃. "],["torot:20180919:nov-sin:205271","въ лѣт҃ .҂ѕ҃.х҃.м҃е. настанѹщю въ .з҃. марта. индикта лѣт҃ .е҃і. бѣжѧ костѧнтинъ посадникъ. къ всѣволодѹ. и инѣхъ добрꙑхъ мѹжь нѣколико. "],["torot:20180919:nov-sin:205277","и въдаша посадницити ꙗкѹнѹ мїрославицю. новѣгородѣ. "],["torot:20180919:nov-sin:205278","въ тож҃ лѣт҃. приде кн҃зь мьстиславиць. всѣволодъ пльсковѹ. хотѧ сѣсти опѧть на столе своѥмь новѣгородѣ. позванъ отаи новгородьскꙑми и пльсковьскꙑмї мѹж҃. приѧтели ѥго. "],["torot:20180919:nov-sin:205284","поиди кнѧж҃. "],["torot:20180919:nov-sin:205285","хотѧть тебе опѧть⁖ "],["torot:20180919:nov-sin:205286","и ꙗко ѹслꙑшано бꙑс҃ се. ꙗко всѣволодъ пльсковѣ. съ брат҃мь ст҃опълкомь. и мѧтежь бꙑс҃ великъ новегородѣ. "],["torot:20180919:nov-sin:205290","не въсхотѣша людьѥ всѣволода. "],["torot:20180919:nov-sin:205291","и побѣгоша дрѹзии къ всѣволодѹ пльсковѹ. "],["torot:20180919:nov-sin:205292","и възѧша на разграблениѥ домꙑ ихъ. къснѧтинъ нѣжѧтїнъ. и инѣхъ много. "],["torot:20180919:nov-sin:205295","и ѥще же ищюще то кто всеволодо приꙗтель боꙗръ. тъ имаша на нихъ нѣ съ полѹторꙑ тꙑсѧце грив҃нъ. "],["torot:20180919:nov-sin:205297","и даша кѹпцемъ. крѹтити сѧ на воинѹ. "],["torot:20180919:nov-sin:205299","нъ сѧгоша и невиноватꙑхъ. "],["torot:20180919:nov-sin:205300","потомь ж҃. ст҃ославъ олговиць. съвъкѹпи всю землю новгородьскѹю. и брата своѥго приведе глѣбъка. "],["torot:20180919:nov-sin:205304","кѹрѧнꙑ съ половьци. идоша на пльсковъ. прогонитъ всѣволода. "],["torot:20180919:nov-sin:205307","и не покориша сѧ пльсковици имъ. ни вꙑгнаша кн҃зѧ ѿ себе. нъ бѧхѹть сѧ ѹстерегли "],["torot:20180919:nov-sin:206427","засекли засекли осекꙑ всѣ. "],["torot:20180919:nov-sin:205310","и съдѹмавъше кн҃зь и люд҃е на пѹти. въспѧтиша сѧ на дѹбровьнѣ. и ѥще рекъше "],["torot:20180919:nov-sin:206424","не проливаиме кръви съ своею братьѥю. "],["torot:20180919:nov-sin:206425","нѣгли б҃ъ ѹправить своимь промꙑсломь. "],["torot:20180919:nov-sin:205314","тъгда же прѣстави сѧ кнз҃ь всѣволодъ. мьстиславиць. пльсковѣ. "],["torot:20180919:nov-sin:205315","и ꙗша сѧ пльсковици по брат҃ ѥго ст҃опълка. "],["torot:20180919:nov-sin:205316","и не бе мира съ ними. ни съ сѹжьдальци. ни съ смольнѧнꙑ. ни съ полоцѧнꙑ. ни съ кꙑꙗнꙑ. "],["torot:20180919:nov-sin:205321","и стоꙗ всѣ лѣт҃. осмьнъка великаꙗ по .з҃. резан҃⁖ "],["torot:20180919:nov-sin:205323","въ лѣт҃ .҂ѕ҃.х҃.м҃ѕ. мс҃цѧ марта. въ .ѳ҃. дн҃ь. на .м҃. ст҃хъ. бꙑс҃ громъ. велии ꙗко слꙑшахомъ. чс҃то въ истьбѣ сѣдѧще. "],["torot:20180919:nov-sin:205330","въ тож҃ лѣт҃. вꙑгнаша кнз҃ѧ ст҃ослава сн҃а ольгова. из новагорода. мс҃цѧ априлѧ .з҃і. въ нед҃. .г҃. п пас҃. сѣдевъша .в҃. лѣт҃. бес трии мс҃ць⁖ "],["torot:20180919:nov-sin:205415","томьж҃. лѣт҃. слаша сѧ по гюргѧ володимирицѧ сѹждалю. "],["torot:20180919:nov-sin:205339","а въ .к҃г. тг҃о. мс҃цѧ. пополошиша сѧ людьѥ. "],["torot:20180919:nov-sin:205341","сългаша бо ꙗко ст҃опълкъ ѹ города съ пльсковици. "],["torot:20180919:nov-sin:205342","и вꙑсѹша сѧ всь городъ къ сильнищю. "],["torot:20180919:nov-sin:205343","и не бꙑ ничтоже. "],["torot:20180919:nov-sin:205344","а ст҃ославлюю приꙗша новѣгородѣ съ лѹчьшими мѹжи. "],["torot:20180919:nov-sin:205345","а самого ст҃ослава ꙗша на пѹти смолнѧне. "],["torot:20180919:nov-sin:205346","и стрѣжахѹть ѥго на смѧдинѣ. въ манастꙑри. ꙗкоже и женѹ ѥго новегородѣ. ѹ ст҃оѥ варварꙑ въ манастꙑри жидѹще оправꙑ ꙗропълкѹ. съ всѣволодкомь⁖ "],["torot:20180919:nov-sin:205351","въ тож҃. лѣт҃. въниде кнѧзь ꙗрославъ. сн҃ъ гюргевъ. вънѹкъ володимирь. и сѹждѧлѧ новꙋгородѹ на столъ. маиꙗ въ .і҃. "],["torot:20180919:nov-sin:205357","и съ пльсковици съмириша сѧ. "],["torot:20180919:nov-sin:205358","въ тоже лѣт҃ кнз҃ь. кꙑѥвьскꙑи ꙗропълкъ. "],["torot:20180919:nov-sin:205360","и седѣ на столѣ брат҃ ѥго вѧчеславъ⁖ "],["torot:20180919:nov-sin:205361","въ лѣт҃ .҂ѕ҃.х҃.м҃з. приде гюрги кн҃зь и сѹждалѧ. смольньску. и зваше новгородьце. на кꙑевъ. на всѣволодка. "],["torot:20180919:nov-sin:205366","и не послѹшаша ѥго. "],["torot:20180919:nov-sin:205367","и тъгда бѣжа ростиславъ смольньскѹ. къ оц҃ю из новагорода. септ҃брѧ .а҃. сѣдѣвъ въ новѣгородѣ. .и҃. лѣт и .д҃. мс҃цѣ. "],["torot:20180919:nov-sin:205372","и разгнѣва сѧ гюрги. "],["torot:20180919:nov-sin:205373","идѧ опѧт҃. сѹждалю. възѧ новꙑи търгъ. "],["torot:20180919:nov-sin:205375","и послаша сѧ новгородци кꙑевѹ. по ст҃ослв҃а. по олговицѧ заходивъше ротѣ. "],["torot:20180919:nov-sin:205378","и бѣ мѧтежь новѣгородѣ. "],["torot:20180919:nov-sin:205379","а ст҃ослав҃ дълго не бѧше. "],["torot:20180919:nov-sin:205380","въ тож҃. лѣт҃. въниде кнз҃ь ст҃ослав҃ олговиць новѹгородѹ. "],["torot:20180919:nov-sin:205382","и сѣдѣ на столѣ. мс҃цѧ декб҃ѧ. въ .к҃е⁖ "],["torot:20180919:nov-sin:205385","въ лѣт҃ .҂ѕ҃.х҃.м҃и. въ .к҃. марта. бꙑс҃ знамениѥ въ слн҃чи. "],["torot:20180919:nov-sin:205388","и толико оста ѥго. ꙗкоже бꙑваѥть мс҃ць .д҃. дн҃ии. "],["torot:20180919:nov-sin:205390","и пакꙑ до захода напълни сѧ⁖ "],["torot:20180919:nov-sin:205391","въ тож҃. лѣт҃. потоциша кꙑѥвѹ. къ всѣволодѹ. къснѧтина микѹлъцицѧ. и пакꙑ по немь инѣхъ мѹж҃ .ѕ҃. оковавъше. полюда къснѧтиницѧ. дьмьꙗна инѣхъ колико⁖ "],["torot:20180919:nov-sin:205741","въ лѣт҃ .҂ѕ҃.х҃.м҃ѳ. април҃. въ .а҃. бꙑс҃ знамениѥ на нб҃си дивьно. велми. .ѕ҃. крѹговъ .г҃. около слн҃цѧ. а кроме слнц҃ѧ дрѹгꙑꙗ .г҃. великꙑ. и стоꙗ близъ не весь дн҃ь. "],["torot:20180919:nov-sin:205748","въ тож҃. лѣт҃. придоша ис кꙑѥва ѿ всѣволода. по брат҃ ст҃ослав҃. вести кꙑѥ. "],["torot:20180919:nov-sin:205752","а сн҃а моѥго рч҃е приимите собе кнз҃ѧ. "],["torot:20180919:nov-sin:205753","и ꙗко послаша епс҃па по сн҃а ѥго. и много лепьшихъ людии. а ст҃ослав҃ реша. "],["torot:20180919:nov-sin:205756","а тꙑ пожиди брат҃. "],["torot:20180919:nov-sin:205757","то ж҃ поидеши. "]]