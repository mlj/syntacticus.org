[["torot:20180919:usp-sbor:191444","таче ꙗко и пришьдъ прииде въ манастырь блж҃енааго оц҃а нашего ѳеѡдосиꙗ. "],["torot:20180919:usp-sbor:191445","и ѧко видѣста дрѹгъ дрѹга. падъша оба въкѹпѣ поклониста сꙗ. "],["torot:20180919:usp-sbor:191447","и тако пакы охописта сꙗ. "],["torot:20180919:usp-sbor:191448","и надълзѣ плакаста сꙗ ꙗко же много времꙗ не видѣвъша сꙗ. "],["torot:20180919:usp-sbor:191449","по сихъ же молꙗшети и сты҃и ѳеодосии не отьлѹчити сꙗ ѥмѹ ѿ него. дондеже ѥста въ плъти. "],["torot:20180919:usp-sbor:191451","тъгда же велїкии никонъ обѣща сѧ ѥмѹ гл҃ꙗ. ꙗкоже "],["torot:20180919:usp-sbor:191680","тъкмо дошьдъ тамо и манастырь свои обрꙗдивъ. и тѹ абиѥ възвращѹ сꙗ въспꙗть "],["torot:20180919:usp-sbor:191679","ꙗкоже и сътвори. "],["torot:20180919:usp-sbor:191454","дошьдъ бо съ кнꙗзьмь глѣбъмь острова того. и ономѹ сѣдъшю на столѣ въ градѣ томь. никонъ же възвороти сꙗ въспꙗть. "],["torot:20180919:usp-sbor:191457","таче пришедъ въ манастырь великааго оц҃а нашего ѳеодосиꙗ. и вьсꙗ своꙗ бл҃гаꙗ предавъ блж҃енѹѹмѹ. самъ же бѣ съ всꙗкою радостию покарꙗѧ сꙗ ѥмѹ. "],["torot:20180919:usp-sbor:191460","зѣло же люблꙗшети и богодъхновеныи ѳеѡдосии. "],["torot:20180919:usp-sbor:191461","ꙗко оц҃а ѥго себе имѣꙗшеть. "],["torot:20180919:usp-sbor:191462","тѣмь же аще и коли къде отъходꙗ порѹчаше томѹ братию. и ѥже тѣхъ съблюдати же и поѹчати. ꙗкоже старѣишю томѹ сѹщю всѣхъ. "],["torot:20180919:usp-sbor:191465","и ѥгда же пакы самъ поѹчаше братию въ цьркъви дѹховьныими ѥго словесы и повелѣвааше пакы великѹѹмѹ никонѹ. ꙗко "],["torot:20180919:usp-sbor:191682","се ис кънигъ почитающе поѹчениѥ творите братии. "],["torot:20180919:usp-sbor:191467","таче и пакы преподобьнѹѹмѹ оц҃ю нашемѹ стефанѹ. еѯиархѹ тъ тъгда сѹщю. "],["torot:20180919:usp-sbor:191469","послѣже же игѹменѹ сѹщѹ того манастырꙗ. по съмрьти блаженааго ѳеѡдосиꙗ. "],["torot:20180919:usp-sbor:191471","таче по томь епискѹпѹ въ володимирьскѹю оболость ⁘⁓ "],["torot:20180919:usp-sbor:191472","\u003cspan class=\"citation\"\u003eUsp.sbor. 24\u003c/span\u003e се же и и о сихъ съповѣдахъ. "],["torot:20180919:usp-sbor:191473","таче на послѣдъцѣ ѡ единомь блаженѣмь оц҃и ѳеодосии словеси поидѹ. и ꙗже о немь достоина своꙗ ѥмѹ исправлениꙗ. бж҃иѥю благодатию исповѣдаꙗ свѣтила. просвѣщенааго оц҃а нашего ѳеодосиꙗ. "],["torot:20180919:usp-sbor:191477","бѣаше бо по истинѣ чловѣкъ бж҃ии. свѣтило въ вьсемь мирѣ видимоѥ. и просиꙗвъшеѥ въ всемь чьрноризьцемъ. съмѣренъмь съмыслъмь и послѹшаниѥмь. и прочиими трѹды подвизаꙗ сꙗ. дѣлаꙗ по всꙗ дн҃и не дада рѹкама своима ни ногама покоꙗ. "],["torot:20180919:usp-sbor:191483","ѥще же въ пещьницю часто исхожааше. "],["torot:20180919:usp-sbor:191484","и съ пекѹщими веселꙗше сꙗ дх҃ъмь "],["torot:20180919:usp-sbor:191690","тѣсто мѣшааше и хлѣбы пека. "],["torot:20180919:usp-sbor:191485","бѣаше бо и преже рѣхъ крѣпъкъ тѣлъмь и сильнъ. "],["torot:20180919:usp-sbor:191486","вьсꙗ же стражющаꙗ бѣ ѹча и ѹкрѣплꙗꙗ и ѹтѣшаꙗ. никако же не раслабѣти въ дѣлѣхъ своихъ ⁘⁓ "],["torot:20180919:usp-sbor:191488","\u003cspan class=\"citation\"\u003eUsp.sbor. 25\u003c/span\u003e въ ѥдинъ же ѿ дн҃ии хотꙗщемъ имъ праздьникъ творити ст҃ыꙗ бц҃а. и водѣ не сѹщи преже же намѣненѹѹмѹ. ѳеѡдорѹ сѹщю тъгда келарю. иже и многаа ми съповѣда о преславьнѣмь мѹжи семь. тъ же шедъ повѣда блаженѹѹмѹ оц҃ю нашемѹ ѳеодосию. ꙗко нѣсть къто воды носꙗ. "],["torot:20180919:usp-sbor:191494","то же блаженыи съ спѣхъмь въставъ начатъ водѹ носити отъ кладꙗзꙗ. "],["torot:20180919:usp-sbor:191495","и се ѥдинъ отъ братиꙗ видѣвы и водѹ носꙗща. и скоро шедъ възвѣсти нѣколикѹ братии. иже и съ тъщаниѥмь притекъше. наносиша воды до избытъка "],["torot:20180919:usp-sbor:191684","и се же пакы дръвомъ нѣкѡли приготованомъ не сѹщемъ. на потребѹ варениꙗ шедъ же келарь ѳеѡдоръ къ бл҃женѹѹмѹ ѳеодосию гл҃ꙗ. ꙗко "],["torot:20180919:usp-sbor:191685","да повелиши ѥдиномѹ ѿ братиꙗ сѹщюѹмѹ праздьнѹ. да въшедъ приготовить дръва ѥже на потребѹ. "],["torot:20180919:usp-sbor:191502","тоже блаженыи отъвѣща ѥмѹ "],["torot:20180919:usp-sbor:191686","то се азъ праздьнъ ѥсмь и се поидѹ. "],["torot:20180919:usp-sbor:191503","таче повелѣ на трапезѹ братии ити. "],["torot:20180919:usp-sbor:191504","бѣ бо годъ обѣдѹ "],["torot:20180919:usp-sbor:191688","самъ же възьмъ сѣчиво нача сѣчи дръва. "],["torot:20180919:usp-sbor:191505","и се по отъꙗдении. излѣзъше братиꙗ ти видѣша преподобьнааго игѹмена своѥго сѣкѹща дръва и тако трѹжающа сѧ. "],["torot:20180919:usp-sbor:191507","и възꙗтъ къждо сѣчиво своѥ таже тако приготоваша дръва ꙗко же тѣмъ довольномъ имъ быти на многы дн҃и. "],["torot:20180919:usp-sbor:191508","сице бо ти бѣ тъщаниѥ къ богѹ блаженааго и дѹховьнааго оц҃а нашего ѳеодосиꙗ. "],["torot:20180919:usp-sbor:191509","имꙗаше бо съмѣрениѥ и кротость великѹ. о семь подражаꙗ христоса истиньнааго б҃а. гл҃авъшааго "],["torot:20180919:usp-sbor:191689","навыкнѣте отъ мене ꙗко крътъкъ ѥсмь и съмѣренъ ср҃дцьмь. "],["torot:20180919:usp-sbor:191512","тѣмь же на таковоѥ подвизаниѥ възираꙗ. съмѣрꙗше сꙗ послѣдьнии сꙗ вьсѣхъ творꙗ. и слѹжьбьникъ и собою вьсѣмъ образъ даꙗ. на дѣло же преже вьсѣхъ исходꙗ и въ цр҃кви же преже вьсѣхъ обрѣтаꙗ сꙗ. и послѣже вьсѣхъ излазѧ. "],["torot:20180919:usp-sbor:191517","мъногашьды же пакы великѹѹмѹ никонѹ сѣдꙗщю и дѣлающю книгы. и блж҃енѹѹмѹ въскраи того сѣдꙗщю. и прѧдѹщю нити ѥже на потребѹ таковѹѹмѹ дѣлѹ. "],["torot:20180919:usp-sbor:191520","таково ти бѣ того мѹжа съмѣрениѥ и простость. "],["torot:20180919:usp-sbor:191521","и никтоже ѥго николиже видѣ на ребрѣхъ своихъ лежаща ли водѹ възливающа на тѣло. развѣ тъкмо рѹцѣ ѹмывающа. "],["torot:20180919:usp-sbor:191523","а ѡдежа ѥго бѣ свита власꙗна остра на тѣлѣ "],["torot:20180919:usp-sbor:191694","извьнѹ же на неи и ина свита. "],["torot:20180919:usp-sbor:191524","и та же вельми хѹда сѹщи "],["torot:20180919:usp-sbor:191695","и тоже сего ради възволочааше на сꙗ. ѧко да не ꙗвити сꙗ власꙗници сѹщи на неи. "],["torot:20180919:usp-sbor:191526","о сеи одежи хѹдѣи мнози несъмысльнии рѹгахѹ сѧ ѥмѹ ѹкарꙗюще ѥго. "],["torot:20180919:usp-sbor:191527","блж҃енѹѹмѹ же си съ радостию вьсꙗ приимающю ѹкоризнѹ ихъ. имѣꙗ ѹбо присно на памꙗти слово гн҃е. и тѣмь ѹтѣшаꙗ веселꙗше сꙗ. "],["torot:20180919:usp-sbor:191530","блажени бо рече ѥсте ѥгда ѹкорꙗть вы. ѥгда рекѹть всꙗкъ зълъ гл҃ъ на вы лъжюще мене ради. "],["torot:20180919:usp-sbor:191532","въздрадѹите сꙗ въ тъ дн҃ь и възыграите "],["torot:20180919:usp-sbor:191837","се бо мьзда ваша мънога на нб҃сѣхъ. "],["torot:20180919:usp-sbor:191533","си въспоминаꙗ блж҃еныи и о сихъ ѹтѣшаꙗ сꙗ трьпꙗше ѹкоризнѹ и досажениѥ ѿ всѣхъ ⁘⁓ "],["torot:20180919:usp-sbor:191535","\u003cspan class=\"citation\"\u003eUsp.sbor. 26\u003c/span\u003e и се въ ѥдинъ дн҃ь шедъшю великѹѹмѹ оц҃ѹ на нашемѹ ѳеѡдосию. нѣкоторааго ради орѹдиꙗ къ хо҃любьцю кнꙗзю изꙗславѹ далече ѥмѹ сѹщю отъ града. "],["torot:20180919:usp-sbor:191696","таче ꙗко и пришьдъ и до вечера ѹмѹдивъшю ѥмѹ орѹдиꙗ ради. и повелѣ хо҃любьць нощьнааго ради посъпаниꙗ ѥмѹ. на возѣ допровадити и до манастырꙗ ѥго. "],["torot:20180919:usp-sbor:191540","и ꙗко бысть идыи пѹтьмь. и возꙗи ѥго видѣвы и въ такои одежи сѹщааго. и мьнѣвъ ꙗко ѥдинъ ѿ ѹбогыхъ ѥсть. гл҃а ѥмѹ "],["torot:20180919:usp-sbor:191691","чьрноризьче се бо ты по вьсꙗ дн҃и пороздьнъ ѥси. "],["torot:20180919:usp-sbor:191544","азъ же трѹдьнъ сыи се не могѹ на кони ѣхати. "],["torot:20180919:usp-sbor:191545","нъ сице сътворивѣ да азъ ти лꙗгѹ на возѣ ты же могыи на кони ѣхати. "]]