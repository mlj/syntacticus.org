[["torot:20170213:supr:84307","а͑ште за съмрьтънаа͑го цр͆а борѫште сⱕ о͑долѢваʼхомъ. я͑коже и͑ ты послоушь͗ствоуѥ͑ши. колико паче за бесъмрь͗ть͗нааго цѢсара подвизаѭ҄ште сⱕ. побѢдимъ твоѥ͑го зълокъзнь͗нааго нрава. "],["torot:20170213:supr:84311","а͑гриколаи͗ воѥ͑вода глагола· "],["torot:20170213:supr:84312","ѥ͑дʼно о͑тъ двою҄ прѢдълежитъ вамъ. и͑ли жъръше богомъ вь͗ саны и͑ вь͗ чь͗сти достои͑номъ быти. и͑ли не покоривъше сⱕ о͑тъѧти живота и͑ вои͑нъство. и͑ о͑тънѫдь о҄уже прѢдати сⱕ мѫкамъ. "],["torot:20170213:supr:84316","помыслите о҄убо и͑ и͑зволите ѥ͑же на поль͗зѫ вамъ. "],["torot:20170213:supr:84317","Ст͆ии͑ же глаголашⱕ "],["torot:20170213:supr:85007","ѥ͑же на поль͗зѫ намъ г͆ь печетъ сⱕ. "],["torot:20170213:supr:84318","воѥ͑вода глагола "],["torot:20170213:supr:85009","не многоглагол҄ите. "],["torot:20170213:supr:84319","нъ о҄утро пристѫпивъше жь͗рѢте богомъ. "],["torot:20170213:supr:84320","и͑ повелѢ ѧ вь͗вести въ темницѫ. "],["torot:20170213:supr:84321","вьлѢзъше же ст͆ии͗ вь͗ темницѫ прѢклонишⱕ колѢнѢ свои͗. "],["torot:20170213:supr:84322","и͑ молишⱕ г͆а глагол҄ѫште· "],["torot:20170213:supr:84323","и͑зʼми насъ г͆и о͑тъ напасті. и͗ о͑тъ съблазн҄ъ творⱕштиихъ безакониѥ. "],["torot:20170213:supr:84325","вечероу же бывъшоу начⱕшⱕ пѢти ѱалʼмъ сии͗· "],["torot:20170213:supr:84326","живыи͗ въ помошти вышь͗н҄яго. въ кровѢ б͆а небесънааго въдворитъ сⱕ. "],["torot:20170213:supr:84328","рече господеви "],["torot:20170213:supr:85010","застѫпʼникъ мои ѥ͑си ты. и͑ прибѢжиште "],["torot:20170213:supr:85011","б͆ъ мои "],["torot:20170213:supr:85012","о҄упʼваѭ҄ на н҄ь. я͑ко тъ и͑збавитъ мⱕ о͑тъ сѢти ловь͗чⱕ. и͑ о͑тъ словесе мⱕтежь͗на. "],["torot:20170213:supr:84332","и͑ конь͗чавъше ѱалʼмъ помолишⱕ сⱕ. "],["torot:20170213:supr:84333","и͑ въставъше пакы пояхѫ до полоуношти. "],["torot:20170213:supr:84334","бѢа͑ше же старѢи͗ и͑мъ вь͗ пѢснехъ ст͆ыи͗ куриѡ҄нъ. "],["torot:20170213:supr:84335","а͑ въ о͑ть͗вѢтѢхъ ст͆ыи͗ кань͗дидъ. и͑ доменъ. "],["torot:20170213:supr:84337","и͑ я͑вивъ сⱕ и͑мъ съпасител҄ь рече· "],["torot:20170213:supr:84338","и͑звол҄ениѥ ваше добро. "],["torot:20170213:supr:84339","нъ и͑же сътрь͗питъ до коньца. тъ съпасетъ сⱕ. "],["torot:20170213:supr:84341","вь͗си же о҄услышашⱕ гласа сего. "],["torot:20170213:supr:84342","и͑ бывъше въ страсѢ бе съна прѢбышⱕ до свѢта. "],["torot:20170213:supr:84343","призъвавъ же воѥвода вь͗сⱕ дроугы своѧ. повелѢ привести свѧтыѧ. "],["torot:20170213:supr:84345","и͑ пришедъше м͆ сташⱕ прѢдъ воѥ͑водѫ. "],["torot:20170213:supr:84346","и͑ начⱕ глаголати и͑мъ воѥвода· "],["torot:20170213:supr:84347","ѥ͑же и͑мамъ и͑здрешти не на благодѢти зь͗рⱕ глагол҄ѫ. нъ я͑коже ѥ͑стъ и͑стина. "],["torot:20170213:supr:84349","ѥ͑лико сѫтъ вои͑ни подъ цр͆емъ. ни сѫтъ а͑кы вьи. ни храбь͗ри. ни мѫдри ни крась͗ни. ни тако любими мноѭ҄. "],["torot:20170213:supr:84354","да не о҄убо любьве моѥ͑ѧ на ненависть͗ прѢнесете. "],["torot:20170213:supr:84355","се о҄убо вы ѥ͑стъ ненавидѢти и͑ любиті. "],["torot:20170213:supr:84356","ст͆ыи канʼдидъ глагола· "],["torot:20170213:supr:84357","противѫ твоѥ͑моу нравоу и͑ и͑мⱕ твоѥ положено быстъ. агриколаоу "],["torot:20170213:supr:85595","сверѢпъ бо ѥ͑си ль͗стецъ. "],["torot:20170213:supr:84359","воѥ͑вода глагола· "],["torot:20170213:supr:84360","не рѢхъ ли ти я͑ко "],["torot:20170213:supr:172653","въ васъ ѥ͑стъ ненавидѢти. и͑ любити. "],["torot:20170213:supr:84362","ст͆ыи͗ канʼдидъ глагола· "],["torot:20170213:supr:84363","ѥ͑лма же въ ны ѥ͑стъ не ты о҄убо сверѢпоуи͗ о͑тъ б͆а ненавидимъ "],["torot:20170213:supr:85597","не и͑зволи любити насъ. неподобь͗не и͑ завидь͗ливе. и͑ покръвене тъмоѭ҄. "],["torot:20170213:supr:84366","слышавъ же се воѥвода въздроу а͑кы левъ. "],["torot:20170213:supr:84367","и͑ повелѢ съвⱕзати ѧ. и͑ влачⱕште вести ѧ вь͗ темʼницѫ. "],["torot:20170213:supr:84369","ст͆ыи куриѡ҄нъ глагола· "],["torot:20170213:supr:84370","не вь͗зⱕ власти мѫчити насъ ...нъ въпрашати. "],["torot:20170213:supr:84371","тъгда възбоявъ сⱕ воѥ͗вода. повелѢ легъко и͑хъ вести вь͗ темʼницѫ. запрѢтивъ а͑глаи͑о҄у капиклари ѹ. тврь͗дѢ блюсти и͑хъ. "],["torot:20170213:supr:84375","жь͗дѢа͑ше бо и͑ доуѯова пришествия. "],["torot:20170213:supr:84376","и͑ вь͗сь͗ о҄убо день и͑ ношть о҄учаахѫ сⱕ о͑тъ ст͆аа͑го куриѡ҄на. "],["torot:20170213:supr:84377","глаголаа͑ше бо и͑мъ· "],["torot:20170213:supr:84378","братия по строю҄ бж͆ию҄ дроужина быхомъ. въ маловрѢмень͗наа͑го сего жития. "],["torot:20170213:supr:84380","да не о͑тълѫчимъ сⱕ о҄убо о͑тъ себе. "],["torot:20170213:supr:84381","нъ я͑коже жихомъ ѥ͑дʼноѭ҄ дш͆еѭ҄. и͑ ѥ͑динѢмь͗ о҄умомь͗. тако же и͑ послоушь͗ствоуѥ͑мъ. "],["torot:20170213:supr:84384","я͑коже сь͗де быхомъ и͑скоушени. маловрѢмень͗ноуо҄умоу цр͆оу. такожде потъштимъ сⱕ и͑скѹшени о͑брѢсти сⱕ. б͆оу великоуо҄умоу цр͆оу. "],["torot:20170213:supr:84388","минѫвъшемъ же дь͗немь͗ з͆. сѫштемъ ст͆ыи͑мъ вь темь͗ници. приде доуѯъ о͑тъ к҄есариѧ. "],["torot:20170213:supr:84391","и͑ пришедъ вь͗ севастии͗ ї въ и͆ день͗ сѢдъ съ воѥ͑водѫ повелѢ привести ст͆ыѧ͗. "],["torot:20170213:supr:84392","ведомомъ же и͑мъ. о҄учаа͑ше ѧ ст͆ыи͗ куриѡ҄нъ. глагол҄ⱕ· "],["torot:20170213:supr:84395","братия не възбои͑мъ сⱕ. "],["torot:20170213:supr:85017","ѥгʼда бо вь͗ ратехъ о͑брѢтахомъ сⱕ. и͑ помол҄яхомъ б͆а. то помагааше намъ "],["torot:20170213:supr:85018","и͑ о͑делѢваахомъ. "],["torot:20170213:supr:84399","и͑ вь͗си побѢгаа͑хѫ. "],["torot:20170213:supr:84400","и͑ мы ѥ͑дини м͆. посрѢдоу и͑хъ о͑брⱕштахомʼ сⱕ. "],["torot:20170213:supr:84402","помьните ли ѥ͑гда сⱕ бʼрахомъ на велицѢи͗ брані. "],["torot:20170213:supr:84403","съ слъзами мол҄ѣʼхомʼ ба꙯· и дастъ намъ б͆гъ силѫ. "],["torot:20170213:supr:85596","да о͑во о͑ть͗ н҄ихʼ о҄убихомъ. о͑вы прогʼнахомъ. "],["torot:20170213:supr:84406","и͑ ни ѥ͑дінъ о͑тъ насъ не бы я͑звь͗нъ. о͑тъ толика народа. "],["torot:20170213:supr:172859","ныня о҄убо трои сѫтъ пакости дѢѭ҄ште намъ. "],["torot:20170213:supr:84410","сотона и͑ доуѯъ и͑ воѥ͑вода "],["torot:20170213:supr:85020","нъ вьсѣко ѥ͑динъ ѥ͑ст съ нами "],["torot:20170213:supr:186227","и тъ же невидимъіи бъ꙯· "],["torot:20170213:supr:85021","дали "],["torot:20170213:supr:186228","сии о҄убо м͆ мъ да о҄удолѢѥ͑тъ. "],["torot:20170213:supr:84411","да не бѫдетъ. "],["torot:20170213:supr:84412","нъ мол҄ѫ васъ. "],["torot:20170213:supr:84413","помолимъ о҄убо а͑кы въи͑нѫ нын҄Ѣ б͆а. "],["torot:20170213:supr:84414","и͑ не и͑мѫтъ къ намъ прикоснѫти сⱕ мь͗сти и͑ мѫкы. ни ѫ͑зы. "],["torot:20170213:supr:84416","не вь͗сегʼда ли ѥ͑гʼда начь͗нѢѢ͗хомъ сⱕ брати. глаголаа͑хомъ ѱалʼмоса сего· "],["torot:20170213:supr:84418","бж͆е въ и͑мⱕ твоѥ съпаси мⱕ и͑ вь͗ силѢ твоѥи͑ сѫди ми. "],["torot:20170213:supr:84419","бе͆ о҄услыши молитвѫ моѭ҄. "],["torot:20170213:supr:84420","въноуши глаголы о҄устъ мои͑хъ. "],["torot:20170213:supr:84421","и ныня того рь͗цѢмъ ѱалʼмоса. "],["torot:20170213:supr:84422","и͑ оуслышитъ насъ и͑ поможетъ намъ. "],["torot:20170213:supr:84423","и͑ ведоми къ пакость͗никомъ сего ѱалма глаголаа͑хѫ. "],["torot:20170213:supr:84424","и͑ вь͗си сь͗нидошⱕ сⱕ видѢтъ. "],["torot:20170213:supr:84425","ставʼшемʼ же и͑мъ прѢдъ воѥ͑водѫ и͑ доукʼсомъ. вь͗зь͗рѢвъ на н҄ⱕ доуксъ глагола· "],["torot:20170213:supr:84427","сии͗ хотѢли бышⱕ да бол҄ьшемъ чь͗стемъ достои͑ни бѫдѫтъ. "],["torot:20170213:supr:84428","бѫдетъ же вамъ о͑тъ мене чь͗сть͗ велика. и͑ дари бол҄ьши и͑нѢхъ. "],["torot:20170213:supr:84430","да о҄уже ѥ͑дʼно о͑тъ двоѥ͑го прѢдъложимъ вамъ. "],["torot:20170213:supr:185830","и͑ли жь͗ръшемъ богомъ саномъ великомъ и͑ чь͗стемъ и͑ даромъ достои͑номь͗ быти. и͑ли не покоривъшемъ сⱕ о͑тъѧ͑ти поя͑сы и͑ вои͑ньство. и͑ о͑тънѫдь͗ о҄уже прѢдати мѫкамъ. "],["torot:20170213:supr:84434","канʼдидъ глагола "],["torot:20170213:supr:85022","вь͗зь͗ми и͑ поя͑сы нашⱕ и͑ тѢлеса. "],["torot:20170213:supr:84435","ничтоже бо намъ х͆а честь͗нѢи͑ше. "],["torot:20170213:supr:84436","тъгда доукʼсъ повелѢ камении͗мь͗ лица и͑мъ бити. "],["torot:20170213:supr:84437","ст͆ыи͗ канʼдидъ глагола· "],["torot:20170213:supr:84438","наставь͗ниче ть͗мѢ. и͑ вь͗сего безакония͗ о҄учителю. начʼни се творити. и͑ о҄узь͗риши мьсть͗ своѭ҄. "],["torot:20170213:supr:84442","въздроувъ же воѥвода на слоугоуѭ҄штⱕѧ͑ вои͑ны рече· "],["torot:20170213:supr:84443","͗Ѡ зълыѧ слоугы. почʼто въскорѢ не творите повелѢнааго вамъ. "],["torot:20170213:supr:84445","въземъше же слоугы камение дроугъ дроуга бия͑хѫ. "],["torot:20170213:supr:84446","видѢвъше же ст͆ии бывъшеѥ. дрь͗зи бышⱕ. "]]