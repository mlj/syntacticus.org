[["proiel:20170214:gothic-nt:38306","\u003cspan class=\"citation\"\u003eMARK 15.25\u003c/span\u003e wasuh þan ƕeila þridjo, jah ushramidedun ina. "],["proiel:20170214:gothic-nt:38307","\u003cspan class=\"citation\"\u003eMARK 15.26\u003c/span\u003e jah was ufarmeli fairinos is ufarmeliþ: "],["proiel:20170214:gothic-nt:38308","sa þiudans Iudaie. "],["proiel:20170214:gothic-nt:38309","\u003cspan class=\"citation\"\u003eMARK 15.27\u003c/span\u003e jah miþ imma ushramidedun twans waidedjans, ainana af taihswon jah ainana af hleidumein is. "],["proiel:20170214:gothic-nt:38310","\u003cspan class=\"citation\"\u003eMARK 15.28\u003c/span\u003e jah usfullnoda þata gamelido þata qiþando: "],["proiel:20170214:gothic-nt:38311","jah miþ unsibjaim rahniþs was. "],["proiel:20170214:gothic-nt:38312","\u003cspan class=\"citation\"\u003eMARK 15.29\u003c/span\u003e jah þai faurgaggandans wajameridedun ina, wiþondans haubida seina jah qiþandans: "],["proiel:20170214:gothic-nt:38313","o sa gatairands þo alh jah bi þrins dagans gatimrjands þo, \u003cspan class=\"citation\"\u003eMARK 15.30\u003c/span\u003e nasei þuk silban jah atsteig af þamma galgin! "],["proiel:20170214:gothic-nt:38314","\u003cspan class=\"citation\"\u003eMARK 15.31\u003c/span\u003e samaleiko jah þai auhumistans gudjans bilaikandans ina miþ sis misso miþ þaim bokarjam qeþun: "],["proiel:20170214:gothic-nt:38315","anþarans ganasida, iþ sik silban ni mag ganasjan. "],["proiel:20170214:gothic-nt:38316","\u003cspan class=\"citation\"\u003eMARK 15.32\u003c/span\u003e sa Xristus, sa þiudans Israelis, atsteigadau nu af þamma galgin, ei gasaiƕaima jah galaubjaima. "],["proiel:20170214:gothic-nt:38317","jah þai miþushramidans imma idweitidedun imma. "],["proiel:20170214:gothic-nt:38318","\u003cspan class=\"citation\"\u003eMARK 15.33\u003c/span\u003e jah biþe warþ ƕeila saihsto, riqis warþ ana allai airþai und ƕeila niundon. "],["proiel:20170214:gothic-nt:38319","\u003cspan class=\"citation\"\u003eMARK 15.34\u003c/span\u003e jah niundon ƕeilai wopida Iesus stibnai mikilai qiþands: "],["proiel:20170214:gothic-nt:38320","ailoe ailoe, lima sibakþanei, "],["proiel:20170214:gothic-nt:56969","þatei ist gaskeiriþ: "],["proiel:20170214:gothic-nt:38321","guþ meins, guþ meins, duƕe mis bilaist? "],["proiel:20170214:gothic-nt:38322","\u003cspan class=\"citation\"\u003eMARK 15.35\u003c/span\u003e jah sumai þize atstandandane gahausjandans qeþun: "],["proiel:20170214:gothic-nt:38323","sai, Helian wopeiþ. "],["proiel:20170214:gothic-nt:38324","\u003cspan class=\"citation\"\u003eMARK 15.36\u003c/span\u003e þragjands þan ains jah gafulljands swam akeitis, galagjands ana raus, dragkida ina qiþands: "],["proiel:20170214:gothic-nt:38325","let, ei saiƕam qimaiu Helias athafjan ina. "],["proiel:20170214:gothic-nt:38326","\u003cspan class=\"citation\"\u003eMARK 15.37\u003c/span\u003e iþ Iesus aftra letands stibna mikila uzon. "],["proiel:20170214:gothic-nt:38327","\u003cspan class=\"citation\"\u003eMARK 15.38\u003c/span\u003e jah faurhah als disskritnoda in twa iupaþro und dalaþ. "],["proiel:20170214:gothic-nt:38328","\u003cspan class=\"citation\"\u003eMARK 15.39\u003c/span\u003e gasaiƕands þan sa hundafaþs sa atstandands in andwairþja is þatei swa hropjands uzon, qaþ: "],["proiel:20170214:gothic-nt:38329","bi sunjai, sa manna sa sunus was gudis. "],["proiel:20170214:gothic-nt:38330","\u003cspan class=\"citation\"\u003eMARK 15.40\u003c/span\u003e wesun-uþ-þan qinons fairraþro saiƕandeins, in þaimei was Marja so Magdalene jah Marja Iakobis þis minnizins jah Iosezis aiþei jah Salome. "],["proiel:20170214:gothic-nt:38331","\u003cspan class=\"citation\"\u003eMARK 15.41\u003c/span\u003e jah þan was in Galeilaia, jah laistidedun ina jah andbahtidedun imma, jah anþaros managos þozei miþiddjedun imma in Iairusalem. "],["proiel:20170214:gothic-nt:38332","\u003cspan class=\"citation\"\u003eMARK 15.42\u003c/span\u003e jah juþan at andanahtja waurþanamma, unte was paraskaiwe, saei ist fruma sabbato, \u003cspan class=\"citation\"\u003eMARK 15.43\u003c/span\u003e qimands Iosef af Areimaþaias, gaguds ragineis, saei was jah silba beidands þiudangardjos gudis, anananþjands galaiþ inn du Peilatau jah baþ þis leikis Iesuis. "],["proiel:20170214:gothic-nt:38333","\u003cspan class=\"citation\"\u003eMARK 15.44\u003c/span\u003e iþ Peilatus sildaleikida ei is juþan gaswalt; "],["proiel:20170214:gothic-nt:38334","jah athaitands þana hundafaþ frah ina juuþan gadauþnodedi. "],["proiel:20170214:gothic-nt:38335","\u003cspan class=\"citation\"\u003eMARK 15.45\u003c/span\u003e jah finþands at þamma hundafada fragaf þata leik Iosefa. "],["proiel:20170214:gothic-nt:38336","\u003cspan class=\"citation\"\u003eMARK 15.46\u003c/span\u003e jah usbugjands lein jah usnimands ita biwand þamma leina jah galagida ita in hlaiwa, þatei was gadraban us staina, jah atwalwida stain du daura þis hlaiwis. "],["proiel:20170214:gothic-nt:38337","\u003cspan class=\"citation\"\u003eMARK 15.47\u003c/span\u003e iþ Marja so Magdalene jah Marja Iosezis seƕun ƕar galagiþs wesi."],["proiel:20170214:gothic-nt:38338","\u003cspan class=\"citation\"\u003eMARK 16.1\u003c/span\u003e jah inwisandins sabbate dagis Marja so Magdalene jah Marja so Iakobis jah Salome usbauhtedun aromata, ei atgaggandeins gasalbodedeina ina. "],["proiel:20170214:gothic-nt:38339","\u003cspan class=\"citation\"\u003eMARK 16.2\u003c/span\u003e jah filu air þis dagis afarsabbate atiddjedun du þamma hlaiwa at urrinnandin sunnin. "],["proiel:20170214:gothic-nt:38340","\u003cspan class=\"citation\"\u003eMARK 16.3\u003c/span\u003e jah qeþun du sis misso: "],["proiel:20170214:gothic-nt:38341","ƕas afwalwjai unsis þana stain af daurom þis hlaiwis? "],["proiel:20170214:gothic-nt:38342","\u003cspan class=\"citation\"\u003eMARK 16.4\u003c/span\u003e jah insaiƕandeins gaumidedun þammei afwalwiþs ist sa stains; "],["proiel:20170214:gothic-nt:38343","was auk mikils abraba. "],["proiel:20170214:gothic-nt:38344","\u003cspan class=\"citation\"\u003eMARK 16.5\u003c/span\u003e jah atgaggandeins in þata hlaiw gaseƕun juggalauþ sitandan in taihswai biwaibidana wastjai ƕeitai; "],["proiel:20170214:gothic-nt:38345","jah usgeisnodedun. "],["proiel:20170214:gothic-nt:38346","\u003cspan class=\"citation\"\u003eMARK 16.6\u003c/span\u003e þaruh qaþ du im: "],["proiel:20170214:gothic-nt:50662","ni faurhteiþ izwis, "],["proiel:20170214:gothic-nt:50663","Iesu sokeiþ Nazoraiu þana ushramidan; "],["proiel:20170214:gothic-nt:38348","nist her, "],["proiel:20170214:gothic-nt:56987","urrais, "],["proiel:20170214:gothic-nt:56988","sai þana staþ þarei galagidedun ina. "],["proiel:20170214:gothic-nt:38349","\u003cspan class=\"citation\"\u003eMARK 16.7\u003c/span\u003e akei gaggiþ qiþiduh du siponjam is jah du Paitrau þatei faurbigaggiþ izwis in Galeilaian; "],["proiel:20170214:gothic-nt:38350","þaruh ina gasaiƕiþ, swaswe qaþ izwis. "],["proiel:20170214:gothic-nt:38351","\u003cspan class=\"citation\"\u003eMARK 16.8\u003c/span\u003e jah usgaggandeins af þamma hlaiwa gaþlauhun; "],["proiel:20170214:gothic-nt:38352","diz-sat-uh-þan ijos reiro jah usfilmei, jah ni qeþun mannhun waiht; "],["proiel:20170214:gothic-nt:38353","ohtedun sis auk. "],["proiel:20170214:gothic-nt:38354","\u003cspan class=\"citation\"\u003eMARK 16.9\u003c/span\u003e usstandands þan in maurgin frumin sabbato ataugida sik frumist Marjin þizai Magdalene, af þizaiei uswarp sibun unhulþons. "]]