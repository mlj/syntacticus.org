[["proiel:20180408:greek-nt:47698","ἀγαπήσεις τὸν πλησίον σου καὶ μισήσεις τὸν ἐχθρόν σου. "],["proiel:20180408:greek-nt:47699","\u003cspan class=\"citation\"\u003eMATT 5.44\u003c/span\u003e ἐγὼ δὲ λέγω ὑμῖν, "],["proiel:20180408:greek-nt:47700","ἀγαπᾶτε τοὺς ἐχθροὺς ὑμῶν καὶ προσεύχεσθε ὑπὲρ τῶν διωκόντων ὑμᾶς, \u003cspan class=\"citation\"\u003eMATT 5.45\u003c/span\u003e ὅπως γένησθε υἱοὶ τοῦ πατρὸς ὑμῶν τοῦ ἐν οὐρανοῖς, ὅτι τὸν ἥλιον αὐτοῦ ἀνατέλλει ἐπὶ πονηροὺς καὶ ἀγαθοὺς καὶ βρέχει ἐπὶ δικαίους καὶ ἀδίκους. "],["proiel:20180408:greek-nt:14817","\u003cspan class=\"citation\"\u003eMATT 5.46\u003c/span\u003e ἐὰν γὰρ ἀγαπήσητε τοὺς ἀγαπῶντας ὑμᾶς, τίνα μισθὸν ἔχετε; "],["proiel:20180408:greek-nt:14818","οὐχὶ καὶ οἱ τελῶναι τὸ αὐτὸ ποιοῦσιν; "],["proiel:20180408:greek-nt:14819","\u003cspan class=\"citation\"\u003eMATT 5.47\u003c/span\u003e καὶ ἐὰν ἀσπάσησθε τοὺς ἀδελφοὺς ὑμῶν μόνον, τί περισσὸν ποιεῖτε; "],["proiel:20180408:greek-nt:14820","οὐχὶ καὶ οἱ ἐθνικοὶ τὸ αὐτὸ ποιοῦσιν; "],["proiel:20180408:greek-nt:14821","\u003cspan class=\"citation\"\u003eMATT 5.48\u003c/span\u003e ἔσεσθε οὖν ὑμεῖς τέλειοι ὡς ὁ πατὴρ ὑμῶν ὁ οὐράνιος τέλειός ἐστιν."],["proiel:20180408:greek-nt:14822","\u003cspan class=\"citation\"\u003eMATT 6.1\u003c/span\u003e Προσέχετε δὲ τὴν δικαιοσύνην ὑμῶν μὴ ποιεῖν ἔμπροσθεν τῶν ἀνθρώπων πρὸς τὸ θεαθῆναι αὐτοῖς· "],["proiel:20180408:greek-nt:14823","εἰ δὲ μήγε, μισθὸν οὐκ ἔχετε παρὰ τῷ πατρὶ ὑμῶν τῷ ἐν οὐρανοῖς. "],["proiel:20180408:greek-nt:14824","\u003cspan class=\"citation\"\u003eMATT 6.2\u003c/span\u003e ὅταν οὖν ποιῇς ἐλεημοσύνην, μὴ σαλπίσῃς ἔμπροσθέν σου, ὥσπερ οἱ ὑποκριταὶ ποιοῦσιν ἐν ταῖς συναγωγαῖς καὶ ἐν ταῖς ῥύμαις, ὅπως δοξασθῶσιν ὑπὸ τῶν ἀνθρώπων· "],["proiel:20180408:greek-nt:47701","ἀμὴν λέγω ὑμῖν, "],["proiel:20180408:greek-nt:47702","ἀπέχουσιν τὸν μισθὸν αὐτῶν. "],["proiel:20180408:greek-nt:14826","\u003cspan class=\"citation\"\u003eMATT 6.3\u003c/span\u003e σοῦ δὲ ποιοῦντος ἐλεημοσύνην μὴ γνώτω ἡ ἀριστερά σου τί ποιεῖ ἡ δεξιά σου, \u003cspan class=\"citation\"\u003eMATT 6.4\u003c/span\u003e ὅπως ἡ σοῦ ἐλεημοσύνη ᾖ ἐν τῷ κρυπτῷ, καὶ ὁ πατήρ σου ὁ βλέπων ἐν τῷ κρυπτῷ ἀποδώσει σοι. "],["proiel:20180408:greek-nt:14827","\u003cspan class=\"citation\"\u003eMATT 6.5\u003c/span\u003e καὶ ὅταν προσεύχησθε, οὐκ ἔσεσθε ὡς οἱ ὑποκριταί·  "],["proiel:20180408:greek-nt:58389","ὅτι φιλοῦσιν ἐν ταῖς συναγωγαῖς καὶ ἐν ταῖς γωνίαις τῶν πλατειῶν ἑστῶτες προσεύχεσθαι, ὅπως φανῶσιν τοῖς ἀνθρώποις· "],["proiel:20180408:greek-nt:47703","ἀμὴν λέγω ὑμῖν, "],["proiel:20180408:greek-nt:47704","ἀπέχουσιν τὸν μισθὸν αὐτῶν. "],["proiel:20180408:greek-nt:14830","\u003cspan class=\"citation\"\u003eMATT 6.6\u003c/span\u003e σὺ δὲ ὅταν προσεύχῃ, εἴσελθε εἰς τὸ ταμεῖόν σου καὶ κλείσας τὴν θύραν σου πρόσευξαι τῷ πατρί σου τῷ ἐν τῷ κρυπτῷ· "],["proiel:20180408:greek-nt:14831","καὶ ὁ πατήρ σου ὁ βλέπων ἐν τῷ κρυπτῷ ἀποδώσει σοι. "],["proiel:20180408:greek-nt:47705","\u003cspan class=\"citation\"\u003eMATT 6.7\u003c/span\u003e Προσευχόμενοι δὲ μὴ βατταλογήσητε ὥσπερ οἱ ἐθνικοί, "],["proiel:20180408:greek-nt:47706","δοκοῦσιν γὰρ ὅτι ἐν τῇ πολυλογίᾳ αὐτῶν εἰσακουσθήσονται. "],["proiel:20180408:greek-nt:47707","\u003cspan class=\"citation\"\u003eMATT 6.8\u003c/span\u003e μὴ οὖν ὁμοιωθῆτε αὐτοῖς, "],["proiel:20180408:greek-nt:47708","οἶδεν γὰρ ὁ πατὴρ ὑμῶν ὧν χρείαν ἔχετε πρὸ τοῦ ὑμᾶς αἰτῆσαι αὐτόν. "],["proiel:20180408:greek-nt:14834","\u003cspan class=\"citation\"\u003eMATT 6.9\u003c/span\u003e οὕτως οὖν προσεύχεσθε ὑμεῖς· "],["proiel:20180408:greek-nt:47709","πάτερ ἡμῶν ὁ ἐν τοῖς οὐρανοῖς, ἁγιασθήτω τὸ ὄνομά σου, "],["proiel:20180408:greek-nt:47710","\u003cspan class=\"citation\"\u003eMATT 6.10\u003c/span\u003e ἐλθάτω ἡ βασιλεία σου, "],["proiel:20180408:greek-nt:47711","γενηθήτω τὸ θέλημά σου, ὡς ἐν οὐρανῷ καὶ ἐπὶ γῆς. "],["proiel:20180408:greek-nt:14836","\u003cspan class=\"citation\"\u003eMATT 6.11\u003c/span\u003e τὸν ἄρτον ἡμῶν τὸν ἐπιούσιον δὸς ἡμῖν σήμερον· "],["proiel:20180408:greek-nt:14837","\u003cspan class=\"citation\"\u003eMATT 6.12\u003c/span\u003e καὶ ἄφες ἡμῖν τὰ ὀφειλήματα ἡμῶν, ὡς καὶ ἡμεῖς ἀφήκαμεν τοῖς ὀφειλέταις ἡμῶν· "],["proiel:20180408:greek-nt:14838","\u003cspan class=\"citation\"\u003eMATT 6.13\u003c/span\u003e καὶ μὴ εἰσενέγκῃς ἡμᾶς εἰς πειρασμόν, ἀλλὰ ῥῦσαι ἡμᾶς ἀπὸ τοῦ πονηροῦ. "],["proiel:20180408:greek-nt:14839","\u003cspan class=\"citation\"\u003eMATT 6.14\u003c/span\u003e Ἐὰν γὰρ ἀφῆτε τοῖς ἀνθρώποις τὰ παραπτώματα αὐτῶν, ἀφήσει καὶ ὑμῖν ὁ πατὴρ ὑμῶν ὁ οὐράνιος· "],["proiel:20180408:greek-nt:14840","\u003cspan class=\"citation\"\u003eMATT 6.15\u003c/span\u003e ἐὰν δὲ μὴ ἀφῆτε τοῖς ἀνθρώποις, οὐδὲ ὁ πατὴρ ὑμῶν ἀφήσει τὰ παραπτώματα ὑμῶν. "],["proiel:20180408:greek-nt:47712","\u003cspan class=\"citation\"\u003eMATT 6.16\u003c/span\u003e Ὅταν δὲ νηστεύητε, μὴ γίνεσθε ὡς οἱ ὑποκριταὶ σκυθρωποί, "],["proiel:20180408:greek-nt:47713","ἀφανίζουσιν γὰρ τὰ πρόσωπα αὐτῶν ὅπως φανῶσιν τοῖς ἀνθρώποις νηστεύοντες· "],["proiel:20180408:greek-nt:47714","ἀμὴν λέγω ὑμῖν, "],["proiel:20180408:greek-nt:47715","ἀπέχουσιν τὸν μισθὸν αὐτῶν. "],["proiel:20180408:greek-nt:14843","\u003cspan class=\"citation\"\u003eMATT 6.17\u003c/span\u003e σὺ δὲ νηστεύων ἄλειψαί σου τὴν κεφαλὴν καὶ τὸ πρόσωπόν σου νίψαι, \u003cspan class=\"citation\"\u003eMATT 6.18\u003c/span\u003e ὅπως μὴ φανῇς τοῖς ἀνθρώποις νηστεύων ἀλλὰ τῷ πατρί σου τῷ ἐν τῷ κρυφαίῳ· "],["proiel:20180408:greek-nt:14844","καὶ ὁ πατήρ σου ὁ βλέπων ἐν τῷ κρυφαίῳ ἀποδώσει σοι. "],["proiel:20180408:greek-nt:14845","\u003cspan class=\"citation\"\u003eMATT 6.19\u003c/span\u003e Μὴ θησαυρίζετε ὑμῖν θησαυροὺς ἐπὶ τῆς γῆς, ὅπου σὴς καὶ βρῶσις ἀφανίζει, καὶ ὅπου κλέπται διορύσσουσιν καὶ κλέπτουσιν· "],["proiel:20180408:greek-nt:14846","\u003cspan class=\"citation\"\u003eMATT 6.20\u003c/span\u003e θησαυρίζετε δὲ ὑμῖν θησαυροὺς ἐν οὐρανῷ, ὅπου οὔτε σὴς οὔτε βρῶσις ἀφανίζει, καὶ ὅπου κλέπται οὐ διορύσσουσιν οὐδὲ κλέπτουσιν· "],["proiel:20180408:greek-nt:14847","\u003cspan class=\"citation\"\u003eMATT 6.21\u003c/span\u003e ὅπου γάρ ἐστιν ὁ θησαυρός σου, ἐκεῖ ἔσται καὶ ἡ καρδία σου. "],["proiel:20180408:greek-nt:14848","\u003cspan class=\"citation\"\u003eMATT 6.22\u003c/span\u003e Ὁ λύχνος τοῦ σώματός ἐστιν ὁ ὀφθαλμός. "],["proiel:20180408:greek-nt:14849","ἐὰν ᾖ ὁ ὀφθαλμός σου ἁπλοῦς, ὅλον τὸ σῶμά σου φωτεινὸν ἔσται· "],["proiel:20180408:greek-nt:14850","\u003cspan class=\"citation\"\u003eMATT 6.23\u003c/span\u003e ἐὰν δὲ ὁ ὀφθαλμός σου πονηρὸς ᾖ, ὅλον τὸ σῶμά σου σκοτεινὸν ἔσται. "],["proiel:20180408:greek-nt:14851","εἰ οὖν τὸ φῶς τὸ ἐν σοὶ σκότος ἐστίν, τὸ σκότος πόσον. "],["proiel:20180408:greek-nt:14852","\u003cspan class=\"citation\"\u003eMATT 6.24\u003c/span\u003e Οὐδεὶς δύναται δυσὶ κυρίοις δουλεύειν· "],["proiel:20180408:greek-nt:14853","ἢ γὰρ τὸν ἕνα μισήσει καὶ τὸν ἕτερον ἀγαπήσει, ἢ ἑνὸς ἀνθέξεται καὶ τοῦ ἑτέρου καταφρονήσει· "],["proiel:20180408:greek-nt:14854","οὐ δύνασθε θεῷ δουλεύειν καὶ μαμωνᾷ. "],["proiel:20180408:greek-nt:47716","\u003cspan class=\"citation\"\u003eMATT 6.25\u003c/span\u003e Διὰ τοῦτο λέγω ὑμῖν, "],["proiel:20180408:greek-nt:47717","μὴ μεριμνᾶτε τῇ ψυχῇ ὑμῶν τί φάγητε, μηδὲ τῷ σώματι ὑμῶν τί ἐνδύσησθε· "],["proiel:20180408:greek-nt:14856","οὐχὶ ἡ ψυχὴ πλεῖόν ἐστιν τῆς τροφῆς καὶ τὸ σῶμα τοῦ ἐνδύματος; "],["proiel:20180408:greek-nt:14857","\u003cspan class=\"citation\"\u003eMATT 6.26\u003c/span\u003e ἐμβλέψατε εἰς τὰ πετεινὰ τοῦ οὐρανοῦ ὅτι οὐ σπείρουσιν οὐδὲ θερίζουσιν οὐδὲ συνάγουσιν εἰς ἀποθήκας, καὶ ὁ πατὴρ ὑμῶν ὁ οὐράνιος τρέφει αὐτά· "],["proiel:20180408:greek-nt:14858","οὐχ ὑμεῖς μᾶλλον διαφέρετε αὐτῶν; "],["proiel:20180408:greek-nt:14859","\u003cspan class=\"citation\"\u003eMATT 6.27\u003c/span\u003e τίς δὲ ἐξ ὑμῶν μεριμνῶν δύναται προσθεῖναι ἐπὶ τὴν ἡλικίαν αὐτοῦ πῆχυν ἕνα; "]]