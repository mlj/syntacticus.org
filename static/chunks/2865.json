[["torot:20180323:supr:159154","ѥ҅гда же ли о҅тъмѣтаа҅ше сꙙ крь҆ста и҅ о҅тъвѣштаваа҅ше сꙙ· въспрѣштаѥ҅мо ѥ҅моу бꙑваа҅ше ꙁѣло· ꙗ҅коже диꙗ҅вол҄е мꙑслꙙштоу· "],["torot:20180323:supr:159159","Сице о҄убо нꙑнꙗ глагол҄емъ· да о҅тъсѫдоу бѫдѫтъ ꙗ҅вѣ словеса христосова сѫшта· "],["torot:20180323:supr:159161","не бо а҅ште тъчь҆ѭ҄ рекѫ въстани и҅ ходи· ни а҅ште рекѫ тавиѳа въстани· тогда то глагол҄ѫ· нъ мноꙁѣмъ рече а҅ште похоул҄енъ благословь҆ѭ҄· а҅ште пакость҆ прии҅мъ помол҄ѫ сꙙ ꙁа того· "],["torot:20180323:supr:159166","прѣжде о҄убо глаголаа҅хъ ꙗ҅ко рѫка ѥ҅стъ ѧ҅ꙁꙑкъ нашъ христосовоу ногоу касаѭ҄шти сꙙ· "],["torot:20180323:supr:159167","нꙑнꙗ же велꙿми бол҄е глагол҄ѫ· ꙗ҅ко ѧ҅ꙁꙑкъ ѥ҅стъ· ѧ҅ꙁꙑкъ нашъ христосова подражаѧ· а҅ште подобь҆но ѥ҅стъ· о҅пасениѥ покажетъ· а҅ште то вѣштаѥ҅мꙑ ѥ҅же о҅нъ хоштетъ· "],["torot:20180323:supr:159173","чꙿто же то ѥ҅стъ ѥ҅же о҅нъ хоштетъ· намъ· да вѣштаѥ҅мъ "],["torot:20180323:supr:161412","словеса ꙗ҅же сѫтъ пль҆на тихости· и҅ кротости· ꙗ҅коже и҅ тъ глаголаа҅ше глагол҄ꙙ· о҄укарѣѭ҄штии҅мъ ѥ҅го "],["torot:20180323:supr:161413","а҅ꙁъ бѣса не и҅мамъ· "],["torot:20180323:supr:159179","и҅ пакꙑ "],["torot:20180323:supr:161414","а҅ште ꙁь҆лѣ глаголаахъ съвѣдѣтел҄ьствоуи҆ о҅ ꙁь҆лѣ· "],["torot:20180323:supr:159180","а҅ште и҅ тꙑ тако глагол҄еши· а҅ште о҄управьѥ҅ниѥ҆ въскраи҅н҄ꙗаго глагол҄еши· прио҅брꙙштеши ѧ҅ꙁꙑкъ подобꙙштъ сꙙ томоу· "],["torot:20180323:supr:159183","и҅ се тъ рече б꙯ъ "],["torot:20180323:supr:161415","и҅ꙁводꙙи҆ бо чь҆стъноѥ҆ о҅тъ недостои҅нъства· а҅кꙑ о҄уста моꙗ бѫдѫтъ· "],["torot:20180323:supr:159185","ѥ҅гда о҄убо ѧ҅ꙁꙑкъ твои҆ а҅кꙑ ѧ҅ꙁꙑкъ бѫдетъ христосовъ· и҅ о҄уста твоꙗ бѫдѫтъ а҅кꙑ о҄уста о҅тча и҅ ст꙯ааго доуха храмъ бѫдеши· каꙗ о҄убо сеи҆ равъна бѫдетъ чь҆сть҆· "],["torot:20180323:supr:161418","не бо нъ а҅ште и҅ ꙁлатомъ съставь҆ѥ҅на ти бꙑшꙙ о҄уста бꙑла· и҅ камении҅мъ чь҆стънꙑи҅мь҆ не толь҆ма сꙙ бꙑшꙙ свь҆тѣла· ꙗ҅коже нꙑн҄ꙗ о҄утвариѭ҄ кротость҆ноѭ҄ о҅свѣштаѥ҅ма· "],["torot:20180323:supr:159191","что бо о҄устъ любѣѥ не вѣдѫштъ хоулити· нъ благословити· поо҄учаѭ҄штемъ сꙙ· "],["torot:20180323:supr:159194","а҅ште ли не можеши благословити клънѫштааго· помль҆чи ти понѣ то о҄управи· "],["torot:20180323:supr:159196","и҅ пѫтемь҆ миноуѧ и҅ спѣшꙙ ꙗкоже ѥ҆ подоба· и҅ на то придеши и҅ сътвориши о҄уста така ꙗ҅ка же рѣхомъ "],["torot:20180323:supr:161724","и҅ не мь҆ни дръꙁо сѫште реченоѥ҆· "],["torot:20180323:supr:159198","чловѣколюбь҆цъ҆ бо ѥ҅стъ владꙑка· "],["torot:20180323:supr:159199","и҅ добротꙑ ѥ҅го даръ бꙑваа҅тъ· "],["torot:20180323:supr:159204","Се о҄убо помꙑшл҄ꙗѧ бѫди вь҆ н҄ь по силѣ своѥи҆· "],["torot:20180323:supr:159205","ктомоу ти о҄убо ни понѣ вь҆ꙁь҆рѣти такомоу бꙑвъшоу можетъ· "],["torot:20180323:supr:159206","не бо нъ поꙁнаѥ҅тъ о҅браꙁъ цѣсарь҆скꙑи҆ и҅ вѣстъ христосова о҅рѫжиꙗ· и҅мже бꙑстъ побѣжденъ· "],["torot:20180323:supr:159208","каꙗ҅ же то сѫтъ "],["torot:20180323:supr:163385","кротость҆ и҅ тихость҆· "],["torot:20180323:supr:159211","вь҆ꙁꙙ о҅тъ кротости побѣдѫ· "],["torot:20180323:supr:159212","то жде и҅ тꙑ сътвори· "],["torot:20180323:supr:159216","далъ ти ѥ҅стъ власть х꙯с· бꙑти вь҆ н҄ь· противѫ силѣ своѥ҅и҆ "],["torot:20180323:supr:163387","не о҄убои҅ сꙙ то слꙑшꙙ "],["torot:20180323:supr:163388","страхъ бо ѥ҅стъ ѥ҅же вь҆ н҄ь не бꙑти· "],["torot:20180323:supr:159219","глагол҄и о҄убо такожде вь҆ н҄ь· и҅ бѫдеши въ того такъ· ꙗ҅коже и҅ о҅нъ· "],["torot:20180323:supr:159222","того ради бол҄ии҆ ѥ҅стъ· и҅же сице глагол҄етъ и҅ проричетъ· "],["torot:20180323:supr:159224","о҅номоу бо о҅тъ дара вь҆се· "],["torot:20180323:supr:159225","сь҆де же и҅ троудъ твои҆ и҅ потъ· "],["torot:20180323:supr:159226","нао҄учи дѫшѫ тварати ти о҄уста о҄устомъ христосовамъ подобꙙшта сꙙ· "],["torot:20180323:supr:159227","можетъ бо то а҅ште хоштетъ творити· "],["torot:20180323:supr:159228","вѣстъ хꙑтрость҆ тѫ а҅ште да нѣстъ лѣнива· "],["torot:20180323:supr:159229","и҅ како ꙁиждѫтъ сꙙ· така о҄уста рече "],["torot:20180323:supr:163390","кꙑи҅ми шарꙑ "],["torot:20180323:supr:163389","коѥ҅ѭ҄ вештиѭ҄· "],["torot:20180323:supr:159231","не никоѥ҅ѭ҄же ли раꙁвѣ добротоѭ҄ ѥ҅дноѭ҄· и҅ кротостиѭ҄ и҅ сь҆мѣрениѥ҅мъ· "],["torot:20180323:supr:159233","Видимꙑ како и҅ диꙗ҅волꙗ творꙙтъ сꙙ о҄уста· да не никакоже сътворимъ тацѣхъ· "],["torot:20180323:supr:159235","како о҄убо ꙁиждетъ сꙙ· "],["torot:20180323:supr:159236","клꙙтвами· хоулами· ꙁаклинаниѥ҅мъ ꙁавистиѭ҄· "],["torot:20180323:supr:159239","ѥ҅гда бо то кто бесѣдоуѥ҅тъ· то того ѧ҅ꙁꙑкъ приѥ҅мь҆ѥ҅тъ· "],["torot:20180323:supr:159241","како о҄убо проштениѥ҆ прии҅мемъ· "],["torot:20180323:supr:159242","паче же какого не подъи҅мемъ мѫчениꙗ҆· пон҄еже ѧ҅ꙁꙑкъ и҅мже съподобь҆ѥ҅ни бꙑхомъ· пль҆ти въкꙋсити господь҆скꙑ· того поꙁь҆римꙑ диꙗ҅вол҄е бесѣдоуѭ҄шта· "],["torot:20180323:supr:159246","да о҄убо не поꙁороуи҅мꙿ· нъ вь҆сѣмъ спѣшении҅мъ и҅мѣмꙑ сꙙ· ꙗ҅коже нао҄учити господа подражати своѥ҅го· "],["torot:20180323:supr:159249","а҅ште бо и҆ накажемꙑ то сь҆ мноꙁѣмь нꙑ о҄убо пь҆вании҅мъ на сѫдишти поставитъ христосовѣ· "],["torot:20180323:supr:159250","а҅ште бо не вѣ никꙿтоже сице глаголати· то и҅ сѫдии҆ ѥ҅го не послоушаѥ҅тꙿ· "],["torot:20180323:supr:159252","ꙗ҅коже бо ѥ҅гда роуминъ сꙑ лоучитъ сꙙ сѫди· не послоушаѥ҅тъ о҅тъвѣштаваѭ҄штаꙿго и҅же не о҄умѣѥ҅тъ тако бесѣдовати· такоже ї х꙯с· а҅ште да не по того о҅браꙁоу глагол҄еши· не послоушаѥ҅тъ тебе ни вънь҆метъ· "],["torot:20180323:supr:159257","навꙑкнѣмъ о҄убо тако глаголати· ꙗ҅коже ѥ҅стъ о҅бꙑклъ цр꙯ъ нашъ послоушати· "],["torot:20180323:supr:159259","поспѣшимꙑ того подражати ѧ҅ꙁꙑка· "],["torot:20180323:supr:159260","а҅ште и҅ въ желѣтвѫ въпадеши· блюди да ти не съвратитъ о҄устъ печаль҆ноѥ҆ мѫчениѥ҆· нъ да глагол҄еши а҅кꙑ х꙯с· "],["torot:20180323:supr:159263","жалова бо и҅ тъ по лаꙁарѣ и҅ їю҄дѣ· "],["torot:20180323:supr:159264","а҅ште бо и҅ въ боꙗ҅ꙁнꙿ· въпадеши· въспꙑтаи и҅ тꙑ тако глаголати пакꙑ ꙗ҅коже и҅ тъ· "],["torot:20180323:supr:159267","въпаде бо и҅ тъ въ страхъ тебе ради по словесъноуо҄умоу строю҄· "],["torot:20180323:supr:159268","рь҆ци и҅ тꙑ о҅баче "],["torot:20180323:supr:163576","не ꙗ҅коже а҅ꙁъ хоштѫ· нъ ꙗ҅коже тꙑ· "],["torot:20180323:supr:159270","а҅ште и҅ плачеши просль҆ꙁи тихо· ꙗ҅коже и҅ тъ· "],["torot:20180323:supr:159272","а҅ште и҅ въ напасти въпадеши· "],["torot:20180323:supr:163577","не бо нъ и҅ въ напастехъ бꙑваѥ҆· и҅ печаль҆нъ и глагол҄етъ· "],["torot:20180323:supr:159275","прискръбь҆на ѥ҅стъ доуша моꙗ҆ до сьмрь҆ти· "],["torot:20180323:supr:159276","и҅ вь҆сꙙ ти о҄укаꙁꙑ дастъ· да храниши тꙑ мѣрꙑ· и҅ данааго ти правь҆ѥ҅ниꙗ раскаꙁиши· "],["torot:20180323:supr:159279","сице въꙁможеши о҄уста и҅мѣти· подобь҆на о҅ного о҄устомъ· "],["torot:20180323:supr:159281","сице по ꙁеми ходꙙ горѣ сѣдꙙштааго ѧ҅ꙁꙑкъ нꙑ покажеши· подобь҆нꙑ мѣрꙑ хранꙙ ѥ҅же въ скрь҆би въ гнѣвѣ· въ желѣтвѣ въ троудѣ· "],["torot:20180323:supr:159284","колико ѥ҅стъ въ васъ помꙑшлꙗѭ҄ште ѥ҅го о҅браꙁъ видѣти· "],["torot:20180323:supr:159285","тъчь҆ѭ҄ нъ і бꙑти вь҆ н҄ь моштъно ѥ҅стъ а҅ште подвижемъ сꙙ· "],["torot:20180323:supr:159286","не о҅тътꙙꙁаи҅мъ сꙙ о҄убо· "],["torot:20180323:supr:159287","не толь҆ма приѥ҅мь҆ѥ҅тъ о҄уста пророчь҆ска· ꙗ҅коже кротъкꙑи҅хъ и҅ тихꙑи҅хъ чловѣкъ· "],["torot:20180323:supr:159289","мноꙁи бо ми рекѫтъ "],["torot:20180323:supr:170023","рече· "],["torot:20180323:supr:159290","и҅менемь твои҅мъ прорицахомъ· "],["torot:20180323:supr:159291","и҅ рекѫ и҅ мъ "],["torot:20180323:supr:163578","не вѣдѣ васъ· "],["torot:20180323:supr:170024","лицемъ къ лицоу· и҅ о҄устꙑ къ о҄устомъ глаголаа҅ше· ꙗ҅коже дроугъ къ своѥ҅моу дроугоу· "],["torot:20180323:supr:159300","не ꙁапрѣштаѥ҅ши ли нꙑнꙗ бѣсомъ· нъ ꙁапрѣтиши тъгда родь҆ствꙋ о҅гн҄ьноуо҄умоу· а҅ште и҅маши о҄устомъ х꙯совомъ о҄уста подобьна· "],["torot:20180323:supr:159303","въспрѣтиши беꙁдь҆нѣ о҅гн҄ьнѣи҅· и҅ речеши "],["torot:20180323:supr:163581","о҄умль҆кни о҅брати сꙙ· "],["torot:20180323:supr:159305","и҅ съ мноꙁѣмъ пꙿвании҅мъ на небо вь҆ꙁидеши· "]]