[["proiel:20180408:gothic-nt:45658","Unte iþ in Twrai jah Seidonai waurþeina mahteis þozei waurþun in izwis, airis þau in sakkum jah azgon sitandeins gaïdreigodedeina. "],["proiel:20180408:gothic-nt:45659","\u003cspan class=\"citation\"\u003eLUKE 10.14\u003c/span\u003e sweþauh Twrai jah Seidonai sutizo wairþiþ in daga stauos þau izwis. "],["proiel:20180408:gothic-nt:45660","\u003cspan class=\"citation\"\u003eLUKE 10.15\u003c/span\u003e jah þu Kafarnaum, þu und himin ushauhido, und halja gadrausjaza. "],["proiel:20180408:gothic-nt:45661","\u003cspan class=\"citation\"\u003eLUKE 10.16\u003c/span\u003e saei hauseiþ izwis, mis hauseiþ, jah saei ufbrikiþ izwis, mis ufbrikiþ; "],["proiel:20180408:gothic-nt:45662","iþ saei ufbrikiþ mis, ufbrikiþ þamma sandjandin mik. "],["proiel:20180408:gothic-nt:45663","\u003cspan class=\"citation\"\u003eLUKE 10.17\u003c/span\u003e gawandidedun þan sik þai sibuntehund miþ fahedai qiþandans: "],["proiel:20180408:gothic-nt:45664","frauja, jah unhulþons ufhausjand unsis in namin þeinamma. "],["proiel:20180408:gothic-nt:45665","\u003cspan class=\"citation\"\u003eLUKE 10.18\u003c/span\u003e qaþ þan du im: "],["proiel:20180408:gothic-nt:45666","gasaƕ Satanan swe lauhmunja driusandan us himina. "],["proiel:20180408:gothic-nt:45667","\u003cspan class=\"citation\"\u003eLUKE 10.19\u003c/span\u003e sai, atgaf izwis waldufni trudan ufaro waurme jah skaurpjono jah ana allai mahtai fijandis, jah waihte ainohun izwis ni gaskaþjiþ. "],["proiel:20180408:gothic-nt:45668","\u003cspan class=\"citation\"\u003eLUKE 10.20\u003c/span\u003e sweþauh þamma ni faginoþ, ei þai ahmans izwis ufhausjand: "],["proiel:20180408:gothic-nt:45669","iþ faginod in þammei namna izwara gamelida sind in himinam. "],["proiel:20180408:gothic-nt:45670","\u003cspan class=\"citation\"\u003eLUKE 10.21\u003c/span\u003e inuh þizai ƕeilai swegnida ahmin Iesus jah qaþ: "],["proiel:20180408:gothic-nt:45671","andhaita þus, atta, frauja himinis jah airþos, unte affalht þo faura snutraim jah frodaim jah andhulides þo niuklahaim. "],["proiel:20180408:gothic-nt:45672","Jai, atta, unte swa warþ galeikaiþ in andwairþja þeinamma. "],["proiel:20180408:gothic-nt:45673","jah gawandiþs du siponjam seinaim qaþ: "],["proiel:20180408:gothic-nt:45674","\u003cspan class=\"citation\"\u003eLUKE 10.22\u003c/span\u003e all mis atgiban ist fram attin meinamma, jah ni ƕashun kann ƕas ist sunus, alja atta, jah ƕas ist atta, alja sunus, jah þammei wili sunus andhuljan. "],["proiel:20180408:gothic-nt:45675","\u003cspan class=\"citation\"\u003eLUKE 10.23\u003c/span\u003e jah gawandiþs du siponjam seinaim sundro qaþ: "],["proiel:20180408:gothic-nt:45676","audaga augona, þoei saiƕand þoei jus saiƕiþ. "],["proiel:20180408:gothic-nt:45677","\u003cspan class=\"citation\"\u003eLUKE 10.24\u003c/span\u003e qiþa auk izwis þatei managai praufeteis jah þiudanos wildedun saiƕan þatei jus saiƕiþ jah ni gaseƕun, jah hausjan þatei jus hauseiþ jah ni gahausidedun. "],["proiel:20180408:gothic-nt:45678","\u003cspan class=\"citation\"\u003eLUKE 10.25\u003c/span\u003e jah sai, witodafasteis sums ustoþ fraisands ina jah qiþands: "],["proiel:20180408:gothic-nt:45679","laisari, ƕa taujands libainais aiweinons arbja wairþa? "],["proiel:20180408:gothic-nt:45680","\u003cspan class=\"citation\"\u003eLUKE 10.26\u003c/span\u003e þaruh qaþ du imma: "],["proiel:20180408:gothic-nt:45681","in witoda ƕa gameliþ ist? "],["proiel:20180408:gothic-nt:45682","ƕaiwa ussiggwis? "],["proiel:20180408:gothic-nt:45683","\u003cspan class=\"citation\"\u003eLUKE 10.27\u003c/span\u003e iþ is andhafjands qaþ: "],["proiel:20180408:gothic-nt:45684","frijos fraujan guþ þeinana us allamma hairtin þeinamma jah us allai saiwalai þeinai jah us allai mahtai þeinai jah us allai gahugdai þeinai, jah neƕundjan þeinana swe þuk silban. "],["proiel:20180408:gothic-nt:45685","\u003cspan class=\"citation\"\u003eLUKE 10.28\u003c/span\u003e þanuh qaþ du imma: "],["proiel:20180408:gothic-nt:45686","raihtaba andhoft; "],["proiel:20180408:gothic-nt:45687","þata tawei jah libais. "],["proiel:20180408:gothic-nt:45688","\u003cspan class=\"citation\"\u003eLUKE 10.29\u003c/span\u003e iþ is wiljands uswaurhtana sik domjan qaþ du Iesua: "],["proiel:20180408:gothic-nt:45689","an ƕas ist mis neƕundja? "],["proiel:20180408:gothic-nt:45690","\u003cspan class=\"citation\"\u003eLUKE 10.30\u003c/span\u003e andhafjands þan Iesus qaþ: "],["proiel:20180408:gothic-nt:45691","manna sums galaiþ af Iairusalem in Iaireikon jah in waidedjans frarann, þaiei jah biraubodedun ina jah banjos analagjandans..."],["proiel:20180408:gothic-nt:45692","...\u003cspan class=\"citation\"\u003eLUKE 14.9\u003c/span\u003e þana aftumistan haban staþ. "],["proiel:20180408:gothic-nt:45693","\u003cspan class=\"citation\"\u003eLUKE 14.10\u003c/span\u003e ak þan haitaizau, atgaggands anakumbei ana þamma aftumistin stada, ei biþe qimai saei haihait þuk, qiþai du þus: "],["proiel:20180408:gothic-nt:45694","frijond, usgagg hauhis. "],["proiel:20180408:gothic-nt:45695","þanuh ist þus hauhiþa faura þaim miþanakumbjandam þus. "],["proiel:20180408:gothic-nt:45696","\u003cspan class=\"citation\"\u003eLUKE 14.11\u003c/span\u003e unte ƕazuh saei hauheiþ sik silba, gahnaiwjada, jah saei hnaiweiþ sik silban, ushauhjada. "],["proiel:20180408:gothic-nt:45697","\u003cspan class=\"citation\"\u003eLUKE 14.12\u003c/span\u003e qaþ-uþ-þan jah þamma haitandin sik: "],["proiel:20180408:gothic-nt:45698","þan waurkjais undaurnimat aiþþau nahtamat, ni haitais frijonds þeinans nih broþruns þeinans nih niþjans þeinans nih garaznans gabeigans, ibai aufto jah eis aftra haitaina þuk jah wairþiþ þus usguldan; "],["proiel:20180408:gothic-nt:45699","\u003cspan class=\"citation\"\u003eLUKE 14.13\u003c/span\u003e ak þan waurkjais dauht, hait unledans, gamaidans, haltans, blindans. "],["proiel:20180408:gothic-nt:45700","\u003cspan class=\"citation\"\u003eLUKE 14.14\u003c/span\u003e jah audags wairþis, unte eis ni haband usgildan þus; "],["proiel:20180408:gothic-nt:45701","usgildada auk þus in ustassai þize uswaurhtane. "],["proiel:20180408:gothic-nt:45702","\u003cspan class=\"citation\"\u003eLUKE 14.15\u003c/span\u003e gahausjands þan sums þizei anakumbjandane þata qaþ du imma: "],["proiel:20180408:gothic-nt:45703","audags saei matjiþ hlaif in þiudangardjai gudis. "],["proiel:20180408:gothic-nt:45704","\u003cspan class=\"citation\"\u003eLUKE 14.16\u003c/span\u003e þaruh qaþ imma frauja: "],["proiel:20180408:gothic-nt:45705","manna sums gawaurhta nahtamat mikilana jah haihait managans. "],["proiel:20180408:gothic-nt:45706","\u003cspan class=\"citation\"\u003eLUKE 14.17\u003c/span\u003e jah insandida skalk seinana ƕeilai nahtamatis qiþan þaim haitanam: "],["proiel:20180408:gothic-nt:45707","gaggiþ, unte ju manwu ist allata. "],["proiel:20180408:gothic-nt:45708","\u003cspan class=\"citation\"\u003eLUKE 14.18\u003c/span\u003e jah dugunnun suns faurqiþan allai. "],["proiel:20180408:gothic-nt:45709","sa frumista qaþ: "],["proiel:20180408:gothic-nt:45710","land bauhta jah þarf galeiþan jah saiƕan þata; "],["proiel:20180408:gothic-nt:52412","bidja þuk, "],["proiel:20180408:gothic-nt:52413","habai mik faurqiþanana. "],["proiel:20180408:gothic-nt:45712","\u003cspan class=\"citation\"\u003eLUKE 14.19\u003c/span\u003e jah anþar qaþ: "],["proiel:20180408:gothic-nt:45713","juka auhsne usbauhta fimf jah gagga kausjan þans; "],["proiel:20180408:gothic-nt:52414","bidja þuk, "],["proiel:20180408:gothic-nt:52415","habai mik faurqiþanana. "]]