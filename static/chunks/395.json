[["proiel:20170214:gothic-nt:46591","\u003cspan class=\"citation\"\u003e1COR 8.12\u003c/span\u003e swa-þ-þan frawaurkjandans wiþra broþruns, slahandans ize gahugd siuka, du Xristau frawaurkeiþ. "],["proiel:20170214:gothic-nt:46592","\u003cspan class=\"citation\"\u003e1COR 8.13\u003c/span\u003e duþþe jabai mats gamarzeiþ broþar, ni matja mimz aiw, ei ni gamarzjau broþar meinana."],["proiel:20170214:gothic-nt:46593","\u003cspan class=\"citation\"\u003e1COR 9.1\u003c/span\u003e Niu im apaustaulus? "],["proiel:20170214:gothic-nt:46594","niu im freis? "],["proiel:20170214:gothic-nt:46595","niu Iesu Xristau fraujan unsarana saƕ? "],["proiel:20170214:gothic-nt:46596","niu waurstw meinata jus sijuþ in fraujin? "],["proiel:20170214:gothic-nt:46597","\u003cspan class=\"citation\"\u003e1COR 9.2\u003c/span\u003e jabai anþaraim ni im apaustaulus, aiþþau izwis im; "],["proiel:20170214:gothic-nt:46598","unte sigljo meinaizos apaustauleins jus sijuþ. "],["proiel:20170214:gothic-nt:46599","\u003cspan class=\"citation\"\u003e1COR 9.3\u003c/span\u003e meina andahafts wiþra þans mik ussokjandans þatist. "],["proiel:20170214:gothic-nt:46600","\u003cspan class=\"citation\"\u003e1COR 9.4\u003c/span\u003e ibai ni habam waldufni matjan jah drigkan? "],["proiel:20170214:gothic-nt:46601","\u003cspan class=\"citation\"\u003e1COR 9.5\u003c/span\u003e ibai ni habam waldufni swistar qinon bitiuhan, swaswe þai anþarai apaustauleis jah broþrjus fraujins jah Kefas? "],["proiel:20170214:gothic-nt:46602","\u003cspan class=\"citation\"\u003e1COR 9.6\u003c/span\u003e þau ainzu ik jah Barnabas ni habos waldufni du ni waurkjan? "],["proiel:20170214:gothic-nt:46603","\u003cspan class=\"citation\"\u003e1COR 9.7\u003c/span\u003e ƕas drauhtinoþ swesaim annom ƕan? "],["proiel:20170214:gothic-nt:46604","ƕas satjiþ weinatriwa jah akran þize ni matjai? "],["proiel:20170214:gothic-nt:46605","ƕas haldiþ aweþi jah miluks þis aweþjis ni matjai? "],["proiel:20170214:gothic-nt:46606","\u003cspan class=\"citation\"\u003e1COR 9.8\u003c/span\u003e ibai bi mannam þata qiþa, aiþþau niu jah witoþ þata qiþiþ? "],["proiel:20170214:gothic-nt:46607","\u003cspan class=\"citation\"\u003e1COR 9.9\u003c/span\u003e in witoda auk Mosezis gameliþ ist: "],["proiel:20170214:gothic-nt:46608","ni faurmuljais auhsau þriskandan. "],["proiel:20170214:gothic-nt:46609","ni þatei bi auhsum us... "],["proiel:20170214:gothic-nt:46610","...\u003cspan class=\"citation\"\u003e1COR 9.19\u003c/span\u003e ei managizans gageigaidedjau. "],["proiel:20170214:gothic-nt:46611","\u003cspan class=\"citation\"\u003e1COR 9.20\u003c/span\u003e jah warþ Iudaium swe Judaius, ei Judaiuns gageigaidedjau; "],["proiel:20170214:gothic-nt:46612","þaim uf witoda swe uf witoda, ni wisands silba uf witoda, ak uf anstai, ei þans uf witoda gageigaidedjau; "],["proiel:20170214:gothic-nt:46613","\u003cspan class=\"citation\"\u003e1COR 9.21\u003c/span\u003e þaim witodalausam swe witodalaus, ni wisands witodis laus gudis, ak inwitoþs Xristaus, ei gageigaidedjau witodalausans. "],["proiel:20170214:gothic-nt:46614","\u003cspan class=\"citation\"\u003e1COR 9.22\u003c/span\u003e was þaim unmahteigam swe unmahteigs, ei unmahteigans gageigaidedjau; "],["proiel:20170214:gothic-nt:46615","allaim was all, ei ƕaiwa sumans ganasjau. "],["proiel:20170214:gothic-nt:46616","\u003cspan class=\"citation\"\u003e1COR 9.23\u003c/span\u003e þat-uþ-þan tauja in aiwaggeljis, ei gadaila is wairþau. "],["proiel:20170214:gothic-nt:46617","\u003cspan class=\"citation\"\u003e1COR 9.24\u003c/span\u003e niu wituþ þatei þai in spaurd rinnandans allai rinnand, iþ ains nimiþ sigislaun? "],["proiel:20170214:gothic-nt:46618","swa rinnaiþ, ei garinnaiþ. "],["proiel:20170214:gothic-nt:46619","\u003cspan class=\"citation\"\u003e1COR 9.25\u003c/span\u003e iþ ƕazuh saei haifstjan sniwiþ, allis sik gaþarbaiþ; aþþan eis, ei riurjana waip nimaina, iþ weis unriurjana. "],["proiel:20170214:gothic-nt:46621","\u003cspan class=\"citation\"\u003e1COR 9.26\u003c/span\u003e aþþan ik nu swa rinna, ni swe du unwissamma; "],["proiel:20170214:gothic-nt:46622","swa jiuka, ni swe luftu bliggwands; "],["proiel:20170214:gothic-nt:46623","\u003cspan class=\"citation\"\u003e1COR 9.27\u003c/span\u003e ak leik mein wlizja jah anaþiwa, ibai anþaraim merjands silba uskusans wairþau."],["proiel:20170214:gothic-nt:46624","\u003cspan class=\"citation\"\u003e1COR 10.1\u003c/span\u003e Ni wiljau izwis unwitans, broþrjus, þatei attans unsarai allai uf milhmin wesun, jah allai marein þairhiddjedun, \u003cspan class=\"citation\"\u003e1COR 10.2\u003c/span\u003e jah allai in Mose daupidai wesun, in milhmin jah in marein, \u003cspan class=\"citation\"\u003e1COR 10.3\u003c/span\u003e jah allai þana saman mat ahmeinan matidedun, \u003cspan class=\"citation\"\u003e1COR 10.4\u003c/span\u003e jah allai þata samo dragk ahmeino drugkun... "],["proiel:20170214:gothic-nt:46625","...\u003cspan class=\"citation\"\u003e1COR 10.15\u003c/span\u003e frodaim qiþa; "],["proiel:20170214:gothic-nt:46626","domeiþ jus þatei qiþa. "],["proiel:20170214:gothic-nt:46627","\u003cspan class=\"citation\"\u003e1COR 10.16\u003c/span\u003e stikls þiuþiqissais þanei gaweiham, niu gamainduþs bloþis fraujins ist? "],["proiel:20170214:gothic-nt:46628","hlaifs þanei brikam, niu gamainduþs leikis fraujins ist? "],["proiel:20170214:gothic-nt:46629","\u003cspan class=\"citation\"\u003e1COR 10.17\u003c/span\u003e unte ains hlaifs, ain leik þai managans sium, þaiei auk allai ainis hlaibis jah ainis stiklis brukjam. "],["proiel:20170214:gothic-nt:46630","\u003cspan class=\"citation\"\u003e1COR 10.18\u003c/span\u003e saiƕiþ Israel bi leika: "],["proiel:20170214:gothic-nt:46631","niu þai matjandans hunsla gamainjandans hunslastada sind? "],["proiel:20170214:gothic-nt:46632","\u003cspan class=\"citation\"\u003e1COR 10.19\u003c/span\u003e ƕa nu qiþam? "],["proiel:20170214:gothic-nt:46633","þatei þo galiugaguda ƕa sijaina aiþþau þatei galiugam saljada ƕa sijai? "],["proiel:20170214:gothic-nt:46634"," \u003cspan class=\"citation\"\u003e1COR 10.20\u003c/span\u003e ak, þatei saljand þiudos, skohslam saljand, janni guda. "],["proiel:20170214:gothic-nt:46635","Ni wiljau auk izwis skohslam gadailans wairþan. "],["proiel:20170214:gothic-nt:46636","\u003cspan class=\"citation\"\u003e1COR 10.21\u003c/span\u003e ni maguþ stikl fraujins drigkan jah stikl skohsle; "],["proiel:20170214:gothic-nt:46637","ni maguþ biudis fraujins fairaihan jabbiudis skohsle. "],["proiel:20170214:gothic-nt:46638","\u003cspan class=\"citation\"\u003e1COR 10.22\u003c/span\u003e þau inaljanom fraujin? "],["proiel:20170214:gothic-nt:46639","ibai swinþozans imma sium? "],["proiel:20170214:gothic-nt:46640","\u003cspan class=\"citation\"\u003e1COR 10.23\u003c/span\u003e all binah, akei ni all daug; "],["proiel:20170214:gothic-nt:46641","all mis binauht ist, akei ni all timreiþ. "],["proiel:20170214:gothic-nt:46642","\u003cspan class=\"citation\"\u003e1COR 10.24\u003c/span\u003e ni ainshun sein sokjai, ak anþaris ƕarjizuh. "],["proiel:20170214:gothic-nt:46643","\u003cspan class=\"citation\"\u003e1COR 10.25\u003c/span\u003e all þatei at skiljam frabugjaidau matjaiþ, ni waiht andhruskandans in miþwisseins. "],["proiel:20170214:gothic-nt:46644","\u003cspan class=\"citation\"\u003e1COR 10.26\u003c/span\u003e fraujins ist auk airþa jah fullo izos. "]]