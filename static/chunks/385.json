[["proiel:20170214:gothic-nt:44069","\u003cspan class=\"citation\"\u003eJOHN 17.6\u003c/span\u003e gabairhtida þeinata namo mannam þanzei atgaft mis us þamma fairƕau. "],["proiel:20170214:gothic-nt:44070","þeinai wesun jah mis atgaft ins, jah þata waurd þeinata gafastaidedun. "],["proiel:20170214:gothic-nt:44071","\u003cspan class=\"citation\"\u003eJOHN 17.7\u003c/span\u003e nu ufkunþa ei alla þoei atgaft mis, at þus sind; "],["proiel:20170214:gothic-nt:44072","\u003cspan class=\"citation\"\u003eJOHN 17.8\u003c/span\u003e unte þo waurda þoei atgaft mis, atgaf im, jah eis nemun bi sunjai þatei fram þus urrann, jah galaubidedun þatei þu mik insandides. "],["proiel:20170214:gothic-nt:44073","\u003cspan class=\"citation\"\u003eJOHN 17.9\u003c/span\u003e ik bi ins bidja; "],["proiel:20170214:gothic-nt:44074","ni bi þo manaseþ bidja, ak bi þans þanzei atgaft mis, unte þeinai sind. "],["proiel:20170214:gothic-nt:44075","\u003cspan class=\"citation\"\u003eJOHN 17.10\u003c/span\u003e jah meina alla þeina sind jah þeina meina, jah hauhiþs im in þaim. "],["proiel:20170214:gothic-nt:44076","\u003cspan class=\"citation\"\u003eJOHN 17.11\u003c/span\u003e ni þanaseiþs im in þamma fairƕau; "],["proiel:20170214:gothic-nt:44077","iþ þai in þamma fairƕau sind, jah ik du þus gagga. "],["proiel:20170214:gothic-nt:44078","atta weiha, fastai ins in namin þeinamma, þanzei atgaft mis, ei sijaina ain swaswe wit. "],["proiel:20170214:gothic-nt:44079","\u003cspan class=\"citation\"\u003eJOHN 17.12\u003c/span\u003e þan was miþ im in þamma fairƕau, ik fastaida ins in namin þeinamma. "],["proiel:20170214:gothic-nt:44080","þanzei atgaft mis gafastaida, jah ainshun us im ni fraqistnoda, niba sa sunus fralustais, ei þata gamelido usfulliþ waurþi. "],["proiel:20170214:gothic-nt:44081","\u003cspan class=\"citation\"\u003eJOHN 17.13\u003c/span\u003e iþ nu du þus gagga, jah þata rodja in manasedai, ei habaina fahed meina usfullida in sis. "],["proiel:20170214:gothic-nt:44082","\u003cspan class=\"citation\"\u003eJOHN 17.14\u003c/span\u003e ik atgaf im waurd þeinata; "],["proiel:20170214:gothic-nt:44083","jah so manaseþs fijaida ins, unte ni sind us þamma fairƕau, swaswe ik us þamma fairƕau ni im. "],["proiel:20170214:gothic-nt:44084","\u003cspan class=\"citation\"\u003eJOHN 17.15\u003c/span\u003e ni bidja ei usnimais ins us þamma fairƕau, ak ei bairgais im faura þamma unseljin. "],["proiel:20170214:gothic-nt:44085","\u003cspan class=\"citation\"\u003eJOHN 17.16\u003c/span\u003e us þamma fairƕau ni sind, swaswe ik us þamma fairƕau ni im. "],["proiel:20170214:gothic-nt:44086","\u003cspan class=\"citation\"\u003eJOHN 17.17\u003c/span\u003e weihai ins in sunjai; "],["proiel:20170214:gothic-nt:44087","waurd þeinata sunja ist. "],["proiel:20170214:gothic-nt:44088","\u003cspan class=\"citation\"\u003eJOHN 17.18\u003c/span\u003e swaswe mik insandides in manaseþ, swah ik insandida ins in þo manased. "],["proiel:20170214:gothic-nt:44089","\u003cspan class=\"citation\"\u003eJOHN 17.19\u003c/span\u003e jah fram im ik weiha mik silban, ei sijaina jah eis weihai in sunjai. "],["proiel:20170214:gothic-nt:44090","\u003cspan class=\"citation\"\u003eJOHN 17.20\u003c/span\u003e aþþan ni bi þans bidja ainans, ak jah bi þans galaubjandans þairh waurda ize du mis, \u003cspan class=\"citation\"\u003eJOHN 17.21\u003c/span\u003e ei allai ain sijaina, swaswe þu, atta, in mis jah ik in þus, ei jah þai in uggkis ain sijaina, ei so manaseþs galaubjai þatei þu mik insandides. "],["proiel:20170214:gothic-nt:44091","\u003cspan class=\"citation\"\u003eJOHN 17.22\u003c/span\u003e jah ik wulþu þanei gaft mis, gaf im, ei sijaina ain, swaswe wit ain siju. "],["proiel:20170214:gothic-nt:44092","\u003cspan class=\"citation\"\u003eJOHN 17.23\u003c/span\u003e ik in im jah þu in mis, ei sijaina ustauhanai du ainamma, jah kunnei so manaseþs þatei þu mik insandides jah frijodes ins, swaswe mik frijodes. "],["proiel:20170214:gothic-nt:44093","\u003cspan class=\"citation\"\u003eJOHN 17.24\u003c/span\u003e atta, þatei atgaft mis, wiljau ei þarei im ik, jah þai sijaina miþ mis, ei saiƕaina wulþu meinana þanei gaft mis, unte frijodes mik faur gaskaft fairƕaus. "],["proiel:20170214:gothic-nt:44094","\u003cspan class=\"citation\"\u003eJOHN 17.25\u003c/span\u003e atta garaihta, jah so manaseþs þuk ni ufkunþa; "],["proiel:20170214:gothic-nt:44095","iþ ik þuk kunþa. "],["proiel:20170214:gothic-nt:44096","jah þai ufkunþedun þatei þu mik insandides. "],["proiel:20170214:gothic-nt:44097","\u003cspan class=\"citation\"\u003eJOHN 17.26\u003c/span\u003e jah gakannida im namo þeinata jah kannja, ei friaþwa þoei frijodes mik, in im sijai jah ik in im."],["proiel:20170214:gothic-nt:44098","\u003cspan class=\"citation\"\u003eJOHN 18.1\u003c/span\u003e þata qiþands Iesus usiddja miþ siponjam seinaim ufar rinnon þo Kaidron, þarei was aurtigards, in þanei galaiþ Iesus jah siponjos is. "],["proiel:20170214:gothic-nt:44099","\u003cspan class=\"citation\"\u003eJOHN 18.2\u003c/span\u003e wissuh þan jah Iudas sa galewjands ina þana stad, þatei ufta gaïddja Iesus jainar miþ siponjam seinaim. "],["proiel:20170214:gothic-nt:44100","\u003cspan class=\"citation\"\u003eJOHN 18.3\u003c/span\u003e iþ Iudas nam hansa jah þize gudjane jah Fareisaie andbahtans, iddjuh jaindwairþs miþ skeimam jah haizam jah wepnam. "],["proiel:20170214:gothic-nt:44101","\u003cspan class=\"citation\"\u003eJOHN 18.4\u003c/span\u003e iþ Iesus witands alla þoei qemun ana ina, usgaggands ut qaþ im: "],["proiel:20170214:gothic-nt:44102","ƕana sokeiþ? "],["proiel:20170214:gothic-nt:44103","\u003cspan class=\"citation\"\u003eJOHN 18.5\u003c/span\u003e andhafjandans imma qeþun: "],["proiel:20170214:gothic-nt:44104","Iesu, þana Nazoraiu. "],["proiel:20170214:gothic-nt:44105","þaruh qaþ im Iesus: "],["proiel:20170214:gothic-nt:44106","ik im. "],["proiel:20170214:gothic-nt:44107","stoþuh þan jah Iudas sa lewjands ina miþ im. "],["proiel:20170214:gothic-nt:44108","\u003cspan class=\"citation\"\u003eJOHN 18.6\u003c/span\u003e þaruh swe qaþ im þatei ik im, galiþun ibukai jah gadrusun dalaþ. "],["proiel:20170214:gothic-nt:44109","\u003cspan class=\"citation\"\u003eJOHN 18.7\u003c/span\u003e þaþroh þan ins aftra frah: "],["proiel:20170214:gothic-nt:44110","ƕana sokeiþ? "],["proiel:20170214:gothic-nt:44111","iþ eis qeþun: "],["proiel:20170214:gothic-nt:44112","Iesu, þana Nazoraiu. "],["proiel:20170214:gothic-nt:44113","\u003cspan class=\"citation\"\u003eJOHN 18.8\u003c/span\u003e andhof Iesus: "],["proiel:20170214:gothic-nt:52248","qaþ izwis þatei ik im; "],["proiel:20170214:gothic-nt:44115","jabai nu mik sokeiþ, letiþ þans gaggan. "],["proiel:20170214:gothic-nt:52250","\u003cspan class=\"citation\"\u003eJOHN 18.9\u003c/span\u003e ei usfullnodedi þata waurd þatei qaþ, ei "],["proiel:20170214:gothic-nt:52251","þanzei atgaft mis, ni fraqistida ize ainummehun. "],["proiel:20170214:gothic-nt:44117","\u003cspan class=\"citation\"\u003eJOHN 18.10\u003c/span\u003e iþ Seimon Paitrus habands hairu, uslauk ina jah sloh þis auhumistins gudjins skalk jah afmaimait imma auso taihswo; "],["proiel:20170214:gothic-nt:44118","sah þan haitans was namin Malkus. "],["proiel:20170214:gothic-nt:44119","\u003cspan class=\"citation\"\u003eJOHN 18.11\u003c/span\u003e þaruh qaþ Iesus du Paitrau: "]]