[["proiel:20170214:marianus:38888","\u003cspan class=\"citation\"\u003eMarianus MATT 14.20\u003c/span\u003e ꙇ ѣшѧ вьси и насꙑтишѧ сѧ. ꙇ вьзѧсѧ избꙑтъкꙑ оукроухъ. дъва на десѧте коша испльнь. "],["proiel:20170214:marianus:38889","\u003cspan class=\"citation\"\u003eMarianus MATT 14.21\u003c/span\u003e ѣдѫщихъ же бѣ мѫжъ. ѣко пѧть тꙑсѫщь. развѣ женъ и дѣтеи. "],["proiel:20170214:marianus:38890","\u003cspan class=\"citation\"\u003eMarianus MATT 14.22\u003c/span\u003e Ꙇ҅ абие оубѣди и҃съ оученикꙑ вьлѣсти въ корабь. ꙇ варити и на ономь полоу. доньдеже отъпоуститъ народꙑ ⁘ кⷰ҇ "],["proiel:20170214:marianus:38891","\u003cspan class=\"citation\"\u003eMarianus MATT 14.23\u003c/span\u003e Ꙇ отъпоущъ народꙑ вьзиде на горѫ единь помолитъ сѧ. "],["proiel:20170214:marianus:38892","Поздѣ же бꙑвъшю единь бѣ тоу. "],["proiel:20170214:marianus:38893","\u003cspan class=\"citation\"\u003eMarianus MATT 14.24\u003c/span\u003e корабь же бѣ по срѣдѣ морѣ вълаѩ сѧ влънами. "],["proiel:20170214:marianus:38894","бѣ бо противенъ вѣтръ. "],["proiel:20170214:marianus:38895","\u003cspan class=\"citation\"\u003eMarianus MATT 14.25\u003c/span\u003e въ четврътѫѭ же стражѫ нощи. ꙇде къ нимъ и҃съ ходѧ по морю. "],["proiel:20170214:marianus:38896","\u003cspan class=\"citation\"\u003eMarianus MATT 14.26\u003c/span\u003e ꙇ видѣвъше и оученици ходѧштъ по морю. съмѧшѧ сѧ г҃лѭште. ѣко призракъ естъ. "],["proiel:20170214:marianus:50856","ꙇ отъ страха възъпишѧ "],["proiel:20170214:marianus:50857","\u003cspan class=\"citation\"\u003eMarianus MATT 14.27\u003c/span\u003e абие же рече имъ и҃с г҃лѧ. "],["proiel:20170214:marianus:50858","дръзаите "],["proiel:20170214:marianus:50859","азъ есмъ "],["proiel:20170214:marianus:50860","не боите сѧ. "],["proiel:20170214:marianus:50861","\u003cspan class=\"citation\"\u003eMarianus MATT 14.28\u003c/span\u003e Ѡтъвѣштавъ же петръ рече емоу "],["proiel:20170214:marianus:50862","г҃и аште тꙑ еси. повели ми прити къ тебѣ по водамъ. "],["proiel:20170214:marianus:50863","\u003cspan class=\"citation\"\u003eMarianus MATT 14.29\u003c/span\u003e онъ же рече "],["proiel:20170214:marianus:50864","приди. "],["proiel:20170214:marianus:38903","ꙇ излѣзъ ис кораблѣ петръ хождаше на водахъ. "],["proiel:20170214:marianus:38904","и прити къ и҃сви. "],["proiel:20170214:marianus:38905","\u003cspan class=\"citation\"\u003eMarianus MATT 14.30\u003c/span\u003e видѧ же вѣтрꙑ крѣпькꙑ оубоѣ сѧ. ꙇ наченъ оутапати возъпи г҃лѧ. "],["proiel:20170214:marianus:38906","г҃и с҃пс мѧ. "],["proiel:20170214:marianus:38907","\u003cspan class=\"citation\"\u003eMarianus MATT 14.31\u003c/span\u003e абие же и҃съ простеръ рѫкѫ ѩтъ і. "],["proiel:20170214:marianus:50865","ꙇ г҃ла емоу "],["proiel:20170214:marianus:50866","маловѣре по чьто сѧ оусоумьнѣ. "],["proiel:20170214:marianus:38909","\u003cspan class=\"citation\"\u003eMarianus MATT 14.32\u003c/span\u003e Ꙇ вьлѣзъшема има въ корабь прѣста вѣтръ. "],["proiel:20170214:marianus:38910","\u003cspan class=\"citation\"\u003eMarianus MATT 14.33\u003c/span\u003e сѫштеи же въ кораби пришедъше поклонишѧ сѧ емоу г҃лѭште. "],["proiel:20170214:marianus:38911","въ істинѫ с҃нъ б҃жи е҅си. "],["proiel:20170214:marianus:38912","\u003cspan class=\"citation\"\u003eMarianus MATT 14.34\u003c/span\u003e ꙇ прѣѣвъше придѫ на землѭ ꙉенисаретъскѫ. кⷰ҇. "],["proiel:20170214:marianus:38913","\u003cspan class=\"citation\"\u003eMarianus MATT 14.35\u003c/span\u003e Ꙇ познавъше и мѫжи мѣста того. посълашѧ въ вьсѫ странѫ тѫ. ꙇ принѣсѧ къ немоу вьсѧ болѧштѧѩ҅. \u003cspan class=\"citation\"\u003eMarianus MATT 14.36\u003c/span\u003e ꙇ молѣхѫ и да...тъкъмо прикоснѫтъ сѧ въскрилии҅ ризꙑ его. "],["proiel:20170214:marianus:38914","ꙇ елико прикоснѫшѧ сѧ емь с҃псни бꙑшѧ."],["proiel:20170214:marianus:38915","\u003cspan class=\"citation\"\u003eMarianus MATT 15.1\u003c/span\u003e Тъгда пристѫпишѧ къ и҃сви иже бѣахѫ въ и҃мѣ. кънижъници и фарисѣи г҃лѭште. "],["proiel:20170214:marianus:38916","\u003cspan class=\"citation\"\u003eMarianus MATT 15.2\u003c/span\u003e по чъто оученици твои прѣстѫпаѭтъ прѣдааниѣ старецъ. "],["proiel:20170214:marianus:38917","не омꙑваѭ҄тъ бо рѫкъ своихъ егда хлѣбъ ѣдѧтъ. "],["proiel:20170214:marianus:38918","\u003cspan class=\"citation\"\u003eMarianus MATT 15.3\u003c/span\u003e онъ же отъвѣштавъ рече имъ. "],["proiel:20170214:marianus:38919","по чъто вꙑ прѣстѫпаете заповѣдь б҃жиѭ҄. за прѣдание ваше. "],["proiel:20170214:marianus:38920","\u003cspan class=\"citation\"\u003eMarianus MATT 15.4\u003c/span\u003e б҃ъ бо заповѣда г҃лѧ. "],["proiel:20170214:marianus:50867","чьти о҃тца и матерь. "],["proiel:20170214:marianus:50868","ꙇ иже зълословитъ о҃тца ли матерь. съмрътьѭ҄ оумьретъ. "],["proiel:20170214:marianus:38922","\u003cspan class=\"citation\"\u003eMarianus MATT 15.5\u003c/span\u003e вꙑ же г҃лте. "],["proiel:20170214:marianus:38923","ꙇже колижъдо речетъ о҃тцю ли матери даръ. ꙇже колижъдо отъ мене польѕевалъ сѧ еси. ꙇ҅же не почьтетъ о҃тца ли матере своеѩ҅. "],["proiel:20170214:marianus:38925","\u003cspan class=\"citation\"\u003eMarianus MATT 15.6\u003c/span\u003e ꙇ разористе законъ б҃жии҅. за прѣдание ваше "],["proiel:20170214:marianus:38926","\u003cspan class=\"citation\"\u003eMarianus MATT 15.7\u003c/span\u003e лицемѣри. добрѣ пророчъствова о васъ исаиѣ г҃лѧ. "],["proiel:20170214:marianus:38927","\u003cspan class=\"citation\"\u003eMarianus MATT 15.8\u003c/span\u003e приближаѭ҄тъ сѧ мьнѣ лѭдъе си оустꙑ своими. и оустънами чьтѫтъ мѧ. а с҃рдце ихъ далече отъстоитъ от мене. "],["proiel:20170214:marianus:38928","\u003cspan class=\"citation\"\u003eMarianus MATT 15.9\u003c/span\u003e въ соуе же чътѫтъ мѧ. оучѧще оучениѣ заповѣдеи ч҃лвчскъ. "],["proiel:20170214:marianus:38929","\u003cspan class=\"citation\"\u003eMarianus MATT 15.10\u003c/span\u003e ꙇ призъвавъ народꙑ рече имъ. "],["proiel:20170214:marianus:38930","слꙑшите и разоумѣите. "],["proiel:20170214:marianus:38931","\u003cspan class=\"citation\"\u003eMarianus MATT 15.11\u003c/span\u003e не въходѧщее въ оуста скврънитъ ч҃лвка. нъ исходѧщее из оустъ то скврънитъ ч҃лвка. "],["proiel:20170214:marianus:38932","\u003cspan class=\"citation\"\u003eMarianus MATT 15.12\u003c/span\u003e Тъгда пристѫпьше оученици его рѣшѧ емоу. "],["proiel:20170214:marianus:38933","вѣси ли ѣко фарисѣи слъшавъшеи слово съблазнишѧ сѧ. "],["proiel:20170214:marianus:38934","\u003cspan class=\"citation\"\u003eMarianus MATT 15.13\u003c/span\u003e онъ же отъвѣщавъ рече. "],["proiel:20170214:marianus:38935","вьсѣкъ садъ егоже не сади о҃тцъ мои н҃ебскꙑ. ꙇскоренитъ сѧ. "],["proiel:20170214:marianus:38936","\u003cspan class=\"citation\"\u003eMarianus MATT 15.14\u003c/span\u003e Останѣте ихъ. "],["proiel:20170214:marianus:38937","вожди сѫтъ слѣпи слѣпьцемъ. "],["proiel:20170214:marianus:38938","слѣпецъ же слѣпъца аште водитъ. оба вь ѣмѫ въпадете сѧ. "],["proiel:20170214:marianus:38939","\u003cspan class=\"citation\"\u003eMarianus MATT 15.15\u003c/span\u003e отъвѣщавъ же петръ рече емоу. "],["proiel:20170214:marianus:38940","съкажи намъ притъчѫ сиѭ. "],["proiel:20170214:marianus:38941","\u003cspan class=\"citation\"\u003eMarianus MATT 15.16\u003c/span\u003e ꙇ҃с же рече емоу. "],["proiel:20170214:marianus:38942","единаче ли и вꙑ бездразоума есте. "],["proiel:20170214:marianus:38943","\u003cspan class=\"citation\"\u003eMarianus MATT 15.17\u003c/span\u003e не ю ли разоумѣваате. ѣко вьсѣко еже въходитъ въ оуста. въ чрѣво въмѣщаатъ сѧ. ꙇ афедрономъ исходитъ. "],["proiel:20170214:marianus:38944","\u003cspan class=\"citation\"\u003eMarianus MATT 15.18\u003c/span\u003e а исходѧщаа из оустъ. отъ с҃рдца исходѧтъ. ꙇ та скврънѧтъ ч҃лвка. "],["proiel:20170214:marianus:38945","\u003cspan class=\"citation\"\u003eMarianus MATT 15.19\u003c/span\u003e отъ с҃рдца бо исходѧтъ. помꙑшлениѣ зъла оубииства прѣлюбодѣаниѣ. любодѣаниѣ. татьбꙑ лъжесъвѣдѣниѣ. власфимиѣ. "],["proiel:20170214:marianus:38946","\u003cspan class=\"citation\"\u003eMarianus MATT 15.20\u003c/span\u003e си сѫтъ скврнѧштаа ч҃лка. "],["proiel:20170214:marianus:38947","а еже не оумъвенами рѫками ѣсти. не скврънитъ ч҃лвка. "],["proiel:20170214:marianus:38948","\u003cspan class=\"citation\"\u003eMarianus MATT 15.21\u003c/span\u003e Ꙇ ишедъ отъ тоудѣ и҃с. отиде въ странѫ тоурьскѫ и сѵдонъскѫ. "],["proiel:20170214:marianus:38949","\u003cspan class=\"citation\"\u003eMarianus MATT 15.22\u003c/span\u003e ꙇ се жена хананеиска отъ прѣдѣлъ тѣхъ ишедъши. възъпи г҃лѭшти. "],["proiel:20170214:marianus:38950","помилоуи мѧ г҃и с҃ноу д҃авдвъ. "]]