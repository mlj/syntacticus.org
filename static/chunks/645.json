[["proiel:20170214:greek-nt:33117","καὶ ἐγένετο τὸ τρίτον τῆς θαλάσσης αἷμα, \u003cspan class=\"citation\"\u003eREV 8.9\u003c/span\u003e καὶ ἀπέθανεν τὸ τρίτον τῶν κτισμάτων τῶν ἐν τῇ θαλάσσῃ, τὰ ἔχοντα ψυχάς, καὶ τὸ τρίτον τῶν πλοίων διεφθάρησαν. "],["proiel:20170214:greek-nt:33118","\u003cspan class=\"citation\"\u003eREV 8.10\u003c/span\u003e Καὶ ὁ τρίτος ἄγγελος ἐσάλπισεν· "],["proiel:20170214:greek-nt:33119","καὶ ἔπεσεν ἐκ τοῦ οὐρανοῦ ἀστὴρ μέγας καιόμενος ὡς λαμπάς, καὶ ἔπεσεν ἐπὶ τὸ τρίτον τῶν ποταμῶν καὶ ἐπὶ τὰς πηγὰς τῶν ὑδάτων. "],["proiel:20170214:greek-nt:33120","\u003cspan class=\"citation\"\u003eREV 8.11\u003c/span\u003e καὶ τὸ ὄνομα τοῦ ἀστέρος λέγεται ὁ ἄψινθος. "],["proiel:20170214:greek-nt:33121","καὶ ἐγένετο τὸ τρίτον τῶν ὑδάτων εἰς ἄψινθον, καὶ πολλοὶ τῶν ἀνθρώπων ἀπέθανον ἐκ τῶν ὑδάτων, ὅτι ἐπικράνθησαν. "],["proiel:20170214:greek-nt:33122","\u003cspan class=\"citation\"\u003eREV 8.12\u003c/span\u003e Καὶ ὁ τέταρτος ἄγγελος ἐσάλπισεν· "],["proiel:20170214:greek-nt:33123","καὶ ἐπλήγη τὸ τρίτον τοῦ ἡλίου καὶ τὸ τρίτον τῆς σελήνης καὶ τὸ τρίτον τῶν ἀστέρων, ἵνα σκοτισθῇ τὸ τρίτον αὐτῶν καὶ ἡ ἡμέρα μὴ φάνῃ τὸ τρίτον αὐτῆς, καὶ ἡ νὺξ ὁμοίως. "],["proiel:20170214:greek-nt:33124","\u003cspan class=\"citation\"\u003eREV 8.13\u003c/span\u003e καὶ ἴδον, καὶ ἤκουσα ἑνὸς ἀετοῦ πετομένου ἐν μεσουρανήματι λέγοντος φωνῇ μεγάλῃ, "],["proiel:20170214:greek-nt:158998","οὐαὶ οὐαὶ οὐαὶ τοὺς κατοικοῦντας ἐπὶ τῆς γῆς ἐκ τῶν λοιπῶν φωνῶν τῆς σάλπιγγος τῶν τριῶν ἀγγέλων τῶν μελλόντων σαλπίζειν."],["proiel:20170214:greek-nt:33125","\u003cspan class=\"citation\"\u003eREV 9.1\u003c/span\u003e Καὶ ὁ πέμπτος ἄγγελος ἐσάλπισεν· "],["proiel:20170214:greek-nt:33126","καὶ ἴδον ἀστέρα ἐκ τοῦ οὐρανοῦ πεπτωκότα εἰς τὴν γῆν, καὶ ἐδόθη αὐτῷ ἡ κλεὶς τοῦ φρέατος τῆς ἀβύσσου. "],["proiel:20170214:greek-nt:33127","\u003cspan class=\"citation\"\u003eREV 9.2\u003c/span\u003e καὶ ἤνοιξεν τὸ φρέαρ τῆς ἀβύσσου, καὶ ἀνέβη καπνὸς ἐκ τοῦ φρέατος ὡς καπνὸς καμίνου μεγάλης, καὶ ἐσκοτώθη ὁ ἥλιος καὶ ὁ ἀὴρ ἐκ τοῦ καπνοῦ τοῦ φρέατος. "],["proiel:20170214:greek-nt:33128","\u003cspan class=\"citation\"\u003eREV 9.3\u003c/span\u003e καὶ ἐκ τοῦ καπνοῦ ἐξῆλθον ἀκρίδες εἰς τὴν γῆν, καὶ ἐδόθη αὐτοῖς ἐξουσία ὡς ἔχουσιν ἐξουσίαν οἱ σκορπίοι τῆς γῆς. "],["proiel:20170214:greek-nt:33129","\u003cspan class=\"citation\"\u003eREV 9.4\u003c/span\u003e καὶ ἐρρέθη αὐτοῖς ἵνα μὴ ἀδικήσουσιν τὸν χόρτον τῆς γῆς οὐδὲ πᾶν χλωρὸν οὐδὲ πᾶν δένδρον, εἰ μὴ τοὺς ἀνθρώπους οἵτινες οὐκ ἔχουσιν τὴν σφραγῖδα τοῦ θεοῦ ἐπὶ τῶν μετώπων. "],["proiel:20170214:greek-nt:33130","\u003cspan class=\"citation\"\u003eREV 9.5\u003c/span\u003e καὶ ἐδόθη αὐτοῖς ἵνα μὴ ἀποκτείνωσιν αὐτούς, ἀλλ’ ἵνα βασανισθήσονται μῆνας πέντε· "],["proiel:20170214:greek-nt:33131","καὶ ὁ βασανισμὸς αὐτῶν ὡς βασανισμὸς σκορπίου, ὅταν παίσῃ ἄνθρωπον. "],["proiel:20170214:greek-nt:33132","\u003cspan class=\"citation\"\u003eREV 9.6\u003c/span\u003e καὶ ἐν ταῖς ἡμέραις ἐκείναις ζητήσουσιν οἱ ἄνθρωποι τὸν θάνατον καὶ οὐ μὴ εὑρήσουσιν αὐτόν, καὶ ἐπιθυμήσουσιν ἀποθανεῖν καὶ φεύγει ὁ θάνατος ἀπ’ αὐτῶν. "],["proiel:20170214:greek-nt:33133","\u003cspan class=\"citation\"\u003eREV 9.7\u003c/span\u003e καὶ τὰ ὁμοιώματα τῶν ἀκρίδων ὅμοιοι ἵπποις ἡτοιμασμένοις εἰς πόλεμον, καὶ ἐπὶ τὰς κεφαλὰς αὐτῶν ὡς στέφανοι ὅμοιοι χρυσῷ, καὶ τὰ πρόσωπα αὐτῶν ὡς πρόσωπα ἀνθρώπων, \u003cspan class=\"citation\"\u003eREV 9.8\u003c/span\u003e καὶ εἶχαν τρίχας ὡς τρίχας γυναικῶν, καὶ οἱ ὀδόντες αὐτῶν ὡς λεόντων ἦσαν, \u003cspan class=\"citation\"\u003eREV 9.9\u003c/span\u003e καὶ εἶχον θώρακας ὡς θώρακας σιδηροῦς, καὶ ἡ φωνὴ τῶν πτερύγων αὐτῶν ὡς φωνὴ ἁρμάτων ἵππων πολλῶν τρεχόντων εἰς πόλεμον. "],["proiel:20170214:greek-nt:33134","\u003cspan class=\"citation\"\u003eREV 9.10\u003c/span\u003e καὶ ἔχουσιν οὐρὰς ὁμοίας σκορπίοις καὶ κέντρα, καὶ ἐν ταῖς οὐραῖς αὐτῶν ἡ ἐξουσία αὐτῶν ἀδικῆσαι τοὺς ἀνθρώπους μῆνας πέντε. "],["proiel:20170214:greek-nt:33135","\u003cspan class=\"citation\"\u003eREV 9.11\u003c/span\u003e ἔχουσιν ἐπ’ αὐτῶν βασιλέα τὸν ἄγγελον τῆς ἀβύσσου· "],["proiel:20170214:greek-nt:33136","ᾧ ὄνομα αὐτῷ Ἑβραϊστὶ Ἀβαδδὼν καὶ ἐν τῇ Ἑλληνικῇ ὄνομα ἔχει Ἀπολλύων. "],["proiel:20170214:greek-nt:33137","\u003cspan class=\"citation\"\u003eREV 9.12\u003c/span\u003e Ἡ οὐαὶ ἡ μία ἀπῆλθεν· "],["proiel:20170214:greek-nt:33138","ἰδοὺ ἔρχεται ἔτι δύο οὐαὶ μετὰ ταῦτα. "],["proiel:20170214:greek-nt:33139","\u003cspan class=\"citation\"\u003eREV 9.13\u003c/span\u003e Καὶ ὁ ἕκτος ἄγγελος ἐσάλπισεν· "],["proiel:20170214:greek-nt:33140","καὶ ἤκουσα φωνὴν μίαν ἐκ τῶν τεσσάρων κεράτων τοῦ θυσιαστηρίου τοῦ χρυσοῦ τοῦ ἐνώπιον τοῦ θεοῦ, \u003cspan class=\"citation\"\u003eREV 9.14\u003c/span\u003e λέγοντα τῷ ἕκτῳ ἀγγέλῳ, ὁ ἔχων τὴν σάλπιγγα,  "],["proiel:20170214:greek-nt:159004","λῦσον τοὺς τέσσαρας ἀγγέλους τοὺς δεδεμένους ἐπὶ τῷ ποταμῷ τῷ μεγάλῳ Εὐφράτῃ. "],["proiel:20170214:greek-nt:33141","\u003cspan class=\"citation\"\u003eREV 9.15\u003c/span\u003e καὶ ἐλύθησαν οἱ τέσσαρες ἄγγελοι οἱ ἡτοιμασμένοι εἰς τὴν ὥραν καὶ ἡμέραν καὶ μῆνα καὶ ἐνιαυτόν, ἵνα ἀποκτείνωσιν τὸ τρίτον τῶν ἀνθρώπων. "],["proiel:20170214:greek-nt:33142","\u003cspan class=\"citation\"\u003eREV 9.16\u003c/span\u003e καὶ ὁ ἀριθμὸς τῶν στρατευμάτων τοῦ ἱππικοῦ δισμυριάδες μυριάδων· "],["proiel:20170214:greek-nt:33143","ἤκουσα τὸν ἀριθμὸν αὐτῶν. "],["proiel:20170214:greek-nt:33144","\u003cspan class=\"citation\"\u003eREV 9.17\u003c/span\u003e καὶ οὕτως ἴδον τοὺς ἵππους ἐν τῇ ὁράσει καὶ τοὺς καθημένους ἐπ’ αὐτῶν, ἔχοντας θώρακας πυρίνους καὶ ὑακινθίνους καὶ θειώδεις· "],["proiel:20170214:greek-nt:33145","καὶ αἱ κεφαλαὶ τῶν ἵππων ὡς κεφαλαὶ λεόντων, καὶ ἐκ τῶν στομάτων αὐτῶν ἐκπορεύεται πῦρ καὶ καπνὸς καὶ θεῖον. "],["proiel:20170214:greek-nt:33146","\u003cspan class=\"citation\"\u003eREV 9.18\u003c/span\u003e ἀπὸ τῶν τριῶν πληγῶν τούτων ἀπεκτάνθησαν τὸ τρίτον τῶν ἀνθρώπων, ἐκ τοῦ πυρὸς καὶ τοῦ καπνοῦ καὶ τοῦ θείου τοῦ ἐκπορευομένου ἐκ τῶν στομάτων αὐτῶν. "],["proiel:20170214:greek-nt:33147","\u003cspan class=\"citation\"\u003eREV 9.19\u003c/span\u003e ἡ γὰρ ἐξουσία τῶν ἵππων ἐν τῷ στόματι αὐτῶν ἐστιν καὶ ἐν ταῖς οὐραῖς αὐτῶν· "],["proiel:20170214:greek-nt:33148","αἱ γὰρ οὐραὶ αὐτῶν ὅμοιαι ὄφεσιν, ἔχουσαι κεφαλάς, καὶ ἐν αὐταῖς ἀδικοῦσιν. "],["proiel:20170214:greek-nt:33149","\u003cspan class=\"citation\"\u003eREV 9.20\u003c/span\u003e καὶ οἱ λοιποὶ τῶν ἀνθρώπων, οἳ οὐκ ἀπεκτάνθησαν ἐν ταῖς πληγαῖς ταύταις, οὐδὲ μετενόησαν ἐκ τῶν ἔργων τῶν χειρῶν αὐτῶν, ἵνα μὴ προσκυνήσουσιν τὰ δαιμόνια καὶ τὰ εἴδωλα τὰ χρυσᾶ καὶ τὰ ἀργυρᾶ καὶ τὰ χαλκᾶ καὶ τὰ λίθινα καὶ τὰ ξύλινα, ἃ οὔτε βλέπειν δύνανται οὔτε ἀκούειν οὔτε περιπατεῖν, \u003cspan class=\"citation\"\u003eREV 9.21\u003c/span\u003e καὶ οὐ μετενόησαν ἐκ τῶν φόνων αὐτῶν οὔτε ἐκ τῶν φαρμακιῶν αὐτῶν οὔτε ἐκ τῆς πορνείας αὐτῶν οὔτε ἐκ τῶν κλεμμάτων αὐτῶν."],["proiel:20170214:greek-nt:33150","\u003cspan class=\"citation\"\u003eREV 10.1\u003c/span\u003e Καὶ εἶδον ἄλλον ἄγγελον ἰσχυρὸν καταβαίνοντα ἐκ τοῦ οὐρανοῦ, περιβεβλημένον νεφέλην, καὶ ἡ ἶρις ἐπὶ τὴν κεφαλὴν αὐτοῦ, καὶ τὸ πρόσωπον αὐτοῦ ὡς ὁ ἥλιος, καὶ οἱ πόδες αὐτοῦ ὡς στῦλοι πυρός, \u003cspan class=\"citation\"\u003eREV 10.2\u003c/span\u003e καὶ ἔχων ἐν τῇ χειρὶ αὐτοῦ βιβλαρίδιον ἠνεῳγμένον. "]]