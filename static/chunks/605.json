[[29346,"\u003cspan class=\"citation\"\u003eGAL 4.9\u003c/span\u003e νῦν δὲ γνόντες θεόν, μᾶλλον δὲ γνωσθέντες ὑπὸ θεοῦ, πῶς ἐπιστρέφετε πάλιν ἐπὶ τὰ ἀσθενῆ καὶ πτωχὰ στοιχεῖα, οἷς πάλιν ἄνωθεν δουλεῦσαι θέλετε; "],[29347,"\u003cspan class=\"citation\"\u003eGAL 4.10\u003c/span\u003e ἡμέρας παρατηρεῖσθε καὶ μῆνας καὶ καιροὺς καὶ ἐνιαυτούς. "],[29348,"\u003cspan class=\"citation\"\u003eGAL 4.11\u003c/span\u003e φοβοῦμαι ὑμᾶς μήπως εἰκῇ κεκοπίακα εἰς ὑμᾶς. "],[49815,"\u003cspan class=\"citation\"\u003eGAL 4.12\u003c/span\u003e Γίνεσθε ὡς ἐγώ, ὅτι καὶ ἐγώ ὡς ὑμεῖς, "],[49816,"ἀδελφοί, δέομαι ὑμῶν. "],[29350,"οὐδέν με ἠδικήσατε· "],[29351,"\u003cspan class=\"citation\"\u003eGAL 4.13\u003c/span\u003e οἴδατε δὲ ὅτι δι’ ἀσθένειαν τῆς σαρκὸς εὐηγγελισάμην ὑμῖν τὸ πρότερον, \u003cspan class=\"citation\"\u003eGAL 4.14\u003c/span\u003e καὶ τὸν πειρασμὸν ὑμῶν ἐν τῇ σαρκί μου οὐκ ἐξουθενήσατε οὐδὲ ἐξεπτύσατε, ἀλλὰ ὡς ἄγγελον θεοῦ ἐδέξασθέ με, ὡς Χριστὸν Ἰησοῦν. "],[29352,"\u003cspan class=\"citation\"\u003eGAL 4.15\u003c/span\u003e ποῦ οὖν ὁ μακαρισμὸς ὑμῶν; "],[29353,"μαρτυρῶ γὰρ ὑμῖν ὅτι εἰ δυνατὸν τοὺς ὀφθαλμοὺς ὑμῶν ἐξορύξαντες ἐδώκατέ μοι. "],[29354,"\u003cspan class=\"citation\"\u003eGAL 4.16\u003c/span\u003e ὥστε ἐχθρὸς ὑμῶν γέγονα ἀληθεύων ὑμῖν; "],[29355,"\u003cspan class=\"citation\"\u003eGAL 4.17\u003c/span\u003e ζηλοῦσιν ὑμᾶς οὐ καλῶς, ἀλλὰ ἐκκλεῖσαι ὑμᾶς θέλουσιν, ἵνα αὐτοὺς ζηλοῦτε. "],[49817,"\u003cspan class=\"citation\"\u003eGAL 4.18\u003c/span\u003e καλὸν δὲ ζηλοῦσθαι ἐν καλῷ πάντοτε, καὶ μὴ μόνον ἐν τῷ παρεῖναί με πρὸς ὑμᾶς, "],[49818,"\u003cspan class=\"citation\"\u003eGAL 4.19\u003c/span\u003e τέκνα μου, οὓς πάλιν ὠδίνω μέχρις οὗ μορφωθῇ Χριστὸς ἐν ὑμῖν, \u003cspan class=\"citation\"\u003eGAL 4.20\u003c/span\u003e ἤθελον δὲ παρεῖναι πρὸς ὑμᾶς ἄρτι, καὶ ἀλλάξαι τὴν φωνήν μου, ὅτι ἀποροῦμαι ἐν ὑμῖν. "],[49819,"\u003cspan class=\"citation\"\u003eGAL 4.21\u003c/span\u003e Λέγετέ μοι, οἱ ὑπὸ νόμον θέλοντες εἶναι, "],[49820,"τὸν νόμον οὐκ ἀκούετε; "],[29358,"\u003cspan class=\"citation\"\u003eGAL 4.22\u003c/span\u003e γέγραπται γὰρ ὅτι Ἀβραὰμ δύο υἱοὺς ἔσχεν, ἕνα ἐκ τῆς παιδίσκης καὶ ἕνα ἐκ τῆς ἐλευθέρας. "],[29359,"\u003cspan class=\"citation\"\u003eGAL 4.23\u003c/span\u003e ἀλλ’ ὁ μὲν ἐκ τῆς παιδίσκης κατὰ σάρκα γεγέννηται, ὁ δὲ ἐκ τῆς ἐλευθέρας διὰ τῆς ἐπαγγελίας. "],[29360,"\u003cspan class=\"citation\"\u003eGAL 4.24\u003c/span\u003e ἅτινά ἐστιν ἀλληγορούμενα· "],[29361,"αὗται γάρ εἰσιν δύο διαθῆκαι, μία μὲν ἀπὸ ὄρους Σινᾶ, εἰς δουλίαν γεννῶσα, ἥτις ἐστὶν Ἄγαρ. "],[29362,"\u003cspan class=\"citation\"\u003eGAL 4.25\u003c/span\u003e τὸ γὰρ Σινᾶ ὄρος ἐστὶν ἐν τῇ Ἀραβίᾳ· "],[49821,"συνστοιχεῖ δὲ τῇ νῦν Ἱερουσαλήμ, "],[49822,"δουλεύει γὰρ μετὰ τῶν τέκνων αὐτῆς. "],[29364,"\u003cspan class=\"citation\"\u003eGAL 4.26\u003c/span\u003e ἡ δὲ ἄνω Ἱερουσαλὴμ ἐλευθέρα ἐστίν, ἥτις ἐστὶν μήτηρ ἡμῶν· "],[49823,"\u003cspan class=\"citation\"\u003eGAL 4.27\u003c/span\u003e γέγραπται γάρ, "],[49824,"εὐφράνθητι, στεῖρα ἡ οὐ τίκτουσα· "],[29366,"ῥῆξον καὶ βόησον, ἡ οὐκ ὠδίνουσα· "],[29367,"ὅτι πολλὰ τὰ τέκνα τῆς ἐρήμου μᾶλλον ἢ τῆς ἐχούσης τὸν ἄνδρα. "],[29368,"\u003cspan class=\"citation\"\u003eGAL 4.28\u003c/span\u003e ὑμεῖς δέ, ἀδελφοί, κατὰ Ἰσαὰκ ἐπαγγελίας τέκνα ἐστέ. "],[29369,"\u003cspan class=\"citation\"\u003eGAL 4.29\u003c/span\u003e ἀλλ’ ὥσπερ τότε ὁ κατὰ σάρκα γεννηθεὶς ἐδίωκεν τὸν κατὰ πνεῦμα, οὕτως καὶ νῦν. "],[29370,"\u003cspan class=\"citation\"\u003eGAL 4.30\u003c/span\u003e ἀλλὰ τί λέγει ἡ γραφή; "],[49825,"ἔκβαλε τὴν παιδίσκην καὶ τὸν υἱὸν αὐτῆς, "],[49826,"οὐ γὰρ μὴ κληρονομήσει ὁ υἱὸς τῆς παιδίσκης μετὰ τοῦ υἱοῦ τῆς ἐλευθέρας. "],[29372,"\u003cspan class=\"citation\"\u003eGAL 4.31\u003c/span\u003e διό, ἀδελφοί, οὐκ ἐσμὲν παιδίσκης τέκνα ἀλλὰ τῆς ἐλευθέρας."],[29373,"\u003cspan class=\"citation\"\u003eGAL 5.1\u003c/span\u003e Τῇ ἐλευθερίᾳ ἡμᾶς Χριστὸς ἠλευθέρωσεν. "],[29374,"στήκετε οὖν καὶ μὴ πάλιν ζυγῷ δουλίας ἐνέχεσθε. "],[29375,"\u003cspan class=\"citation\"\u003eGAL 5.2\u003c/span\u003e Ἴδε "],[64033,"ἐγὼ Παῦλος λέγω ὑμῖν ὅτι ἐὰν περιτέμνησθε, Χριστὸς ὑμᾶς οὐδὲν ὠφελήσει. "],[29376,"\u003cspan class=\"citation\"\u003eGAL 5.3\u003c/span\u003e μαρτύρομαι δὲ πάλιν παντὶ ἀνθρώπῳ περιτεμνομένῳ ὅτι ὀφειλέτης ἐστὶν ὅλον τὸν νόμον ποιῆσαι. "],[49827,"\u003cspan class=\"citation\"\u003eGAL 5.4\u003c/span\u003e κατηργήθητε ἀπὸ Χριστοῦ οἵτινες ἐν νόμῳ δικαιοῦσθε, "],[49828,"τῆς χάριτος ἐξεπέσατε. "],[29378,"\u003cspan class=\"citation\"\u003eGAL 5.5\u003c/span\u003e ἡμεῖς γὰρ πνεύματι ἐκ πίστεως ἐλπίδα δικαιοσύνης ἀπεκδεχόμεθα. "],[29379,"\u003cspan class=\"citation\"\u003eGAL 5.6\u003c/span\u003e ἐν γὰρ Χριστῷ Ἰησοῦ οὔτε περιτομή τι ἰσχύει οὔτε ἀκροβυστία, ἀλλὰ πίστις δι’ ἀγάπης ἐνεργουμένη. "],[29380,"\u003cspan class=\"citation\"\u003eGAL 5.7\u003c/span\u003e Ἐτρέχετε καλῶς· "],[29381,"τίς ὑμᾶς ἐνέκοψεν ἀληθείᾳ μὴ πείθεσθαι; "],[29382,"\u003cspan class=\"citation\"\u003eGAL 5.8\u003c/span\u003e ἡ πεισμονὴ οὐκ ἐκ τοῦ καλοῦντος ὑμᾶς. "],[29383,"\u003cspan class=\"citation\"\u003eGAL 5.9\u003c/span\u003e μικρὰ ζύμη ὅλον τὸ φύραμα ζυμοῖ. "],[29384,"\u003cspan class=\"citation\"\u003eGAL 5.10\u003c/span\u003e ἐγὼ πέποιθα εἰς ὑμᾶς ἐν κυρίῳ ὅτι οὐδὲν ἄλλο φρονήσετε· "],[29385,"ὁ δὲ ταράσσων ὑμᾶς βαστάσει τὸ κρίμα, ὅστις ἐὰν ᾖ. "],[29386,"\u003cspan class=\"citation\"\u003eGAL 5.11\u003c/span\u003e ἐγὼ δέ, ἀδελφοί, εἰ περιτομὴν ἔτι κηρύσσω, τί ἔτι διώκομαι; "],[29387,"ἄρα κατήργηται τὸ σκάνδαλον τοῦ σταυροῦ. "],[29388,"\u003cspan class=\"citation\"\u003eGAL 5.12\u003c/span\u003e ὄφελον καὶ ἀποκόψονται οἱ ἀναστατοῦντες ὑμᾶς. "],[29389,"\u003cspan class=\"citation\"\u003eGAL 5.13\u003c/span\u003e Ὑμεῖς γὰρ ἐπ’ ἐλευθερίᾳ ἐκλήθητε, ἀδελφοί· "],[29390,"μόνον μὴ τὴν ἐλευθερίαν εἰς ἀφορμὴν τῇ σαρκί, ἀλλὰ διὰ τῆς ἀγάπης δουλεύετε ἀλλήλοις. "],[29391,"\u003cspan class=\"citation\"\u003eGAL 5.14\u003c/span\u003e ὁ γὰρ πᾶς νόμος ἐν ἑνὶ λόγῳ πεπλήρωται, ἐν τῷ ἀγαπήσεις τὸν πλησίον σου ὡς σεαυτόν. "],[29392,"\u003cspan class=\"citation\"\u003eGAL 5.15\u003c/span\u003e εἰ δὲ ἀλλήλους δάκνετε καὶ κατεσθίετε, βλέπετε μὴ ὑπ’ ἀλλήλων ἀναλωθῆτε. "],[49829,"\u003cspan class=\"citation\"\u003eGAL 5.16\u003c/span\u003e Λέγω δέ, "],[49830,"πνεύματι περιπατεῖτε καὶ ἐπιθυμίαν σαρκὸς οὐ μὴ τελέσητε. "],[29394,"\u003cspan class=\"citation\"\u003eGAL 5.17\u003c/span\u003e ἡ γὰρ σὰρξ ἐπιθυμεῖ κατὰ τοῦ πνεύματος, "],[64034,"τὸ δὲ πνεῦμα κατὰ τῆς σαρκός· "],[29395,"ταῦτα γὰρ ἀλλήλοις ἀντίκειται, ἵνα μὴ ἃ ἐὰν θέλητε ταῦτα ποιῆτε. "]]