[["proiel:20180408:greek-nt:6780","Καὶ περιῆγεν τὰς κώμας κύκλῳ διδάσκων. "],["proiel:20180408:greek-nt:6781","\u003cspan class=\"citation\"\u003eMARK 6.7\u003c/span\u003e Καὶ προσκαλεῖται τοὺς δώδεκα, καὶ ἤρξατο αὐτοὺς ἀποστέλλειν δύο δύο, καὶ ἐδίδου αὐτοῖς ἐξουσίαν τῶν πνευμάτων τῶν ἀκαθάρτων, \u003cspan class=\"citation\"\u003eMARK 6.8\u003c/span\u003e καὶ παρήγγειλεν αὐτοῖς ἵνα μηδὲν αἴρωσιν εἰς ὁδὸν εἰ μὴ ῥάβδον μόνον, μὴ ἄρτον, μὴ πήραν, μὴ εἰς τὴν ζώνην χαλκόν, \u003cspan class=\"citation\"\u003eMARK 6.9\u003c/span\u003e ἀλλὰ ὑποδεδεμένους σανδάλια καὶ μὴ ἐνδύσησθε δύο χιτῶνας. "],["proiel:20180408:greek-nt:6782","\u003cspan class=\"citation\"\u003eMARK 6.10\u003c/span\u003e καὶ ἔλεγεν αὐτοῖς· "],["proiel:20180408:greek-nt:6783","ὅπου ἐὰν εἰσέλθητε εἰς οἰκίαν, ἐκεῖ μένετε ἕως ἂν ἐξέλθητε ἐκεῖθεν. "],["proiel:20180408:greek-nt:6784","\u003cspan class=\"citation\"\u003eMARK 6.11\u003c/span\u003e καὶ ὃς ἂν τόπος μὴ δέξηται ὑμᾶς μηδὲ ἀκούσωσιν ὑμῶν, ἐκπορευόμενοι ἐκεῖθεν ἐκτινάξατε τὸν χοῦν τὸν ὑποκάτω τῶν ποδῶν ὑμῶν εἰς μαρτύριον αὐτοῖς. "],["proiel:20180408:greek-nt:6785","\u003cspan class=\"citation\"\u003eMARK 6.12\u003c/span\u003e καὶ ἐξελθόντες ἐκήρυξαν ἵνα μετανοῶσιν, \u003cspan class=\"citation\"\u003eMARK 6.13\u003c/span\u003e καὶ δαιμόνια πολλὰ ἐξέβαλλον, καὶ ἤλειφον ἐλαίῳ πολλοὺς ἀρρώστους καὶ ἐθεράπευον. "],["proiel:20180408:greek-nt:6786","\u003cspan class=\"citation\"\u003eMARK 6.14\u003c/span\u003e Καὶ ἤκουσεν ὁ βασιλεὺς Ἡρώδης, φανερὸν γὰρ ἐγένετο τὸ ὄνομα αὐτοῦ, καὶ ἔλεγεν ὅτι Ἰωάννης ὁ βαπτίζων ἐγήγερται ἐκ νεκρῶν, καὶ διὰ τοῦτο ἐνεργοῦσιν αἱ δυνάμεις ἐν αὐτῷ. "],["proiel:20180408:greek-nt:6787","\u003cspan class=\"citation\"\u003eMARK 6.15\u003c/span\u003e ἄλλοι δὲ ἔλεγον ὅτι Ἡλείας ἐστίν· "],["proiel:20180408:greek-nt:6788","ἄλλοι δὲ ἔλεγον ὅτι προφήτης ὡς εἷς τῶν προφητῶν. "],["proiel:20180408:greek-nt:47299","\u003cspan class=\"citation\"\u003eMARK 6.16\u003c/span\u003e ἀκούσας δὲ ὁ Ἡρώδης ἔλεγεν, "],["proiel:20180408:greek-nt:47300","ὃν ἐγὼ ἀπεκεφάλισα Ἰωάννην, οὗτος ἠγέρθη. "],["proiel:20180408:greek-nt:6790","\u003cspan class=\"citation\"\u003eMARK 6.17\u003c/span\u003e Αὐτὸς γὰρ ὁ Ἡρώδης ἀποστείλας ἐκράτησεν τὸν Ἰωάννην καὶ ἔδησεν αὐτὸν ἐν φυλακῇ διὰ Ἡρῳδιάδα τὴν γυναῖκα Φιλίππου τοῦ ἀδελφοῦ αὐτοῦ, ὅτι αὐτὴν ἐγάμησεν· "],["proiel:20180408:greek-nt:6791","\u003cspan class=\"citation\"\u003eMARK 6.18\u003c/span\u003e ἔλεγεν γὰρ ὁ Ἰωάννης τῷ Ἡρῴδῃ ὅτι "],["proiel:20180408:greek-nt:57368","οὐκ ἔξεστίν σοι ἔχειν τὴν γυναῖκα τοῦ ἀδελφοῦ σου. "],["proiel:20180408:greek-nt:6792","\u003cspan class=\"citation\"\u003eMARK 6.19\u003c/span\u003e ἡ δὲ Ἡρῳδιὰς ἐνεῖχεν αὐτῷ καὶ ἤθελεν αὐτὸν ἀποκτεῖναι, καὶ οὐκ ἠδύνατο· "],["proiel:20180408:greek-nt:6793","\u003cspan class=\"citation\"\u003eMARK 6.20\u003c/span\u003e ὁ γὰρ Ἡρώδης ἐφοβεῖτο τὸν Ἰωάννην, εἰδὼς αὐτὸν ἄνδρα δίκαιον καὶ ἅγιον, καὶ συνετήρει αὐτόν, καὶ ἀκούσας αὐτοῦ πολλὰ ἠπόρει, καὶ ἡδέως αὐτοῦ ἤκουεν. "],["proiel:20180408:greek-nt:6794","\u003cspan class=\"citation\"\u003eMARK 6.21\u003c/span\u003e καὶ γενομένης ἡμέρας εὐκαίρου, ὅτε Ἡρώδης τοῖς γενεσίοις αὐτοῦ δεῖπνον ἐποίησεν τοῖς μεγιστᾶσιν αὐτοῦ καὶ τοῖς χιλιάρχοις καὶ τοῖς πρώτοις τῆς Γαλιλαίας, \u003cspan class=\"citation\"\u003eMARK 6.22\u003c/span\u003e καὶ εἰσελθούσης τῆς θυγατρὸς αὐτῆς τῆς Ἡρῳδιάδος καὶ ὀρχησαμένης, ἤρεσεν τῷ Ἡρῴδῃ καὶ τοῖς συνανακειμένοις. "],["proiel:20180408:greek-nt:6795","ὁ δὲ βασιλεὺς εἶπεν τῷ κορασίῳ· "],["proiel:20180408:greek-nt:6796","αἴτησόν με ὃ ἐὰν θέλῃς, καὶ δώσω σοι· "],["proiel:20180408:greek-nt:6797","\u003cspan class=\"citation\"\u003eMARK 6.23\u003c/span\u003e καὶ ὤμοσεν αὐτῇ ὅτι  "],["proiel:20180408:greek-nt:57369","ὃ ἐάν με αἰτήσῃς δώσω σοι ἕως ἡμίσους τῆς βασιλείας μου. "],["proiel:20180408:greek-nt:6798","\u003cspan class=\"citation\"\u003eMARK 6.24\u003c/span\u003e καὶ ἐξελθοῦσα εἶπεν τῇ μητρὶ αὐτῆς· "],["proiel:20180408:greek-nt:6799","τί αἰτήσωμαι; "],["proiel:20180408:greek-nt:6800","ἡ δὲ εἶπεν· "],["proiel:20180408:greek-nt:6801","τὴν κεφαλὴν Ἰωάννου τοῦ βαπτίζοντος. "],["proiel:20180408:greek-nt:6802","\u003cspan class=\"citation\"\u003eMARK 6.25\u003c/span\u003e καὶ εἰσελθοῦσα εὐθὺς μετὰ σπουδῆς πρὸς τὸν βασιλέα ᾐτήσατο λέγουσα· "],["proiel:20180408:greek-nt:6803","θέλω ἵνα ἐξαυτῆς δῷς μοι ἐπὶ πίνακι τὴν κεφαλὴν Ἰωάννου τοῦ βαπτιστοῦ. "],["proiel:20180408:greek-nt:6804","\u003cspan class=\"citation\"\u003eMARK 6.26\u003c/span\u003e καὶ περίλυπος γενόμενος ὁ βασιλεὺς διὰ τοὺς ὅρκους καὶ τοὺς ἀνακειμένους οὐκ ἠθέλησεν ἀθετῆσαι αὐτήν. "],["proiel:20180408:greek-nt:6805","\u003cspan class=\"citation\"\u003eMARK 6.27\u003c/span\u003e καὶ εὐθὺς ἀποστείλας ὁ βασιλεὺς σπεκουλάτορα ἐπέταξεν ἐνέγκαι τὴν κεφαλὴν αὐτοῦ. "],["proiel:20180408:greek-nt:6806","\u003cspan class=\"citation\"\u003eMARK 6.28\u003c/span\u003e καὶ ἀπελθὼν ἀπεκεφάλισεν αὐτὸν ἐν τῇ φυλακῇ, καὶ ἤνεγκεν τὴν κεφαλὴν αὐτοῦ ἐπὶ πίνακι καὶ ἔδωκεν αὐτὴν τῷ κορασίῳ, καὶ τὸ κοράσιον ἔδωκεν αὐτὴν τῇ μητρὶ αὐτῆς. "],["proiel:20180408:greek-nt:6807","\u003cspan class=\"citation\"\u003eMARK 6.29\u003c/span\u003e καὶ ἀκούσαντες οἱ μαθηταὶ αὐτοῦ ἦλθαν καὶ ἦραν τὸ πτῶμα αὐτοῦ, καὶ ἔθηκαν αὐτὸν ἐν μνημείῳ. "],["proiel:20180408:greek-nt:6808","\u003cspan class=\"citation\"\u003eMARK 6.30\u003c/span\u003e Καὶ συνάγονται οἱ ἀπόστολοι πρὸς τὸν Ἰησοῦν, καὶ ἀπήγγειλαν αὐτῷ πάντα ὅσα ἐποίησαν καὶ ἐδίδαξαν. "],["proiel:20180408:greek-nt:6809","\u003cspan class=\"citation\"\u003eMARK 6.31\u003c/span\u003e καὶ λέγει αὐτοῖς· "],["proiel:20180408:greek-nt:6810","δεῦτε ὑμεῖς αὐτοὶ κατ’ ἰδίαν εἰς ἔρημον τόπον καὶ ἀναπαύσασθε ὀλίγον. "],["proiel:20180408:greek-nt:6811","ἦσαν γὰρ οἱ ἐρχόμενοι καὶ οἱ ὑπάγοντες πολλοί, καὶ οὐδὲ φαγεῖν εὐκαίρουν. "],["proiel:20180408:greek-nt:6812","\u003cspan class=\"citation\"\u003eMARK 6.32\u003c/span\u003e καὶ ἀπῆλθον εἰς ἔρημον τόπον τῷ πλοίῳ κατ’ ἰδίαν. "],["proiel:20180408:greek-nt:6813","\u003cspan class=\"citation\"\u003eMARK 6.33\u003c/span\u003e καὶ εἶδον αὐτοὺς ὑπάγοντας καὶ ἐπέγνωσαν αὐτοὺς πολλοί, καὶ πεζῇ ἀπὸ πασῶν τῶν πόλεων συνέδραμον ἐκεῖ καὶ προῆλθον αὐτούς. "],["proiel:20180408:greek-nt:6814","\u003cspan class=\"citation\"\u003eMARK 6.34\u003c/span\u003e Καὶ ἐξελθὼν εἶδεν πολὺν ὄχλον, καὶ ἐσπλαγχνίσθη ἐπ’ αὐτοὺς, ὅτι ἦσαν ὡς πρόβατα μὴ ἔχοντα ποιμένα, καὶ ἤρξατο διδάσκειν αὐτοὺς πολλά. "],["proiel:20180408:greek-nt:6815","\u003cspan class=\"citation\"\u003eMARK 6.35\u003c/span\u003e καὶ ἤδη ὥρας πολλῆς γινομένης προσελθόντες οἱ μαθηταὶ αὐτοῦ ἔλεγον ὅτι ἔρημός ἐστιν ὁ τόπος, καὶ ἤδη ὥρα πολλή· "],["proiel:20180408:greek-nt:6816","\u003cspan class=\"citation\"\u003eMARK 6.36\u003c/span\u003e ἀπόλυσον αὐτούς, ἵνα ἀπελθόντες εἰς τοὺς κύκλῳ ἀγροὺς καὶ κώμας ἀγοράσωσιν ἑαυτοῖς τί φάγωσιν. "],["proiel:20180408:greek-nt:6817","\u003cspan class=\"citation\"\u003eMARK 6.37\u003c/span\u003e ὁ δὲ ἀποκριθεὶς εἶπεν αὐτοῖς· "],["proiel:20180408:greek-nt:6818","δότε αὐτοῖς ὑμεῖς φαγεῖν. "],["proiel:20180408:greek-nt:6819","καὶ λέγουσιν αὐτῷ· "],["proiel:20180408:greek-nt:6820","ἀπελθόντες ἀγοράσωμεν δηναρίων διακοσίων ἄρτους, καὶ δώσομεν αὐτοῖς φαγεῖν; "],["proiel:20180408:greek-nt:6821","\u003cspan class=\"citation\"\u003eMARK 6.38\u003c/span\u003e ὁ δὲ λέγει αὐτοῖς· "],["proiel:20180408:greek-nt:6822","πόσους ἄρτους ἔχετε; "],["proiel:20180408:greek-nt:47301","ὑπάγετε "],["proiel:20180408:greek-nt:47302","ἴδετε. "],["proiel:20180408:greek-nt:6824","καὶ γνόντες λέγουσιν· "],["proiel:20180408:greek-nt:6825","πέντε, καὶ δύο ἰχθύας. "],["proiel:20180408:greek-nt:6826","\u003cspan class=\"citation\"\u003eMARK 6.39\u003c/span\u003e καὶ ἐπέταξεν αὐτοῖς ἀνακλῖναι πάντας συμπόσια συμπόσια ἐπὶ τῷ χλωρῷ χόρτῳ. "]]