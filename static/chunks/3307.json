[["torot:20180919:supr:135243","и҅ сътворишꙙ слоугꙑ ꙗ҅коже и҅мъ повелѣно бꙑстꙿ· "],["torot:20180919:supr:135244","пове же и҅ тръꙁѫбь҆цꙙ желѣꙁнꙑ подъстълати и҅ма· и҅ не дати никомоуже о҅тъ крь҆стиꙗ҅нъ въходити к н҄има· ни пиштꙙ и҅ма даꙗ҅ти· "],["torot:20180919:supr:135247","въ полоуношти же молꙙштема сꙙ свꙙтꙑи҅ма· просвь҆тѣ сꙙ свѣтъ великъ въ темници о҅ н҄ею҄· "],["torot:20180919:supr:135249","и҅ а҅гг҄елъ господь҆н҄ь ста прѣдъ н҄има глагол҄ꙙ· "],["torot:20180919:supr:135250","въстанѣта и҅ почиваи҅та· "],["torot:20180919:supr:135251","и҅ пристѫпивъ а҅гг҄елъ прикоснѫ сꙙ веригахꙿ· о҅блежꙙштии҅хъ о҅ вꙑи ѥ҅ю҄· и҅ а҅биѥ о҅тъпадошꙙ веригꙑ о҅тъ тѣлесе ѥ҅ю҄· "],["torot:20180919:supr:135254","и҅ бѣаше прѣдь҆ н҄има трепеꙁа о҄уготована вь҆сѣчь҆скꙑими брашъ҆нꙑ добрꙑи҅и҅ми· "],["torot:20180919:supr:135255","и҅ рече к нима а҅гг҄елъ· "],["torot:20180919:supr:135256","прии҅мѣта о҅тъ прѣдълежꙙштии҅хъ прѣдъ вама брашънъ· ꙗ҅же посъла вама господь҆ богъ· "],["torot:20180919:supr:135258","свꙙтаꙗ же благословиста господа· и҅ тако приѧ҅ста брашъна· ꙗ҅коже и ть҆мничь҆нꙑимъ стражемъ видѣвъшемъ свѣтъ· въскочити вь҆нѫтрь҆· и҅ и҅стинь҆нѣѥ видѣти свѣтъ· "],["torot:20180919:supr:135263","въшедъшемъ же и҅мъ о҅брѣтошꙙ ст꙯аꙗ веселꙙшта сꙙ· "],["torot:20180919:supr:135264","и҅ и҅ꙁлѣꙁъше съ страхомъ· Вь҆ꙁвѣстишꙙ кнꙙꙁоу ѥ҅же видѣшꙙ· "],["torot:20180919:supr:135266","и҅ въ третии дь҆нь҆ повелѣ привести ꙗ на сѫдиште· "],["torot:20180919:supr:135267","Ставъшема же ст꙯ꙑи҅ма прѣдъ кънꙙꙁемъ· рече къ н҄има· "],["torot:20180919:supr:135269","тако ли накаꙁашꙙ ва мѫкꙑ· ѡ҄ ꙁълобѣсънаꙗ· покаꙗ҅въше сꙙ пожрь҆ти богомъ· "],["torot:20180919:supr:135272","Ст꙯ꙑи҆ рече терентии· "],["torot:20180919:supr:135273","мѫка си мь҆нѣ бѫди и҅ любꙙштиимъ хс꙯а· "],["torot:20180919:supr:135274","ѫ҅родивоѥ бо· богомѫдростьнѣѥ чловѣкомъ ѥ҅стъ· "],["torot:20180919:supr:135276","мѫдрость бо чловѣчъска· ѫ҅родь҆ство о҄у бога ѥ҅стъ· "],["torot:20180919:supr:135278","беꙁоумл҄ь же и҅ бѣсꙙ сꙙ бѫдѫ подобь҆нъ тебѣ· а҅ште бога о҅ставивъ бѣсомъ поклон҄ѫ сꙙ· "],["torot:20180919:supr:135280","Кнꙙꙁъ же раꙁгнѣвавъ сꙙ повелѣ дърати ꙗ· "],["torot:20180919:supr:135281","свꙙтаа же строужема молꙗста сꙙ· глагол҄ѫшта "],["torot:20180919:supr:135459","їс꙯ х꙯се· сꙑне бога живааго· вь вѣкꙑ прѣбꙑваѧи свѣте кръстиꙗнъскꙑи҆· вѣро нераꙁоримаꙗ· ꙗ҅ви сꙙ· и҅ помоꙁи нама· "],["torot:20180919:supr:135288","и҅ не о҅срами наю҄ о҅тъ лица твоѥго· "],["torot:20180919:supr:135289","слоугамъ же дерѫштамъ ꙗ҆· и҅ хс꙯оу о҅бльгъчаваѭ҄штоу мѫкꙑ· не чоуꙗста свꙙтаꙗ болѣꙁнии҆· "],["torot:20180919:supr:135292","раꙁгнѣвавъ же сꙙ кнꙙꙁъ повелѣ сьнъмъше ꙗ҆ съ дрѣва вести вь҆ ть҆мницѫ· "],["torot:20180919:supr:135293","и҅ приꙁъвавъ вь҆сꙙ чародѣѧ ꙁвѣринꙑѧ· повелѣ привести ѥ҅лико и҅мѫтъ ꙁвѣрии҆· лютъ и҅ ꙁълъ· а҅спидꙑ и҅ е҅хидꙿнꙑ· и҅ к҄ерастꙑ· и҅ въметавъше ꙁатворити съ свꙙтꙑи҅ма· "],["torot:20180919:supr:135299","и҅ бѣа҅хѫ ꙁвѣриѥ҆ плѣжѫште· и҅ прѣдъ ногама ѥ҅ю҄ сѣдꙙштемъ· "],["torot:20180919:supr:135301","и҅ не прикоснѫшꙙ сꙙ ѥ҅ю҄ никакоже· "],["torot:20180919:supr:135302","Свꙙтаꙗ же бѣꙿста поѭ҄шта и҅ хвалꙙшта бога· "],["torot:20180919:supr:135303","прѣбꙑшꙙ же ꙁвѣриѥ ꙁатворени сь н҄има три дьни· и҅ три ношти· "],["torot:20180919:supr:135305","въ четврътꙑи же дьнь· посъла кнꙙꙁъ ноштиѭ҄· да видꙙтъ а҅ште ѥ҅ста о҄уморена свꙙтаꙗ҅ ꙁвѣрь҆ми· "],["torot:20180919:supr:135308","пришъдъше же посълании къ двь҆ремъ ть҆мничънꙑи҆мъ послоушатъ· о҄услꙑшашꙙ ꙗ поѭ҄шта и҅ хвалꙙшта бога· "],["torot:20180919:supr:135310","хотꙙште же и҅ꙁвѣсть҆нѣѥ҆ видѣти· вь҆ꙁлѣꙁошꙙ на храминѫ ть҆мничь҆нѫѭ҄· "],["torot:20180919:supr:135312","и҅ двь҆рь҆цами съмоштраахѫ долоу· "],["torot:20180919:supr:135313","и҅ видѣшꙙ свꙙтаꙗ сѣдꙙшта· и҅ а҅гг҄ела господь҆нꙗ стоѧ҅шта прѣдъ ꙁвѣрь҆ми· и҅ не даѭ҄штоу приближити сꙙ и҅ми· "],["torot:20180919:supr:135316","и҅ текъше вь҆ꙁвѣстішꙙ кнꙙꙁоу ѥ҅же видѣшꙙ· "],["torot:20180919:supr:135317","и҅ въставъ ꙁао҄утра рано кнꙙꙁъ· сѣдъ на сѫдишти повелѣ чародѣѥ҅мъ о҅тъвести ꙁвѣри· и҅ привести ст꙯аꙗ на сѫдиште· "],["torot:20180919:supr:135320","шъдъше же чародѣи и҅ приближити сꙙ хотꙙште къ двь҆ремъ· прити к н҄имъ ꙁвѣремъ· чародѣи свои҅ми приꙁꙑваѭ҄ште ѧ· "],["torot:20180919:supr:211408","не послоушаа҅хѫ и҅хъ· "],["torot:20180919:supr:135324","о҅твръꙁъше же двьри ть҆мници· и҅ꙁидошꙙ коупꙿно вьси ꙁвѣриѥ҆· "],["torot:20180919:supr:135326","и҅ и҅ꙁморишꙙ вь҆сꙙ чловѣкꙑ· ѧ҅же о҅брѣтошꙙ тоу стоѧ҅штꙙ· "],["torot:20180919:supr:135328","и҅ тако и҅дошꙙ въ поуста мѣста· "],["torot:20180919:supr:135329","и҅ шъдъше стражиѥ тьмничь҆нии҆· поѧ҅шꙙ ст꙯аꙗ и҅ ведошꙙ къ кнꙙꙁоу· "],["torot:20180919:supr:135331","мѫчител҄ь же видѣвъ свꙙтаꙗ· не прии҅мъша врѣда никакогоже· вь҆ꙁбѣсивъ сꙙ дастъ о҅ н҄ею҄ о҅тъвѣтъ· мечемъ о҄уморити ꙗ· "],["torot:20180919:supr:135335","свꙙтаꙗ҅ же и҅доста радоуѭ҄шта сꙙ· и҅ поѭ҄шта и҅ глагол҄ѫшта· "],["torot:20180919:supr:135337","съпасе насъ скръбꙙштии҅хъ насъ· "],["torot:20180919:supr:135338","и҅ о҅тъ ненавидꙙштиїхъ насъ прѣможе· "],["torot:20180919:supr:135339","вои҅ни же на то оуставь҆ѥ҅нии҆· въꙁь҆мъше мечъ о҅тъсѣкошꙙ главѣ свꙙтоую҄· "],["torot:20180919:supr:135341","и҅ съконь҆часта сꙙ въ и҅сповѣдании҅ хрисостовѣ· "],["torot:20180919:supr:135342","мѫжи же крь҆стиꙗ҅ни пришедъше въꙁꙙшꙙ тѣлесѣ ст꙯оую҄· "],["torot:20180919:supr:135463","и҅ добрѣ съпрꙙтавъше положишꙙ на мѣстѣ· нарочитѣ· дъвою҄ пъпь҆риштоу въ дал҄ꙙ о҅тъ римъска града· "],["torot:20180919:supr:135346","мѫчена же бꙑвъша свꙙтаꙗ· терентии и҅ а҅фриканъ· маѯимъ же и҅ помпии҆· и҅ дроужина и҅хъ при цр꙯оу и҅ томителю· декиа· и҅ о҄уа҅лериа· "],["torot:20180919:supr:135352","о҅ насъ же цѣсарьствоуѭ҄штꙋ господоу нашемоу їс꙯ хс꙯оу· ѥ҅моуже слава и҅ дръжа вь҆ вѣкꙑ вѣкомъ а҅минъ ⁘ "],["torot:20180919:supr:135554","\u003cspan class=\"citation\"\u003eSupr. 16\u003c/span\u003e мѣсꙙца марта к꙯а· "],["torot:20180919:supr:135555","житиѥ прѣподобънааго о҅ц꙯а нашего и҅саак҄и моностꙑра далматъскаꙿго ⁘ "],["torot:20180919:supr:135556","По поклон҄ении прѣст꙯ааго и҅ покланꙗѥ҅мааго кръста· г꙯а и҅ бога и҅ съпаса нашего їс꙯ хс꙯а· коумирослоужению̑ о̑уже о҅тъвръженꙋ бꙑвъшоу· вь҆са подънебесъскаꙗ· просвѣтишꙙ сꙙ· а҅постольскомъ пропроповѣданиѥ҅мъ· "],["torot:20180919:supr:135562","ꙁане и чь҆стънꙑи цѣсарь҆ костантинъ· поꙁдѣ нѣкъгда божь҆ствънꙑи҅мъ доухомъ вь҆сеѧ насел҄енꙑѧ цѣсарꙿства· дръжавѫ прѣи҅мъ· и҅ свꙙтааго о҅свѣштениꙗ съподобивъ сꙙ· и҅ о̑увѣдѣвъ господа нашего їс꙯ хс꙯а б꙯а и҅стинꙿнааго сѫшта· тъ пръвꙑи҆ цѣсарь҆ствова въ римь҆стѣ градѣ· и҅ коумирꙙ о҅тъврьже· "],["torot:20180919:supr:135569","многоглавънꙑи҆ же и҅ многоо҅браꙁънꙑи҆ ꙁмии҆· диꙗ҅волъ· и҅но коумирослꙋжениѥ· а҅риꙗ҅нъскѫѭ̑ хоулѫ и҅ꙁобрѣте· "],["torot:20180919:supr:135573","въ дь҆ни бо прѣдъреченаа҅го крь҆стиꙗ҅нааго цѣсара костантіна· бѣ нѣкто преꙁвутеръ· о҅тъ а҅леѯандръскꙑѧ свꙙтꙑѧ бж꙯иѧ црь҆кве· пагоубьникъ о҅браꙁомъ· и҅ вь҆сѣкоѧ диꙗ҅вола и҅ врага доушь҆ нашихъ хоулꙑ о҅брѣтельникъ пръвꙑи҆· "],["torot:20180919:supr:135578","тъ ст꙯ꙑи҅мъ е҅пискоупомъ и҅ мѫченикомъ петромъ· божиѥ҅мъ а҅вл҄ениѥ҅мъ· о҅тълѫченъ бꙑс о҅тъ свꙙтител҄ьскꙑѧ слоужъбꙑ· "],["torot:20180919:supr:135581","о҅браꙁъ же отълѫчениꙗ бꙑстъ сицъ· "],["torot:20180919:supr:135582","ѧ҅тоу бꙑвъшоу ст꙯оуо̑умоу петроу вои҅нꙑ· ѧ҅же бѣа҅ше посълалъ цѣсарь дио҅клитиꙗ҅нъ на о̑убиѥ҅ниѥ ѥ҅го· и҅ въвръженоу бꙑвъшоу въ темницѫ· бꙑстъ по о҅бꙑчаю̑ молꙙштоу сꙙ ѥ҅моу въ полоуношти видѣти ю̑ношѫ красъна стоѧ҅шта прѣдь н҄имь· о҅блѣчена въ котꙑгѫ льнѣнѫ· раꙁдъранѫ о҅тъ горꙑ дожи и до долоу· и҅ о҅бѣма рѫкама ѥ҅го и҅мъша ꙁа о҅бѣ полѣ риꙁь҆нѣи҆· и҅ ꙁакрꙑваѭ̑шта обнажениѥ своѥ· да ѥ҅моу не бѫдетъ видѣти голъ прь҆сии҆· "]]