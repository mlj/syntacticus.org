[[85770,"ex hoc die clavum anni movebis. "],[78220,"nihil exoptatius adventu meo, "],[85771,"nihil carius. "],[78221,"sed est incredibile quam me negoti taedeat, non habeat satis magnum campum ille tibi non ignotus cursus animi et industriae meae, praeclara opera cesset. "],[78222,"quippe, ius Laodiceae me dicere, cum Romae Antonius Plotius dicat, et, cum exercitum noster amicus habeat tantum, me nomen habere duarum legionum exilium? "],[78223,"denique haec non desidero, "],[85772,"lucem, forum, urbem, domum, vos desidero. "],[78224,"sed feram ut potero, sit modo annuum. "],[78225,"si prorogatur, actum est. "],[78226,"verum perfacile resisti potest, tu modo Romae sis. "],[78227,"\u003cspan class=\"citation\"\u003eCic. Att. 5.15.2\u003c/span\u003e quaeris quid hic agam. "],[78228,"ita vivam ut maximos sumptus facio. "],[78229,"mirifice delector hoc instituto. "],[78230,"admirabilis abstinentia ex praeceptis tuis, ut verear ne illud quod tecum permutavi versura mihi solvendum sit. "],[78231,"Appi vulnera non refrico, sed apparent nec occuli possunt. "],[78232,"\u003cspan class=\"citation\"\u003eCic. Att. 5.15.3\u003c/span\u003e iter Laodicea faciebam a. d. iii Non. Sextilis,cum has litteras dabam, in castra in Lycaoniam. "],[78233,"inde ad Taurum cogitabam, ut cum Moeragene signis collatis, si possem, de servo tuo deciderem. "],[78234,"clitellae bovi sunt impositae; "],[85774,"plane non est nostrum onus. "],[78235,"sed feremus, modo, si me amas, sim annuus adsis tu ad tempus ut senatum totum excites. "],[78236,"mirifice sollicitus sum quod iam diu mihi ignota sunt ista omnia. "],[78237,"qua re ut ad te ante scripsi, cum cetera tum res publica cura ut mihi nota sit. "],[78239,"tu autem saepe dare tabellariis publicanorum poteris per magistros scripturae et portus nostrarum dioecesium. "],[78240,"\u003cspan class=\"citation\"\u003eCic. Att. 5.16.1\u003c/span\u003e etsi in ipso itinere et via discedebant publicanorum tabellarii et eramus in cursu, tamen surripiendum aliquid putavi spati, ne me immemorem mandati tui putares. "],[78241,"itaque subsedi in ipsa via, dum haec quae longiorem desiderant orationem summatim tibi perscriberem. "],[78242,"\u003cspan class=\"citation\"\u003eCic. Att. 5.16.2\u003c/span\u003e maxima exspectatione in perditam et plane eversam in perpetuum provinciam nos venisse scito pridie Kal Sextilis, moratos triduum Laodiceae, triduum Apameae, totidem dies Synnade. "],[78243," audivimus nihil aliud nisi imperata ἐπικεφάλαια solvere non posse, ὠνὰς omnium venditas, civitatum gemitus, ploratus, monstra quaedam non hominis sed ferae nescio cuius immanis. "],[78244,"quid quaeris? "],[78245,"taedet omnino eos vitae. "],[78246,"\u003cspan class=\"citation\"\u003eCic. Att. 5.16.3\u003c/span\u003e levantur tamen miserae civitates quod nullus fit sumptus in nos neque in legatos neque in quaestorem neque in quemquam. "],[78247,"scito non modo nos foenum aut quod e lege Iulia dari solet non accipere sed ne ligna quidem, nec praeter quattuor lectos et tectum quemquam accipere quicquam, multis locis ne tectum quidem et in tabernaculo manere plerumque. "],[78248,"itaque incredibilem in modum concursus fiunt ex agris, ex vicis, ex domibus omnibus. "],[78249,"me hercule etiam adventu nostro reviviscunt. "],[78250,"iustitia, abstinentia, clementia tui Ciceronis itaque opiniones omnium superavit. "],[78251,"\u003cspan class=\"citation\"\u003eCic. Att. 5.16.4\u003c/span\u003e Appius ut audivit nos venire, in ultimam provinciam se coniecit Tarsum usque. "],[78252,"ibi forum agit. "],[78253,"de Partho silentium est, sed tamen concisos equites nostros a barbaris nuntiabant ii qui veniebant. "],[78254,"Bibulus ne cogitabat quidem etiam nunc in provinciam suam accedere; "],[85777,"id autem facere ob eam causam dicebant quod tardius vellet decedere. "],[78255,"nos in castra properabamus quae aberant tridui. "],[78256,"\u003cspan class=\"citation\"\u003eCic. Att. 5.17.1\u003c/span\u003e accepi Roma sine epistula tua fasciculum litterarum; "],[85778,"in quo, si modo valuisti et Romae fuisti, Philotimi duco esse culpam, non tuam. "],[78257,"haud epistulam dictavi sedens in raeda, cum in castra proficiscerer a quibus aberam bidui. "],[78258,"paucis diebus habebam certos homines quibus darem litteras. "],[78259,"itaque eo me servavi. "],[78260,"\u003cspan class=\"citation\"\u003eCic. Att. 5.17.2\u003c/span\u003e nos tamen, etsi hoc te ex aliis audire malo, sic in provincia nos gerimus, quod ad abstinentiam attinet, ut nullus terruncius insumatur in quemquam. "],[78261,"id fit etiam et legatorum et tribunorum et praefectorum diligentia; "],[85779,"nam omnes mirifice συμφιλοδοξοῦσιν gloriae meae. "],[78262,"Lepta noster mirificus est. "],[78263,"sed nunc propero. "],[78264,"perscribam ad te paucis diebus omnia. "],[78265,"\u003cspan class=\"citation\"\u003eCic. Att. 5.17.3\u003c/span\u003e Cicerones nostros Deiotarus filius, qui rex ab senatu appellatus est, secum in regnum. "],[78266,"dum in aestivis nos essemus, illum pueris locum esse bellissimum duximus. "],[78267,"\u003cspan class=\"citation\"\u003eCic. Att. 5.17.4\u003c/span\u003e Sestius ad me scripsit quae tecum esset de mea domestica et maxima cura locutus et quid tibi esset visum. "],[78268,"amabo te, incumbe in eam rem et ad me scribe quid et possit et tu censeas. "],[78269,"\u003cspan class=\"citation\"\u003eCic. Att. 5.17.5\u003c/span\u003e idem scripsit Hortensium de proroganda nostra provincia dixisse nescio quid. "],[78270,"mihi in Cumano diligentissime se ut annui essemus defensurum receperat. "],[78271,"si quicquam me amas, hunc locum muni. "],[78272,"dici non potest quam invitus a vobis absim; "],[85786,"et simul hanc gloriam iustitiae et abstinentiae fore inlustriorem spero si cito decesserimus, id quod Scaevolae contigit qui solos novem mensis Asiae praefuit. "],[78273,"\u003cspan class=\"citation\"\u003eCic. Att. 5.17.6\u003c/span\u003e Appius noster cum me adventare videret, profectus est Tarsum usque Laodicea. "]]