[[192910,"даи же вамъ бл҃годать ѥже работати томѹ бес прирока. и быти вамъ въ ѥдиномь тѣлѣ. и ѥдинѣмь дх҃ъмь. въ съмѣрении сѹщемъ и въ послȣшании. "],[192914,"да бѹдете съвьрьшени ꙗкоже и оц҃ь вашь нб҃сьныи съвьрьшенъ ѥсть. "],[192915,"г҃ь же бѹди съ вами. "],[192916,"и о семь же молю вы и заклинаю. "],[192917,"да въ нѥи же ѥсмь одежи нынѣ. въ тои да положите мѧ тако въ пещерѣ. идеже постьныꙗ дн҃и прѣбываахъ. ниже ѡмываите ѹбогаго моѥго тѣла. "],[192921,"и да никъто же ѿ людии мене. нъ вы ѥдини сами да погребете въ прѣже реченѣмь мѣстѣ тѣло се. "],[192923,"си же слышавъше братиꙗ ѿ ѹсть ст҃го оц҃ѧ. плачь и сльзы изъ очию испѹщаахѹ ⁘ "],[192925,"\u003cspan class=\"citation\"\u003eUsp.sbor. 90\u003c/span\u003e блаженыи же пакы ѹтѣшаꙗ гл҃ааше. "],[192926,"се обѣщаю сѧ вамъ братиꙗ и оц҃и. "],[192927,"аще и тѣлъмь ѿхожю ѿ васъ. нъ дх҃ъмь присно бѹдѹ съ вами. "],[192929,"и се ѥликоже васъ въ манастыри семь ѹмьреть. или игѹменъмь къде ѿсъланъ. аще и грѣхы бѹдеть къто сътворилъ. азъ имамъ о томь прѣдъ бъ҃мь ѿвѣщати. "],[192933,"а иже ѿидеть къто о себѣ ѿ сего мѣста. тоже азъ о томь орѹдиꙗ не имамъ. "],[192935,"ѡбаче о семь разѹмѣите дьрьзновениѥ моѥ ѥже къ бѹ҃. "],[192936,"ѥгда видите вьсѧ благаꙗ ѹмножающаѧ сѧ въ манастыри семь. вѣдите ꙗко близь владыкы нб҃сьнааго ми сѹщю. "],[192938,"ѥгда ли видите скѹдѣниѥ сѹще и вьсѣмь ѹмалѧюще сѧ. тъгда разѹмѣите ꙗко далече ми б҃а быти. и не имѹща дьрьзновениꙗ молити сѧ къ нѥмѹ ⁘ "],[192941,"\u003cspan class=\"citation\"\u003eUsp.sbor. 91\u003c/span\u003e таче по гл҃ѣхъ сихъ. ѿпȣсти ꙗ вънъ вьсѧ. ни ѥдиного же ѹ себе оставивъ. "],[192944,"ѥдинъ же ѿ братиѣ иже вьсегда слѹжааше ѥмѹ. малѹ сътворь скважьню съмотрѧше ѥю. "],[192946,"и се блаженыи въставъ и ниць легъ на колѣнѹ молѧше съ сльзами мл҃стивааго б҃а. ѡ сп҃сении дш҃а своѥꙗ. вьсѧ ст҃ыꙗ призываꙗ на помощь. и наипаче же ст҃ѹю влд҃чцю нашю б҃цю. и тою г҃а б҃а сп҃са нашего і҃с х҃а молѧ ѡ стадѣ своѥмь. и о мѣстѣ томь. "],[192952,"и тако пакы по молитвѣ възлеже на мѣстѣ своѥмь. "],[192953,"и мало полежавъ. таче възьрѣвъ на нб҃о и великъмь гл҃асмь лице весело имыи рече. "],[192955,"бл҃гословленъ б҃ъ "],[193002,"аще тако ѥсть то ѹже не бою сѧ. "],[192956,"нъ паче радѹꙗ сѧ ѿхожю свѣта сего. "],[192957,"се же ꙗкоже разѹмѣти ѥсть. ꙗко обавлениѥ нѣкоѥ видѣвъ сице издрече. "],[192959,"ꙗко по томь опрѧтавъ сѧ и нозѣ простьръ. и рѹцѣ на пьрьсьхъ крьстообразьнѣ положь. прѣдасть ст҃ѹю тѹ дш҃ю въ рѹцѣ бж҃ии. и прѣложи сѧ къ сты҃имъ оц҃емъ ⁘ "],[192963,"\u003cspan class=\"citation\"\u003eUsp.sbor. 92\u003c/span\u003e тъгда же братиꙗ сътвориша надъ нимь плачь великъ. "],[192964,"и тако възьмъше того несоша въ цр҃къвь. "],[192965,"и по обычаю ст҃оѥ пѣниѥ сътвориша ⁘ "],[192966,"\u003cspan class=\"citation\"\u003eUsp.sbor. 93\u003c/span\u003e тъгда же акы нѣ ѿ коѥго божьствьнааго ꙗвлениꙗ. подвиже сѧ вѣрьныихъ множьство. "],[192968,"и съ ѹсьрьдиѥмь сами придоша. "],[192969,"и бѣша прѣдъ враты сѣдѧще и ожидающе донъдеже блаженааго изнесѹть ⁘ "],[192970,"\u003cspan class=\"citation\"\u003eUsp.sbor. 94\u003c/span\u003e бл҃говѣрьныи же кнѧзь ст҃ославъ бѣ не далече ѿ манастырѧ блаженааго стоꙗ. "],[192971,"и се видѣ стълъпъ огньнъ до нб҃се сѹщь надъ манастырьмь тѣмь. "],[192972,"сего же инъ никътоже видѣ нъ тъкъмо кнѧзь ѥдинъ. "],[192973,"и ꙗкоже ѿ того разȣмѣти прѣставлениѥ блаженаго. "],[192974,"и гл҃а сѹщимъ съ нимь "],[193003,"се ꙗкоже мьню. дн҃ьс блаженыи ѳеодосии ѹмьре. "],[192976,"бѣ бо прѣже того дн҃е былъ ѹ нѥго. и видѣлъ болесть ѥго тѧжькѹ сѹщю. "],[192978,"таче посълавъ и ѹвѣдѣвъ истѣѥ прѣставлениѥ. плака сѧ по томь много ⁘ "],[192980,"\u003cspan class=\"citation\"\u003eUsp.sbor. 95\u003c/span\u003e братии же врата затворивъшемъ. и никогоже пѹстѧщемъ по повѣлению блаженааго. и бѣша присѣдѧще надъ нимь. и ожидающе донъдеже разидѹть сѧ людиѥ. и тако того погребѹть. ꙗкоже самъ повелѣ. "],[192986,"бѣша же и болꙗре мнози пришьли. и ти прѣдъ враты стоꙗще ⁘ "],[193009,"\u003cspan class=\"citation\"\u003eUsp.sbor. 96\u003c/span\u003e и се по съмотрению бж҃ию поѡблачило сѧ нб҃о и съниде дъждь. "],[193010,"тоже ти тако разбѣгоша сѧ. "],[193011,"и абиѥ пакы дъждь прѣста и сл҃нце въсиꙗ. "],[193012,"и тако того несъше въ прѣже реченѹю пещерѹ положиша и. "],[193013,"и запечатьлѣвъше и ѿидоша. "],[193014,"и без брашьна вьсь дьнь прѣбыша ⁘ "],[193015,"\u003cspan class=\"citation\"\u003eUsp.sbor. 97\u003c/span\u003e ѹмрѣтъ же оц҃ь нашь ѳеодосии. въ лѣто .҂ᴤ҃.и.ф҃.п҃ в҃. мс҃цѧ. маиꙗ. въ. .г҃. въ сѹботȣ. ꙗкоже прорече самъ. въсиꙗвъшю сл҃нцю ⁘ "],[193020,"\u003cspan class=\"citation\"\u003eUsp.sbor. 98\u003c/span\u003e Въ лѣто же то мл҃твами блаженааго оц҃ѧ нашего ѳеодосиꙗ. ѹмножи вьсѣхъ бл҃гыихъ въ манастыри томь. "],[193022,"и ѥще же и въ селѣхъ тѣхъ бысть гобино. и въ скотѣхъ же приплодъкъ. ꙗкоже нѣсть было николиже. "],[193025,"о семь же ѹченикомъ ѥго разѹмѣвъшемъ и обѣть ст҃го оц҃ѧ въспомѧнѹвъше прославиша б҃а. ꙗко такоꙗ бл҃годати съподоби сѧ ѹчитель и наставьникъ ихъ ⁘ "],[193027,"\u003cspan class=\"citation\"\u003eUsp.sbor. 99\u003c/span\u003e си же вѣдѣти ѥсть "],[200549,"ꙗкоже и донынѣ мл҃твами ѥго вьсѧ ѹмножають сѧ въ манастыри ѥго. "],[193028,"се бо вьсѣмъ странамъ пограблѥномъ ѿ ратьныихъ въ манастыри блаженааго болѥ ѹмножаеть сѧ. м҃лтвами о҃ца нашего ѳеодосиѧ. "],[193030,"истиньна бо сѹть вл҃дыкы словеса ꙗкоже рече. ꙗко "],[193091,"славѧщаꙗ мѧ прославлю. "],[193032,"ꙗкоже бж҃ьствьноѥ писаниѥ гл҃еть. "],[193033,"правьдьникъ аще ѹмьреть живъ бѹдеть въ вѣкы. ꙗко не прикоснеть сѧ ѥмѹ съмьрьть. "],[193035,"и ѿ г҃а мьзда ѥго и надежа ѥго отъ вышьнѧ҃аго ⁘ "],[193036,"\u003cspan class=\"citation\"\u003eUsp.sbor. 100\u003c/span\u003e се бо сии пр҃пдбьныи оц҃ь нашь ѳеодосии. аще и тѣлъмь ѿлѹчи сѧ ѿ нас҃. нъ ꙗкоже самъ рече дх҃ъмь присно съ нами ѥсть. "],[200551,"ꙗкоже о семь нынѣ исповѣмь. ѥже и по съмьрьти ѥго бысть. "],[193041,"болѧринѹ нѣкоѥмȣ въ гнѣвѣ велицѣ сѹщȣ ѿ кнѧзѧ ꙗко мънози приходѧще гл҃ахѹ ѥмѹ. ꙗко "],[193092,"на поточениѥ хощеть тѧ посълати кнѧзъ. "],[193043,"тоже онъ молѧше сѧ б҃ѹ прилѣжьно. и ст҃го оц҃ѧ нашего ѳеодосиꙗ призываꙗ на помощь. гл҃ꙗ "]]