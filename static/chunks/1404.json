[["proiel:20180408:greek-nt:15419","\u003cspan class=\"citation\"\u003eMATT 16.13\u003c/span\u003e Ἐλθὼν δὲ ὁ Ἰησοῦς εἰς τὰ μέρη Καισαρείας τῆς Φιλίππου ἠρώτα τοὺς μαθητὰς αὐτοῦ λέγων· "],["proiel:20180408:greek-nt:15420","τίνα λέγουσιν οἱ ἄνθρωποι εἶναι τὸν υἱὸν τοῦ ἀνθρώπου; "],["proiel:20180408:greek-nt:15421","\u003cspan class=\"citation\"\u003eMATT 16.14\u003c/span\u003e οἱ δὲ εἶπαν· "],["proiel:20180408:greek-nt:47885","οἱ μὲν Ἰωάννην τὸν βαπτιστήν, "],["proiel:20180408:greek-nt:47886","ἄλλοι δὲ Ἡλείαν, "],["proiel:20180408:greek-nt:47887","ἕτεροι δὲ Ἰερεμίαν ἢ ἕνα τῶν προφητῶν. "],["proiel:20180408:greek-nt:15423","\u003cspan class=\"citation\"\u003eMATT 16.15\u003c/span\u003e λέγει αὐτοῖς· "],["proiel:20180408:greek-nt:15424","ὑμεῖς δὲ τίνα με λέγετε εἶναι; "],["proiel:20180408:greek-nt:15425","\u003cspan class=\"citation\"\u003eMATT 16.16\u003c/span\u003e ἀποκριθεὶς δὲ Σίμων Πέτρος εἶπεν· "],["proiel:20180408:greek-nt:15426","σὺ εἶ ὁ Χριστὸς ὁ υἱὸς τοῦ θεοῦ τοῦ ζῶντος. "],["proiel:20180408:greek-nt:15427","\u003cspan class=\"citation\"\u003eMATT 16.17\u003c/span\u003e ἀποκριθεὶς δὲ ὁ Ἰησοῦς εἶπεν αὐτῷ· "],["proiel:20180408:greek-nt:15428","μακάριος εἶ, Σίμων Βαριωνᾶ, ὅτι σὰρξ καὶ αἷμα οὐκ ἀπεκάλυψέν σοι ἀλλ’ ὁ πατήρ μου ὁ ἐν τοῖς οὐρανοῖς. "],["proiel:20180408:greek-nt:15429","\u003cspan class=\"citation\"\u003eMATT 16.18\u003c/span\u003e καὶ ἐγώ δέ σοι λέγω ὅτι σὺ εἶ Πέτρος, καὶ ἐπὶ ταύτῃ τῇ πέτρᾳ οἰκοδομήσω μου τὴν ἐκκλησίαν, καὶ πύλαι ᾅδου οὐ κατισχύσουσιν αὐτῆς. "],["proiel:20180408:greek-nt:15430","\u003cspan class=\"citation\"\u003eMATT 16.19\u003c/span\u003e δώσω σοι τὰς κλεῖδας τῆς βασιλείας τῶν οὐρανῶν, καὶ ὃ ἐὰν δήσῃς ἐπὶ τῆς γῆς ἔσται δεδεμένον ἐν τοῖς οὐρανοῖς, καὶ ὃ ἐὰν λύσῃς ἐπὶ τῆς γῆς ἔσται λελυμένον ἐν τοῖς οὐρανοῖς. "],["proiel:20180408:greek-nt:15431","\u003cspan class=\"citation\"\u003eMATT 16.20\u003c/span\u003e τότε διεστείλατο τοῖς μαθηταῖς ἵνα μηδενὶ εἴπωσιν ὅτι αὐτός ἐστιν ὁ Χριστός. "],["proiel:20180408:greek-nt:15432","\u003cspan class=\"citation\"\u003eMATT 16.21\u003c/span\u003e Ἀπὸ τότε ἤρξατο ὁ Ἰησοῦς δεικνύειν τοῖς μαθηταῖς αὐτοῦ ὅτι δεῖ αὐτὸν εἰς Ἱεροσόλυμα ἀπελθεῖν καὶ πολλὰ παθεῖν ἀπὸ τῶν πρεσβυτέρων καὶ ἀρχιερέων καὶ γραμματέων καὶ ἀποκτανθῆναι καὶ τῇ τρίτῃ ἡμέρᾳ ἐγερθῆναι. "],["proiel:20180408:greek-nt:15433","\u003cspan class=\"citation\"\u003eMATT 16.22\u003c/span\u003e καὶ προσλαβόμενος αὐτὸν ὁ Πέτρος ἤρξατο ἐπιτιμᾶν αὐτῷ λέγων· "],["proiel:20180408:greek-nt:15434","ἵλεώς σοι, κύριε· "],["proiel:20180408:greek-nt:15435","οὐ μὴ ἔσται σοι τοῦτο. "],["proiel:20180408:greek-nt:15436","\u003cspan class=\"citation\"\u003eMATT 16.23\u003c/span\u003e ὁ δὲ στραφεὶς εἶπεν τῷ Πέτρῳ· "],["proiel:20180408:greek-nt:15437","ὕπαγε ὀπίσω μου, σατανᾶ· "],["proiel:20180408:greek-nt:15438","σκάνδαλον εἶ ἐμοῦ, ὅτι οὐ φρονεῖς τὰ τοῦ θεοῦ ἀλλὰ τὰ τῶν ἀνθρώπων. "],["proiel:20180408:greek-nt:15439","\u003cspan class=\"citation\"\u003eMATT 16.24\u003c/span\u003e Τότε ὁ Ἰησοῦς εἶπεν τοῖς μαθηταῖς αὐτοῦ· "],["proiel:20180408:greek-nt:15440","εἴ τις θέλει ὀπίσω μου ἐλθεῖν, ἀπαρνησάσθω ἑαυτὸν καὶ ἀράτω τὸν σταυρὸν αὐτοῦ καὶ ἀκολουθείτω μοι. "],["proiel:20180408:greek-nt:15441","\u003cspan class=\"citation\"\u003eMATT 16.25\u003c/span\u003e ὃς γὰρ ἐὰν θέλῃ τὴν ψυχὴν αὐτοῦ σῶσαι ἀπολέσει αὐτήν· "],["proiel:20180408:greek-nt:15442","ὃς δ’ ἂν ἀπολέσῃ τὴν ψυχὴν αὐτοῦ ἕνεκεν ἐμοῦ εὑρήσει αὐτήν. "],["proiel:20180408:greek-nt:15443","\u003cspan class=\"citation\"\u003eMATT 16.26\u003c/span\u003e τί γὰρ ὠφεληθήσεται ἄνθρωπος, ἐὰν τὸν κόσμον ὅλον κερδήσῃ τὴν δὲ ψυχὴν αὐτοῦ ζημιωθῇ; "],["proiel:20180408:greek-nt:15444","ἢ τί δώσει ἄνθρωπος ἀντάλλαγμα τῆς ψυχῆς αὐτοῦ; "],["proiel:20180408:greek-nt:15445","\u003cspan class=\"citation\"\u003eMATT 16.27\u003c/span\u003e μέλλει γὰρ ὁ υἱὸς τοῦ ἀνθρώπου ἔρχεσθαι ἐν τῇ δόξῃ τοῦ πατρὸς αὐτοῦ μετὰ τῶν ἀγγέλων αὐτοῦ, καὶ τότε ἀποδώσει ἑκάστῳ κατὰ τὴν πρᾶξιν αὐτοῦ. "],["proiel:20180408:greek-nt:15446","\u003cspan class=\"citation\"\u003eMATT 16.28\u003c/span\u003e ἀμὴν λέγω ὑμῖν ὅτι εἰσίν τινες τῶν ὧδε ἑστώτων οἵτινες οὐ μὴ γεύσωνται θανάτου ἕως ἂν ἴδωσιν τὸν υἱὸν τοῦ ἀνθρώπου ἐρχόμενον ἐν τῇ βασιλείᾳ αὐτοῦ."],["proiel:20180408:greek-nt:15447","\u003cspan class=\"citation\"\u003eMATT 17.1\u003c/span\u003e Καὶ μεθ’ ἡμέρας ἓξ παραλαμβάνει ὁ Ἰησοῦς τὸν Πέτρον καὶ Ἰάκωβον καὶ Ἰωάννην τὸν ἀδελφὸν αὐτοῦ, καὶ ἀναφέρει αὐτοὺς εἰς ὄρος ὑψηλὸν κατ’ ἰδίαν. "],["proiel:20180408:greek-nt:47888","\u003cspan class=\"citation\"\u003eMATT 17.2\u003c/span\u003e καὶ μετεμορφώθη ἔμπροσθεν αὐτῶν, καὶ ἔλαμψεν τὸ πρόσωπον αὐτοῦ ὡς ὁ ἥλιος, "],["proiel:20180408:greek-nt:47889","τὰ δὲ ἱμάτια αὐτοῦ ἐγένετο λευκὰ ὡς τὸ φῶς. "],["proiel:20180408:greek-nt:15449","\u003cspan class=\"citation\"\u003eMATT 17.3\u003c/span\u003e καὶ ἰδοὺ ὤφθη αὐτοῖς Μωϋσῆς καὶ Ἡλείας συνλαλοῦντες μετ’ αὐτοῦ. "],["proiel:20180408:greek-nt:15450","\u003cspan class=\"citation\"\u003eMATT 17.4\u003c/span\u003e ἀποκριθεὶς δὲ ὁ Πέτρος εἶπεν τῷ Ἰησοῦ· "],["proiel:20180408:greek-nt:15451","κύριε, καλόν ἐστιν ἡμᾶς ὧδε εἶναι· "],["proiel:20180408:greek-nt:15452","εἰ θέλεις, ποιήσω ὧδε τρεῖς σκηνάς, σοὶ μίαν καὶ Μωϋσεῖ μίαν καὶ Ἡλείᾳ μίαν. "],["proiel:20180408:greek-nt:15453","\u003cspan class=\"citation\"\u003eMATT 17.5\u003c/span\u003e ἔτι αὐτοῦ λαλοῦντος, ἰδοὺ νεφέλη φωτεινὴ ἐπεσκίασεν αὐτούς, καὶ ἰδοὺ φωνὴ ἐκ τῆς νεφέλης λέγουσα· "],["proiel:20180408:greek-nt:15454","οὗτός ἐστιν ὁ υἱός μου ὁ ἀγαπητός, ἐν ᾧ εὐδόκησα· "],["proiel:20180408:greek-nt:15455","ἀκούετε αὐτοῦ. "],["proiel:20180408:greek-nt:15456","\u003cspan class=\"citation\"\u003eMATT 17.6\u003c/span\u003e καὶ ἀκούσαντες οἱ μαθηταὶ ἔπεσαν ἐπὶ πρόσωπον αὐτῶν καὶ ἐφοβήθησαν σφόδρα. "],["proiel:20180408:greek-nt:15457","\u003cspan class=\"citation\"\u003eMATT 17.7\u003c/span\u003e καὶ προσῆλθεν ὁ Ἰησοῦς καὶ ἁψάμενος αὐτῶν εἶπεν· "],["proiel:20180408:greek-nt:15458","ἐγέρθητε καὶ μὴ φοβεῖσθε. "],["proiel:20180408:greek-nt:15459","\u003cspan class=\"citation\"\u003eMATT 17.8\u003c/span\u003e ἐπάραντες δὲ τοὺς ὀφθαλμοὺς αὐτῶν οὐδένα εἶδον εἰ μὴ τὸν Ἰησοῦν μόνον. "],["proiel:20180408:greek-nt:15460","\u003cspan class=\"citation\"\u003eMATT 17.9\u003c/span\u003e καὶ καταβαινόντων αὐτῶν ἐκ τοῦ ὄρους ἐνετείλατο αὐτοῖς ὁ Ἰησοῦς λέγων· "],["proiel:20180408:greek-nt:15461","μηδενὶ εἴπητε τὸ ὅραμα ἕως οὗ ὁ υἱὸς τοῦ ἀνθρώπου ἐκ νεκρῶν ἐγερθῇ. "],["proiel:20180408:greek-nt:15462","\u003cspan class=\"citation\"\u003eMATT 17.10\u003c/span\u003e Καὶ ἐπηρώτησαν αὐτὸν οἱ μαθηταὶ λέγοντες· "],["proiel:20180408:greek-nt:15463","τί οὖν οἱ γραμματεῖς λέγουσιν ὅτι Ἡλείαν δεῖ ἐλθεῖν πρῶτον; "],["proiel:20180408:greek-nt:15464","\u003cspan class=\"citation\"\u003eMATT 17.11\u003c/span\u003e ὁ δὲ ἀποκριθεὶς εἶπεν· "],["proiel:20180408:greek-nt:15465","Ἡλείας μὲν ἔρχεται καὶ ἀποκαταστήσει πάντα. "],["proiel:20180408:greek-nt:15466","\u003cspan class=\"citation\"\u003eMATT 17.12\u003c/span\u003e λέγω δὲ ὑμῖν ὅτι Ἡλείας ἤδη ἦλθεν, καὶ οὐκ ἐπέγνωσαν αὐτὸν, ἀλλὰ ἐποίησαν ἐν αὐτῷ ὅσα ἠθέλησαν. "],["proiel:20180408:greek-nt:15467","οὕτως καὶ ὁ υἱὸς τοῦ ἀνθρώπου μέλλει πάσχειν ὑπ’ αὐτῶν. "],["proiel:20180408:greek-nt:15468","\u003cspan class=\"citation\"\u003eMATT 17.13\u003c/span\u003e τότε συνῆκαν οἱ μαθηταὶ ὅτι περὶ Ἰωάννου τοῦ βαπτιστοῦ εἶπεν αὐτοῖς. "],["proiel:20180408:greek-nt:15469","\u003cspan class=\"citation\"\u003eMATT 17.14\u003c/span\u003e Καὶ ἐλθόντων πρὸς τὸν ὄχλον, προσῆλθεν αὐτῷ ἄνθρωπος γονυπετῶν αὐτὸν \u003cspan class=\"citation\"\u003eMATT 17.15\u003c/span\u003e καὶ λέγων· "],["proiel:20180408:greek-nt:15470","κύριε, ἐλέησόν μου τὸν υἱόν, ὅτι σεληνιάζεται καὶ κακῶς πάσχει· "],["proiel:20180408:greek-nt:15471","πολλάκις γὰρ πίπτει εἰς τὸ πῦρ καὶ πολλάκις εἰς τὸ ὕδωρ. "],["proiel:20180408:greek-nt:15472","\u003cspan class=\"citation\"\u003eMATT 17.16\u003c/span\u003e καὶ προσήνεγκα αὐτὸν τοῖς μαθηταῖς σου, καὶ οὐκ ἠδυνήθησαν αὐτὸν θεραπεῦσαι. "]]