[["proiel:20180408:marianus:37308","\u003cspan class=\"citation\"\u003eMarianus MARK 15.21\u003c/span\u003e ꙇ задѣшѧ мимо ходѧштоу единомоу симоноу кѵрѣниноу грѧдѫштю съ села. о҃тцоу алексѧдровоу. и рѵфовоу. да вьзъметъ к҃стъ его. "],["proiel:20180408:marianus:37309","\u003cspan class=\"citation\"\u003eMarianus MARK 15.22\u003c/span\u003e и привѣсѧ и на мѣсто голъгота еже естъ съказаемо краниево мѣсто. "],["proiel:20180408:marianus:37310","\u003cspan class=\"citation\"\u003eMarianus MARK 15.23\u003c/span\u003e ꙇ даѣхѫ емоу пити оцътъно вино. "],["proiel:20180408:marianus:37311","онъ же не приѩтъ. "],["proiel:20180408:marianus:37312","\u003cspan class=\"citation\"\u003eMarianus MARK 15.24\u003c/span\u003e ꙇ пропьнъше и раздѣльше ризꙑ его меташѧ жрѣбиѩ о нѧ. кто что вьзьметъ. "],["proiel:20180408:marianus:37313","\u003cspan class=\"citation\"\u003eMarianus MARK 15.25\u003c/span\u003e бѣ же година третиѣа. ꙇ пропѧсѧ и. "],["proiel:20180408:marianus:50577","\u003cspan class=\"citation\"\u003eMarianus MARK 15.26\u003c/span\u003e ꙇ бѣ написание винꙑ его написано ц҃сръ июдеискъ. "],["proiel:20180408:marianus:50579","\u003cspan class=\"citation\"\u003eMarianus MARK 15.27\u003c/span\u003e ꙇ съ нимь пропѧшѧ дъва разбоиника. единого о деснѫѭ. а дроугааго о шюѭ его. \u003cspan class=\"citation\"\u003eMarianus MARK 15.28\u003c/span\u003e ꙇ събꙑстъ сѧ писаное еже г҃лтъ. "],["proiel:20180408:marianus:50580","ꙇ҅ съ безаконьникома причътенъ бꙑстъ. "],["proiel:20180408:marianus:37316","\u003cspan class=\"citation\"\u003eMarianus MARK 15.29\u003c/span\u003e ꙇ мимо ходѧштеи хоулѣахѫ и. ꙇ покꙑваѭште главами своими. ꙇ г҃лште "],["proiel:20180408:marianus:37317","оува. разарѣѩи ц҃рквъ. и трьми дьньми съзидаѩ \u003cspan class=\"citation\"\u003eMarianus MARK 15.30\u003c/span\u003e съпаси сѧ самъ. ꙇ съниди съ к҃рста. "],["proiel:20180408:marianus:37318","\u003cspan class=\"citation\"\u003eMarianus MARK 15.31\u003c/span\u003e такожде и архиереи рѫгаѭште сѧ съ кънижъникꙑ. дроугъ къ дроугоу г҃лаахѫ. "],["proiel:20180408:marianus:37319","ꙇнꙑ съпасе. али себе не можетъ съпасти "],["proiel:20180408:marianus:56948","\u003cspan class=\"citation\"\u003eMarianus MARK 15.32\u003c/span\u003e х҃ъ ц҃сръ издаилвъ. да сънидетъ нꙑнѣ съ к҃рста. да видимъ и вѣрѫ имемъ ⁘ "],["proiel:20180408:marianus:37321","ꙇ пропѧтаѣ съ нимь поношаашете емоу. "],["proiel:20180408:marianus:37322","\u003cspan class=\"citation\"\u003eMarianus MARK 15.33\u003c/span\u003e Бꙑвъши же годинѣ шестѣи. тъма бꙑстъ по вьсеи земи до девѧтꙑѩ годинꙑ. "],["proiel:20180408:marianus:37323","\u003cspan class=\"citation\"\u003eMarianus MARK 15.34\u003c/span\u003e ꙇ въ девѧтѫѭ годинѫ възъпи и҃съ гласомь велиемь г҃лѧ. "],["proiel:20180408:marianus:37324","елѡи елѡи лима савахтани. "],["proiel:20180408:marianus:50581","еже естъ съказаемое "],["proiel:20180408:marianus:50582","б҃же б҃же мои въскѫѭ мѧ остави. "],["proiel:20180408:marianus:37326","\u003cspan class=\"citation\"\u003eMarianus MARK 15.35\u003c/span\u003e ꙇ едини отъ стоѧштихъ. слꙑшавъше г҃лаахѫ. "],["proiel:20180408:marianus:50583","виждъ "],["proiel:20180408:marianus:50584","илиѭ глашаатъ. "],["proiel:20180408:marianus:50585","\u003cspan class=\"citation\"\u003eMarianus MARK 15.36\u003c/span\u003e текъ же единъ исплънь гѫбѫ оцъта. ꙇ вьзнезъ на тръсть напаѣше и г҃лѧ. "],["proiel:20180408:marianus:50586","не дѣите да видимъ. аште придетъ илиѣ сънѧтъ его. "],["proiel:20180408:marianus:37330","\u003cspan class=\"citation\"\u003eMarianus MARK 15.37\u003c/span\u003e ꙇ҃с же поущъ гласъ велии издъше. "],["proiel:20180408:marianus:37331","\u003cspan class=\"citation\"\u003eMarianus MARK 15.38\u003c/span\u003e ꙇ опона ц҃рквнаѣ раздъра сѧ на дъвое съ вꙑше до ниже. "],["proiel:20180408:marianus:37332","\u003cspan class=\"citation\"\u003eMarianus MARK 15.39\u003c/span\u003e Видѣвъ же сотьникъ стоѩи прѣмо емоу. ѣко тако вьзъпивъ издъше. рече "],["proiel:20180408:marianus:37333","въ істинѫ ч҃лкъ съ с҃нъ б҃жии бѣ. "],["proiel:20180408:marianus:37334","\u003cspan class=\"citation\"\u003eMarianus MARK 15.40\u003c/span\u003e бѣахѫ же и женꙑ издалече зърѧштѧ. въ нихъже бѣ и мариѣ магдалини. ꙇ мариѣ иѣкова малаего. ꙇ мати иосиова. ꙇ саломи. \u003cspan class=\"citation\"\u003eMarianus MARK 15.41\u003c/span\u003e ѩже егда бѣ въ галилеи по немь хождаахѫ и слоужаахѫ емоу. ꙇ инꙑ мъногꙑ въшедъшѧѩ съ нимь въ и҃лмъ. "],["proiel:20180408:marianus:37335","\u003cspan class=\"citation\"\u003eMarianus MARK 15.42\u003c/span\u003e ꙇ юже поздѣ бꙑвъшю. Понеже бѣ параскевьꙉии пасцѣ. еже естъ къ соботѣ ⁘ \u003cspan class=\"citation\"\u003eMarianus MARK 15.43\u003c/span\u003e Приде иосифъ отъ ариматѣѩ. благообразенъ съвѣтьникъ. ꙇже и тъ бѣ чаѩ ц҃срствиѣ б҃жиѣ. ꙇ дръзнѫвъ въниде къ пилатоу. ꙇ проси тѣла и҃сва. "],["proiel:20180408:marianus:50587","\u003cspan class=\"citation\"\u003eMarianus MARK 15.44\u003c/span\u003e пилатъ же диви сѧ аште оуже оумърѣтъ. "],["proiel:20180408:marianus:50588","призъвавъ сътъника аште оуже оумьрѣтъ. "],["proiel:20180408:marianus:37337","\u003cspan class=\"citation\"\u003eMarianus MARK 15.45\u003c/span\u003e ꙇ оувѣдѣвъ отъ кентѵриона. дастъ тѣло иосифови. "],["proiel:20180408:marianus:37338","\u003cspan class=\"citation\"\u003eMarianus MARK 15.46\u003c/span\u003e ꙇ коупль плаштаницѫ и сънемꙑ и обитꙑи въ плаштаницѫ. ꙇ въложи въ гробъ. ꙇже бѣ исѣченъ отъ камене. ꙇ привали камень на двьри гробоу ⁘ "],["proiel:20180408:marianus:37339","\u003cspan class=\"citation\"\u003eMarianus MARK 15.47\u003c/span\u003e Мариѣ же магдалини. ꙇ мариѣ иосиова. зьрѣашете къде и полагаахѫ ⁘ кⷰ҇ ⁘"],["proiel:20180408:marianus:37340","\u003cspan class=\"citation\"\u003eMarianus MARK 16.1\u003c/span\u003e Ꙇ минѫвъши соботѣ. мариѣ магдалини. ꙇ҅ мариѣ иѣковлѣ и саломи. коупишѧ ароматъи. да пришедъшѧ помажѫтъ і. "],["proiel:20180408:marianus:37341","\u003cspan class=\"citation\"\u003eMarianus MARK 16.2\u003c/span\u003e ꙇ ѕѣло за оутра вь единѫ соботъ. придѫ на гробъ въсиѣвъшю слъньцю. "],["proiel:20180408:marianus:37342","\u003cspan class=\"citation\"\u003eMarianus MARK 16.3\u003c/span\u003e ꙇ г҃лаахѫ къ себѣ. "],["proiel:20180408:marianus:37343","кто отъвалитъ намъ камень отъ двьреи гроба. "],["proiel:20180408:marianus:37344","\u003cspan class=\"citation\"\u003eMarianus MARK 16.4\u003c/span\u003e ꙇ възьрѣвъшѧ видѣшѧ ѣко отъваленъ бѣ камень. "],["proiel:20180408:marianus:37345","бѣ бо велеи ѕѣло. "],["proiel:20180408:marianus:37346","\u003cspan class=\"citation\"\u003eMarianus MARK 16.5\u003c/span\u003e ꙇ вълѣзъшѧ въ гробъ видѣшѧ юношѫ сѣдѧшть о деснѫѭ. одѣнъ въ одеждѫ бѣлѫ и оужасѫ сѧ. ⁘ "],["proiel:20180408:marianus:37347","\u003cspan class=\"citation\"\u003eMarianus MARK 16.6\u003c/span\u003e Ѡнъ же рече имъ. "],["proiel:20180408:marianus:37348","не оужасаите сѧ. "],["proiel:20180408:marianus:37349","ꙇ҃са ищете назарѣнина пропѧтааго. "],["proiel:20180408:marianus:50589","въста "],["proiel:20180408:marianus:50590","нѣстъ съде. "],["proiel:20180408:marianus:37351","се мѣсто иде бѣ положенъ. "],["proiel:20180408:marianus:50591","\u003cspan class=\"citation\"\u003eMarianus MARK 16.7\u003c/span\u003e нъ и҅дѣте "],["proiel:20180408:marianus:50592","ръцѣте оученикомъ его и петрови. ѣко варѣатъ вꙑ въ галилеи. "],["proiel:20180408:marianus:50593","тоу и видите ѣкоже рече вамъ. "],["proiel:20180408:marianus:37354","\u003cspan class=\"citation\"\u003eMarianus MARK 16.8\u003c/span\u003e ꙇ ишедъшѧ бѣжашѧ отъ гроба. "],["proiel:20180408:marianus:37355","ꙇ имѣаше же ѩ трепетъ и оужасъ и никомоуже ничесоже не рѣшѧ боѣхѫ бо сѧ. ⁘ кⷰ҇. ⁘ "],["proiel:20180408:marianus:37356","\u003cspan class=\"citation\"\u003eMarianus MARK 16.9\u003c/span\u003e Вьскрьсъ же и҃съ за оутра въ пръвꙑ соботѣ. ѣви сѧ прѣжде марии магдалини. ꙇж неѩ҅же изгъна ж҃ бѣсъ. "],["proiel:20180408:marianus:37357","\u003cspan class=\"citation\"\u003eMarianus MARK 16.10\u003c/span\u003e она шьдъши вьзвѣсти бꙑвъшимъ съ нимъ. плачѫштемъ сѧ и рꙑдаѭштемъ. "],["proiel:20180408:marianus:37358","\u003cspan class=\"citation\"\u003eMarianus MARK 16.11\u003c/span\u003e они же слꙑшавъше ѣко живъ естъ. и видѣнъ бꙑстъ еѭ. не ѩсѧ вѣрꙑ. "]]