[["proiel:20170214:greek-nt:15054","φοβεῖσθε δὲ μᾶλλον τὸν δυνάμενον καὶ ψυχὴν καὶ σῶμα ἀπολέσαι ἐν γεέννῃ. "],["proiel:20170214:greek-nt:15055","\u003cspan class=\"citation\"\u003eMATT 10.29\u003c/span\u003e οὐχὶ δύο στρουθία ἀσσαρίου πωλεῖται; "],["proiel:20170214:greek-nt:15056","καὶ ἓν ἐξ αὐτῶν οὐ πεσεῖται ἐπὶ τὴν γῆν ἄνευ τοῦ πατρὸς ὑμῶν. "],["proiel:20170214:greek-nt:15057","\u003cspan class=\"citation\"\u003eMATT 10.30\u003c/span\u003e ὑμῶν δὲ καὶ αἱ τρίχες τῆς κεφαλῆς πᾶσαι ἠριθμημέναι εἰσίν. "],["proiel:20170214:greek-nt:15058","\u003cspan class=\"citation\"\u003eMATT 10.31\u003c/span\u003e μὴ οὖν φοβεῖσθε· "],["proiel:20170214:greek-nt:15059","πολλῶν στρουθίων διαφέρετε ὑμεῖς. "],["proiel:20170214:greek-nt:15060","\u003cspan class=\"citation\"\u003eMATT 10.32\u003c/span\u003e Πᾶς οὖν ὅστις ὁμολογήσει ἐν ἐμοὶ ἔμπροσθεν τῶν ἀνθρώπων, ὁμολογήσω καὶ ἐγώ ἐν αὐτῷ ἔμπροσθεν τοῦ πατρός μου τοῦ ἐν οὐρανοῖς· "],["proiel:20170214:greek-nt:15061","\u003cspan class=\"citation\"\u003eMATT 10.33\u003c/span\u003e ὅστις δ’ ἂν ἀρνήσηταί με ἔμπροσθεν τῶν ἀνθρώπων, ἀρνήσομαι καὶ ἐγώ αὐτὸν ἔμπροσθεν τοῦ πατρός μου τοῦ ἐν οὐρανοῖς. "],["proiel:20170214:greek-nt:15062","\u003cspan class=\"citation\"\u003eMATT 10.34\u003c/span\u003e Μὴ νομίσητε ὅτι ἦλθον βαλεῖν εἰρήνην ἐπὶ τὴν γῆν· "],["proiel:20170214:greek-nt:15063","οὐκ ἦλθον βαλεῖν εἰρήνην ἀλλὰ μάχαιραν. "],["proiel:20170214:greek-nt:15064","\u003cspan class=\"citation\"\u003eMATT 10.35\u003c/span\u003e ἦλθον γὰρ διχάσαι ἄνθρωπον κατὰ τοῦ πατρὸς αὐτοῦ καὶ θυγατέρα κατὰ τῆς μητρὸς αὐτῆς καὶ νύμφην κατὰ τῆς πενθερᾶς αὐτῆς,  "],["proiel:20170214:greek-nt:58353"," \u003cspan class=\"citation\"\u003eMATT 10.36\u003c/span\u003e καὶ ἐχθροὶ τοῦ ἀνθρώπου οἱ οἰκιακοὶ αὐτοῦ. "],["proiel:20170214:greek-nt:15065","\u003cspan class=\"citation\"\u003eMATT 10.37\u003c/span\u003e Ὁ φιλῶν πατέρα ἢ μητέρα ὑπὲρ ἐμὲ οὐκ ἔστιν μου ἄξιος, καὶ ὁ φιλῶν υἱὸν ἢ θυγατέρα ὑπὲρ ἐμὲ οὐκ ἔστιν μου ἄξιος, \u003cspan class=\"citation\"\u003eMATT 10.38\u003c/span\u003e καὶ ὃς οὐ λαμβάνει τὸν σταυρὸν αὐτοῦ καὶ ἀκολουθεῖ ὀπίσω μου, οὐκ ἔστιν μου ἄξιος. "],["proiel:20170214:greek-nt:15066","\u003cspan class=\"citation\"\u003eMATT 10.39\u003c/span\u003e ὁ εὑρὼν τὴν ψυχὴν αὐτοῦ ἀπολέσει αὐτήν, καὶ ὁ ἀπολέσας τὴν ψυχὴν αὐτοῦ ἕνεκεν ἐμοῦ εὑρήσει αὐτήν. "],["proiel:20170214:greek-nt:15067","\u003cspan class=\"citation\"\u003eMATT 10.40\u003c/span\u003e Ὁ δεχόμενος ὑμᾶς ἐμὲ δέχεται, καὶ ὁ ἐμὲ δεχόμενος δέχεται τὸν ἀποστείλαντά με. "],["proiel:20170214:greek-nt:15068","\u003cspan class=\"citation\"\u003eMATT 10.41\u003c/span\u003e ὁ δεχόμενος προφήτην εἰς ὄνομα προφήτου μισθὸν προφήτου λήμψεται, καὶ ὁ δεχόμενος δίκαιον εἰς ὄνομα δικαίου μισθὸν δικαίου λήμψεται. "],["proiel:20170214:greek-nt:15069","\u003cspan class=\"citation\"\u003eMATT 10.42\u003c/span\u003e καὶ ὃς ἐὰν ποτίσῃ ἕνα τῶν μικρῶν τούτων ποτήριον ψυχροῦ μόνον εἰς ὄνομα μαθητοῦ, ἀμὴν λέγω ὑμῖν, οὐ μὴ ἀπολέσῃ τὸν μισθὸν αὐτοῦ."],["proiel:20170214:greek-nt:47821","\u003cspan class=\"citation\"\u003eMATT 11.1\u003c/span\u003e Καὶ ἐγένετο ὅτε ἐτέλεσεν ὁ Ἰησοῦς διατάσσων τοῖς δώδεκα μαθηταῖς αὐτοῦ, "],["proiel:20170214:greek-nt:47822","μετέβη ἐκεῖθεν τοῦ διδάσκειν καὶ κηρύσσειν ἐν ταῖς πόλεσιν αὐτῶν. "],["proiel:20170214:greek-nt:47823","\u003cspan class=\"citation\"\u003eMATT 11.2\u003c/span\u003e Ὁ δὲ Ἰωάννης ἀκούσας ἐν τῷ δεσμωτηρίῳ τὰ ἔργα τοῦ Χριστοῦ πέμψας διὰ τῶν μαθητῶν αὐτοῦ \u003cspan class=\"citation\"\u003eMATT 11.3\u003c/span\u003e εἶπεν αὐτῷ, "],["proiel:20170214:greek-nt:47824","σὺ εἶ ὁ ἐρχόμενος "],["proiel:20170214:greek-nt:47825","ἢ ἕτερον προσδοκῶμεν; "],["proiel:20170214:greek-nt:47826","\u003cspan class=\"citation\"\u003eMATT 11.4\u003c/span\u003e καὶ ἀποκριθεὶς ὁ Ἰησοῦς εἶπεν αὐτοῖς, "],["proiel:20170214:greek-nt:47827","πορευθέντες ἀπαγγείλατε Ἰωάννῃ ἃ ἀκούετε καὶ βλέπετε· "],["proiel:20170214:greek-nt:15073","\u003cspan class=\"citation\"\u003eMATT 11.5\u003c/span\u003e τυφλοὶ ἀναβλέπουσιν καὶ χωλοὶ περιπατοῦσιν, λεπροὶ καθαρίζονται καὶ κωφοὶ ἀκούουσιν, καὶ νεκροὶ ἐγείρονται καὶ πτωχοὶ εὐαγγελίζονται· "],["proiel:20170214:greek-nt:15074","\u003cspan class=\"citation\"\u003eMATT 11.6\u003c/span\u003e καὶ μακάριός ἐστιν ὃς ἐὰν μὴ σκανδαλισθῇ ἐν ἐμοί. "],["proiel:20170214:greek-nt:15075","\u003cspan class=\"citation\"\u003eMATT 11.7\u003c/span\u003e Τούτων δὲ πορευομένων ἤρξατο ὁ Ἰησοῦς λέγειν τοῖς ὄχλοις περὶ Ἰωάννου· "],["proiel:20170214:greek-nt:15076","τί ἐξήλθατε εἰς τὴν ἔρημον θεάσασθαι; "],["proiel:20170214:greek-nt:15077","κάλαμον ὑπὸ ἀνέμου σαλευόμενον; "],["proiel:20170214:greek-nt:15078","\u003cspan class=\"citation\"\u003eMATT 11.8\u003c/span\u003e ἀλλὰ τί ἐξήλθατε ἰδεῖν; "],["proiel:20170214:greek-nt:15079","ἄνθρωπον ἐν μαλακοῖς ἠμφιεσμένον; "],["proiel:20170214:greek-nt:15080","ἰδοὺ οἱ τὰ μαλακὰ φοροῦντες ἐν τοῖς οἴκοις τῶν βασιλέων. "],["proiel:20170214:greek-nt:15081","\u003cspan class=\"citation\"\u003eMATT 11.9\u003c/span\u003e ἀλλὰ τί ἐξήλθατε; "],["proiel:20170214:greek-nt:15082","προφήτην ἰδεῖν; "],["proiel:20170214:greek-nt:47828","ναί λέγω ὑμῖν, "],["proiel:20170214:greek-nt:47829","καὶ περισσότερον προφήτου. "],["proiel:20170214:greek-nt:15084","\u003cspan class=\"citation\"\u003eMATT 11.10\u003c/span\u003e οὗτός ἐστιν περὶ οὗ γέγραπται· "],["proiel:20170214:greek-nt:15085","ἰδοὺ ἐγὼ ἀποστέλλω τὸν ἄγγελόν μου πρὸ προσώπου σου, ὃς κατασκευάσει τὴν ὁδόν σου ἔμπροσθέν σου. "],["proiel:20170214:greek-nt:47830","\u003cspan class=\"citation\"\u003eMATT 11.11\u003c/span\u003e ἀμὴν λέγω ὑμῖν, "],["proiel:20170214:greek-nt:47831","οὐκ ἐγήγερται ἐν γεννητοῖς γυναικῶν μείζων Ἰωάννου τοῦ βαπτιστοῦ· "],["proiel:20170214:greek-nt:15087","ὁ δὲ μικρότερος ἐν τῇ βασιλείᾳ τῶν οὐρανῶν μείζων αὐτοῦ ἐστιν. "],["proiel:20170214:greek-nt:15088","\u003cspan class=\"citation\"\u003eMATT 11.12\u003c/span\u003e ἀπὸ δὲ τῶν ἡμερῶν Ἰωάννου τοῦ βαπτιστοῦ ἕως ἄρτι ἡ βασιλεία τῶν οὐρανῶν βιάζεται, καὶ βιασταὶ ἁρπάζουσιν αὐτήν. "],["proiel:20170214:greek-nt:15089","\u003cspan class=\"citation\"\u003eMATT 11.13\u003c/span\u003e πάντες γὰρ οἱ προφῆται καὶ ὁ νόμος ἕως Ἰωάννου ἐπροφήτευσαν, \u003cspan class=\"citation\"\u003eMATT 11.14\u003c/span\u003e καὶ εἰ θέλετε δέξασθαι, αὐτός ἐστιν Ἡλείας ὁ μέλλων ἔρχεσθαι. "],["proiel:20170214:greek-nt:15090","\u003cspan class=\"citation\"\u003eMATT 11.15\u003c/span\u003e ὁ ἔχων ὦτα ἀκουέτω. "],["proiel:20170214:greek-nt:15091","\u003cspan class=\"citation\"\u003eMATT 11.16\u003c/span\u003e Τίνι δὲ ὁμοιώσω τὴν γενεὰν ταύτην; "],["proiel:20170214:greek-nt:15092","ὁμοία ἐστὶν παιδίοις καθημένοις ἐν ταῖς ἀγοραῖς ἃ προσφωνοῦντα τοῖς ἑτέροις \u003cspan class=\"citation\"\u003eMATT 11.17\u003c/span\u003e λέγουσιν· "],["proiel:20170214:greek-nt:15093","ηὐλήσαμεν ὑμῖν καὶ οὐκ ὠρχήσασθε· "],["proiel:20170214:greek-nt:15094","ἐθρηνήσαμεν καὶ οὐκ ἐκόψασθε. "],["proiel:20170214:greek-nt:47832","\u003cspan class=\"citation\"\u003eMATT 11.18\u003c/span\u003e ἦλθεν γὰρ Ἰωάννης μήτε ἐσθίων μήτε πίνων, καὶ λέγουσιν, "],["proiel:20170214:greek-nt:47833","δαιμόνιον ἔχει· "],["proiel:20170214:greek-nt:15096","\u003cspan class=\"citation\"\u003eMATT 11.19\u003c/span\u003e ἦλθεν ὁ υἱὸς τοῦ ἀνθρώπου ἐσθίων καὶ πίνων, καὶ λέγουσιν· "],["proiel:20170214:greek-nt:15097","ἰδοὺ ἄνθρωπος φάγος καὶ οἰνοπότης, τελωνῶν φίλος καὶ ἁμαρτωλῶν. "],["proiel:20170214:greek-nt:15098","καὶ ἐδικαιώθη ἡ σοφία ἀπὸ τῶν ἔργων αὐτῆς. "],["proiel:20170214:greek-nt:15099","\u003cspan class=\"citation\"\u003eMATT 11.20\u003c/span\u003e Τότε ἤρξατο ὀνειδίζειν τὰς πόλεις ἐν αἷς ἐγένοντο αἱ πλεῖσται δυνάμεις αὐτοῦ, ὅτι οὐ μετενόησαν· "],["proiel:20170214:greek-nt:15100","\u003cspan class=\"citation\"\u003eMATT 11.21\u003c/span\u003e οὐαί σοι, Χοραζείν, "],["proiel:20170214:greek-nt:58440","οὐαί σοι, Βηθσαϊδάν, "],["proiel:20170214:greek-nt:57380","ὅτι εἰ ἐν Τύρῳ καὶ Σιδῶνι ἐγένοντο αἱ δυνάμεις αἱ γενόμεναι ἐν ὑμῖν, πάλαι ἂν ἐν σάκκῳ καὶ σποδῷ μετενόησαν. "]]