[["torot:20180323:supr:135591","и҅ напрасно о҅тврь҆ꙁе о̑уста своꙗ ст꙯ъи петръ и҅ рече· "],["torot:20180323:supr:135592","ги꙯ кто ти ѥ҅стъ раꙁдъралъ котꙑгѫ· "],["torot:20180323:supr:135593","о҅нъ же рече "],["torot:20180323:supr:136195","а҅рии҆ раꙁдъра ми на двоѥ· "],["torot:20180323:supr:135594","нъ блюди сꙙ да не простиши ѥ҅го· и҅ да не прии҅меші ѥ҅го въ о҅бь҆штениѥ· и҅ да не отрѣшиши ѥ҅го о҅тълѫчениꙗ· "],["torot:20180323:supr:135597","а҅рии бо и҅ въ нꙑн҄ѣшь҆н҄ии и҅ въ бѫдѫштии вѣкъ· да бѫдетъ о҅тълѫченъ о҅тъ славꙑ божиѧ· "],["torot:20180323:supr:135599","приꙁови же а҅хилѫ и҅ а҅леѯандра о҅ба преꙁвутера· ꙁане конь҆чаваѭштоу тебѣ мѫчениѥ҆· та прѣѥ҅мл҄ета по рꙙдоу е҅пискоупъскꙑи столъ· "],["torot:20180323:supr:135602","ꙁаповѣждъ же и҅ма да и҅ та не прии҅мета ѥ҅го на о҅бьштениѥ· "],["torot:20180323:supr:135603","и҅ се рекъ господь· беꙁ вѣсти бꙑстъ о҅тъ о҅чию̑ ѥ҅го· "],["torot:20180323:supr:135605","вь҆се же сътворивъ прѣподобънꙑи е҅пискоупъ петръ· съконьча сꙙ въ добрѣ и҅сповѣдании· "],["torot:20180323:supr:135607","раꙁоумѣвъ же а҅рии҆ ꙗ҅ко о҅ста въ о҅тълѫчении· начꙙ о҅ коупь҆нѣ сѫштьнѣи· и҅ стѣи трои҅ци· въсѫдоу въ а҅леѯанꙿдрии҆ хоуль҆нꙑ о̑устꙑ и҅ꙁносити· и҅ божьствънаꙿ писаниꙗ҅ о҅тврьнь кръчꙿмлꙗвати· сꙑноу и҅ словоу божию̑· рождъшоуо̑умоу сꙙ оть҆ н҄его беꙁначꙙль҆но прѣжде вѣкъ· штоуждоу бꙑти сѫштиꙗ о҅ть҆ча· "],["torot:20180323:supr:136409","и҅ съꙁъдании вьчин҄ѣти дръꙁнѫ скврънънꙑи· и҅ нечистꙑи· того и҅мꙿже вь҆са бꙑшꙙ· ꙗ҅же на небесехъ и҅ на ꙁеми· видимаꙗ и҅ невидимаꙗ· "],["torot:20180323:supr:135620","симъ поꙁдѣ нѣкъгда въ слоуха въшедъшемъ· мѣн҄енааго чь҆сть҆нааго костантина цѣсара· не прѣꙁь҆рѣ нъ книгꙑ написавъ· и҅ посълавъ того поо̑уштааше· о҅во накаꙁаниѥмъ о҅во е҅питимиѭ̑· да сꙙ о҅станетъ о̑уже к томоу· о҅тъ таковꙑѧ богоборънꙑѧ хоулꙑ· "],["torot:20180323:supr:135627","и҅ ꙗ҅ко раꙁоумѣ такожде прѣбꙑвати ѥ҅моу не о̑управивъшоу ꙁь҆ли тоѧ҆· тоу а҅биѥ а҅рию̑ о҅тъ а҅леѯандриѧ· въ костантин҄ь градъ прити скоро повелѣ· да о҅тъвѣштаѥ҅тъ како дръꙁнѫ хоулити бога· "],["torot:20180323:supr:135631","таче цѣсарь събъравъ о҅тъвь҆сѫдоу ст꙯ꙑѧ҆ е҅пискоупꙑ· въ ник҄еи҅скꙑ градъ· числомъ· ті꙯и· съкаꙁа и҅мъ о҅ богоборь҆нѣи тои боуи е҅реси о҅брѣтениѥ· и҅ поо̑усти ѧ да сꙙ помолꙙтъ владꙑцѣ хс꙯оу· да съпоборетъ ꙁа и҅стинънѫѭ̑ и҅ правѫѭ вѣрѫ· "],["torot:20180323:supr:135638","и҅же прѣхваль҆нии о҅тьци· съдѣи҅ствьникꙑ и҅мѫште ст꙯ꙑи҅ доухъ· и тѣмь дꙑхаѭ̑ште· и҅ю҅деи҅скꙑѧ о̑убо подобьнꙑѧ е҅реси о҅тъвръгошꙙ и҅ꙁобрѣтениѥ· "],["torot:20180323:supr:135642","и҅ ꙗ҅же тоѧ новѣи҅ши· то то молитвами побѣдишꙙ· "],["torot:20180323:supr:135644","пришъдъшоу бо ѥ҅моу о҅тъ а҅леѯандрии҅ска града· и҅ въ свꙙтꙑихъ съборъ въшедъшоу· прѣꙁоръствоу беꙁоумъноуо̑умоу съпомагаѭ̑штоу ѥ҅моу· и҅сповѣда скв҆ь҆рꙿнънѫѭ̑ своѭ̑ хоулѫ· "],["torot:20180323:supr:135648","божь҆ствь҆ниї же о҅ть҆ци ль҆сть о҅бличивъше· и҅стінънѫѭ̑ и҅ нераꙁдѣл҄ꙗѥ҅мѫѭ̑ вѣрѫ· ѥ҅диносѫштиꙗ трои҅чънааго· вь҆семоу подъ сль҆нь҆цоу живѫштиїмꙿ· вѣрънꙑи҅мъ прѣдашꙙ· повѣдавъшии конь҆статиноу цѣсароу· такожде вѣровати· а҅кꙑ състоль҆никоу сѫштоу о̑уставь҆ѥ҅нию̑ правꙑѧ вѣрꙑ· и҅же прии҅мъ и҅ вѣровавъ· о҅тъ бога бꙑти вѣръноуо̑умоу прѣданию̑· и҅ чисти и҅ прии҅мати· повелѣниѥ҅мъ же цѣсаремъ вь҆сѫдоу по вьсеи҅ ꙁеми· та дръжати коупꙿносѫштѫѭ̑ вѣрѫ· о҅тьца и҅ сꙑна и҅ свꙙтаꙿго доуха· ꙁаповѣда· "],["torot:20180323:supr:136262","много о҅ставивъше· къ главиꙁнѣ придѣмъ· "],["torot:20180323:supr:135665","вь҆сѣхъ бо вѣкъ видимꙑхꙿ·  и҅ невидимꙑихъ промꙑсльникъ богъ· и҅же а҅риѥ҅мъ прѣдъ чловѣкꙑ похоул҄енꙑи҆· и҅ сь тварь҆ми вь҆чь҆тенꙑи҆· "],["torot:20180323:supr:136411","ѫ҅тробьнꙑи҅мъ подвиꙁание҅мъ женомъ бѣа҅ше· и҅же въ мотꙑлꙑ мѣсто нечистꙑѧ҆ ѫ҅тробꙑ· ѫ҅тробѫ вь҆сѫ и҅ꙁваливъ· ꙁаждемь҆ "],["torot:20180323:supr:136412","нечистꙑи҆ тъ· пакꙑ свѣтиломъ свѣтꙙ· дожи и до о҅тъхода прѣподобь҆нꙑи҆хъ о҅ть҆цъ· достои҅ньнь жиꙁни своѥѧ҆ конь҆ць҆ о҅брѣте· "],["torot:20180323:supr:135675","подобаа҅ше бо о҅смрадивъшоуо̑умоу христосовами хоулами· на смрадь҆нѣ мѣстѣ съконь҆чати житиѥ· "],["torot:20180323:supr:135677","симꙿ же тако прѣславь҆нѣ господьмь҆ и҅соу хрь҆стомъ· чоудесемъ бꙑваѭ̑штемъ· лѣтоу прѣшедъшоу· мирънꙑи҆ врагъ велиꙗ҅ поставь҆ꙗ҅ѥ҅тъ съсѫдъ свои҆ а҅кꙑ въторааго а҅риа҅ на правѫѭ̑ вѣрѫ цѣсара о̑уа҅ла· и҅же беꙁаконьнѣи҅ сꙑ· и҅ а҅кꙑ и҅нъ а҅хаа҅въ· на свꙙтꙑѧ божиѧ цръкви вь҆ꙁбѣси сꙙ· о҅бꙿнавь҆ꙗ҅ѧ вь҆сѫ а҅риѥ҅вѫ хоулѫ· "],["torot:20180323:supr:135685","и҅ повелѣ вь҆сꙙ свꙙтꙑѧ божиѧ цръкви правовѣрънꙑи҅хъ ꙁатворити· не творити вь҆ н҄ихъ о҅бꙑчьнꙑи҅хъ слоужъбъ· "],["torot:20180323:supr:135687","и҅ о҅вꙑ и҅хъ сѣньницꙙ сътвори· о҅вꙑ же и҅ раꙁарати покоушааше сꙙ· "],["torot:20180323:supr:137859","дръжа же таковаꙗ нео̑утѣшимаꙗ скрьбь· на мꙿнога врѣмена· "],["torot:20180323:supr:135689","въ тои҅ же врѣмꙙ бѣ· нѣкꙿто мѫжь҆ въ поустꙑн҄и на въстоцѣ· а҅гг҄ельскомъ житиѥ҅мъ живꙑи на ꙁеми и҅менемь҆ и҅сак҄ии҆· "],["torot:20180323:supr:135692","тъ по о҅бꙑчаю̑· съ небесе божии гласъ слꙑшавъ· велꙙште сь҆нити и҅ꙁъ поустꙑнꙙ· и҅ пріти въ градъ конь҆статинь҆· не о҅слꙋшавъ сꙙ сь҆ниде и҅ꙁъ поустꙑн҄ꙙ· и҅ приде въ нареченꙑи градъ· "],["torot:20180323:supr:135698","и҅ о҅брѣте богоборънꙑѧ е҅реси потопъ доушь҆нꙑи· "],["torot:20180323:supr:135699","и҅ по милостивѣѣ҆мь҆ и҅е҅ремии пророцѣ· о҅гн҄ь въꙁгорѣ сꙙ въ ѫ҅тробѣ ѥ҅го· "],["torot:20180323:supr:135701","и҅ о҅бь҆хождааше вь҆сѫдꙋ по божию̑ же попоуштению̑· накаꙁаѭ̑штоуо̑умоу присно· на польꙁъноѥ· "],["torot:20180323:supr:135704","бꙑстъ рать҆ велика о҅тъ поганꙑи҅хъ· "],["torot:20180323:supr:135705","и҅ събъравъше плъкꙑ своѧ· прѣплоувъше рѣкѫ рекѫмѫѭ̑ доунавъ· плѣнꙗахѫ ѳрак҄иѭ̑· "],["torot:20180323:supr:135708","скрьбь же и҅ печаль҆ не хоудѫ и҅мѣа҅хѫ граждане· "],["torot:20180323:supr:135709","Тъгда цѣсарь҆ о̑уа҅лъ· и҅ тъ събъравъ воѧ своѧ· готовь҆ꙗ҅ше сꙙ и҅ꙁити на сѫпостатꙑ· "],["torot:20180323:supr:135712","и҅ бꙑстъ и҅сходꙙштꙋ ѥ҅моу на пол҄е· глꙙдатъ вои свои҅хъ· "],["torot:20180323:supr:137860","раꙁгорѣвъ сꙙ ст꙯ꙑимъ доухомъ· акꙑ и҅нъ дании҅лъ о҅ соусанѣ· свꙙтꙑи о҅ть҆цъ наш· и҅сак҄ии҆· пристѫпи къ ꙁълочь҆стъноуо̑умоу глагол҄ꙙ· "],["torot:20180323:supr:135719","цѣсароу о҅тврь҆ꙁи цръкви правовѣрънꙑхъ· и҅ о̑управитъ ти господь пѫть҆ твои прѣдь тобоѭ̑· "],["torot:20180323:supr:135721","о҅нъ же видѣвꙑ и҆ въ такомъ ништи о҅браꙁѣ· и҆ въ прътиштихъ старца· прѣо҅бидѣ и҆· и҅ не о҅тъвѣшта ѥ҅моу ни ѥ҅дного словесе· "],["torot:20180323:supr:135725","не бо бѣ тъгда тоу ни слѣда чрънориꙁъчьска· "],["torot:20180323:supr:135726","таче пакꙑ на о̑утриꙗ· и҅сходꙙштоу ѥ҅моу· ста прѣдь҆ н҄имъ и҅ рече· "],["torot:20180323:supr:135729","цасароу· о҅тврь҆ꙁи цръкви правовѣрънꙑи҅хъ· и҅ о҅долѣѥ҅ши врагомъ твоимъ· и҅ въꙁвратиши сꙙ съ миромъ· "]]