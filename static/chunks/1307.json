[["proiel:20180408:gothic-nt:45022","\u003cspan class=\"citation\"\u003eLUKE 2.12\u003c/span\u003e jah þata izwis taikns: "],["proiel:20180408:gothic-nt:45023","bigitid barn biwundan jah galagid in uzetin. "],["proiel:20180408:gothic-nt:45024","\u003cspan class=\"citation\"\u003eLUKE 2.13\u003c/span\u003e jah anaks warþ miþ þamma aggilau managei harjis himinakundis hazjandane guþ jah qiþandane: "],["proiel:20180408:gothic-nt:45025","\u003cspan class=\"citation\"\u003eLUKE 2.14\u003c/span\u003e wulþus in hauhistjam guda jah ana airþai gawairþi in mannam godis wiljins. "],["proiel:20180408:gothic-nt:45026","\u003cspan class=\"citation\"\u003eLUKE 2.15\u003c/span\u003e jah warþ, biþe galiþun fairra im in himin þai aggiljus, jah þai mans þai hairdjos qeþun du sis misso: "],["proiel:20180408:gothic-nt:45027","þairhgaggaima ju und Beþlahaim jah saiƕaima waurd þata waurþano, þatei frauja gakannida unsis. "],["proiel:20180408:gothic-nt:45028","\u003cspan class=\"citation\"\u003eLUKE 2.16\u003c/span\u003e jah qemun sniumjandans jah bigetun Marian jah Iosef jah þata barn ligando in uzetin. "],["proiel:20180408:gothic-nt:45029","\u003cspan class=\"citation\"\u003eLUKE 2.17\u003c/span\u003e gasaiƕandans þan gakannidedun bi þata waurd þatei rodiþ was du im bi þata barn. "],["proiel:20180408:gothic-nt:45030","\u003cspan class=\"citation\"\u003eLUKE 2.18\u003c/span\u003e jah allai þai gahausjandans sildaleikidedun bi þo rodidona fram þaim hairdjam du im. "],["proiel:20180408:gothic-nt:45031","\u003cspan class=\"citation\"\u003eLUKE 2.19\u003c/span\u003e iþ Maria alla gafastaida þo waurda, þagkjandei in hairtin seinamma. "],["proiel:20180408:gothic-nt:45032","\u003cspan class=\"citation\"\u003eLUKE 2.20\u003c/span\u003e jah gawandidedun sik þai hairdjos mikiljandans jah hazjandans guþ in allaize þizeei gahausidedun jah gaseƕun swaswe rodiþ was du im. "],["proiel:20180408:gothic-nt:45033","\u003cspan class=\"citation\"\u003eLUKE 2.21\u003c/span\u003e jah biþe usfulnodedun dagos ahtau du bimaitan ina, jah haitan was namo is Iesus, þata qiþano fram aggilau faurþizei ganumans wesi in wamba. "],["proiel:20180408:gothic-nt:45034","\u003cspan class=\"citation\"\u003eLUKE 2.22\u003c/span\u003e jah biþe usfulnodedun dagos hraineinais ize bi witoda Mosezis, brahtedun ina in Iairusalem, atsatjan faura fraujin, \u003cspan class=\"citation\"\u003eLUKE 2.23\u003c/span\u003e swaswe gamelid ist in witoda fraujins: þatei ƕazuh gumakundaize uslukands qiþu weihs fraujins haitada, \u003cspan class=\"citation\"\u003eLUKE 2.24\u003c/span\u003e jah ei gebeina fram imma hunsl, swaswe qiþan ist in witoda fraujins, gajuk hraiwadubono aiþþau twos juggons ahake. "],["proiel:20180408:gothic-nt:45036","\u003cspan class=\"citation\"\u003eLUKE 2.25\u003c/span\u003e þaruh was manna in Iairusalem, þizei namo Swmaion, jah sa manna was garaihts jah gudafaurhts, beidands laþonais Israelis, jah ahma weihs was ana imma. "],["proiel:20180408:gothic-nt:45037","\u003cspan class=\"citation\"\u003eLUKE 2.26\u003c/span\u003e jah was imma gataihan fram ahmin þamma weihin ni saiƕan dauþu, faurþize seƕi Xristu fraujins. "],["proiel:20180408:gothic-nt:45038","\u003cspan class=\"citation\"\u003eLUKE 2.27\u003c/span\u003e jah qam in ahmin in þizai alh; "],["proiel:20180408:gothic-nt:45039","jah miþþanei innattauhun berusjos þata barn Iesu, ei tawidedeina bi biuhtja witodis bi ina, \u003cspan class=\"citation\"\u003eLUKE 2.28\u003c/span\u003e jah is andnam ina ana armins seinans jah þiuþida guda jah qaþ: "],["proiel:20180408:gothic-nt:45040","\u003cspan class=\"citation\"\u003eLUKE 2.29\u003c/span\u003e nu fraleitais skalk þeinana, frauja, bi waurda þeinamma in gawairþja; "],["proiel:20180408:gothic-nt:45041","\u003cspan class=\"citation\"\u003eLUKE 2.30\u003c/span\u003e þande seƕun augona meina nasein þeina, \u003cspan class=\"citation\"\u003eLUKE 2.31\u003c/span\u003e þoei manwides in andwairþja allaizo manageino, \u003cspan class=\"citation\"\u003eLUKE 2.32\u003c/span\u003e liuhaþ du andhuleinai þiudom jah wulþu managein þeinai Israela. "],["proiel:20180408:gothic-nt:45042","\u003cspan class=\"citation\"\u003eLUKE 2.33\u003c/span\u003e jah was Iosef jah aiþei is sildaleikjandona ana þaim þoei rodida wesun bi ina. "],["proiel:20180408:gothic-nt:45043","\u003cspan class=\"citation\"\u003eLUKE 2.34\u003c/span\u003e jah þiuþida ina Swmaion jah qaþ du Mariin, aiþein is: "],["proiel:20180408:gothic-nt:45044","sai, sa ligiþ du drusa jah usstassai managaize in Israela jah du taiknai andsakanai. "],["proiel:20180408:gothic-nt:45045","\u003cspan class=\"citation\"\u003eLUKE 2.35\u003c/span\u003e jah þan þeina silbons saiwala þairhgaggiþ hairus, ei andhuljaindau us managaim hairtam mitoneis. "],["proiel:20180408:gothic-nt:45046","\u003cspan class=\"citation\"\u003eLUKE 2.36\u003c/span\u003e jah was Anna praufeteis, dauhtar Fanuelis, us kunja Aseris; "],["proiel:20180408:gothic-nt:52354","soh framaldra dage managaize libandei miþ abin jera sibun fram magaþein seinai, "],["proiel:20180408:gothic-nt:52355","\u003cspan class=\"citation\"\u003eLUKE 2.37\u003c/span\u003e soh þan widuwo swe jere ahtautehund jah fidwor, "],["proiel:20180408:gothic-nt:52356","soh ni afiddja fairra alh fastubnjam jah bidom blotande fraujan nahtam jah dagam. "],["proiel:20180408:gothic-nt:45048","\u003cspan class=\"citation\"\u003eLUKE 2.38\u003c/span\u003e soh þizai ƕeilai atstandandei andhaihait fraujin jah rodida bi ina allaim þaim usbeidandam laþon Iairusaulwmos. "],["proiel:20180408:gothic-nt:45049","\u003cspan class=\"citation\"\u003eLUKE 2.39\u003c/span\u003e jah biþe ustauhun allata bi witoda fraujins, gawandidedun sik in Galeilaian, in baurg seina Nazaraiþ. "],["proiel:20180408:gothic-nt:45050","\u003cspan class=\"citation\"\u003eLUKE 2.40\u003c/span\u003e iþ þata barn wohs jah swinþnoda ahmins fullnands jah handugeins, jah ansts gudis was ana imma. "],["proiel:20180408:gothic-nt:45051","\u003cspan class=\"citation\"\u003eLUKE 2.41\u003c/span\u003e jah wratodedun þai birusjos is jera ƕammeh in Iairusalem at dulþ paska. "],["proiel:20180408:gothic-nt:45052","\u003cspan class=\"citation\"\u003eLUKE 2.42\u003c/span\u003e jah biþe warþ twalibwintrus, usgaggandam þan im in Iairusaulwma bi biuhtja dulþais, \u003cspan class=\"citation\"\u003eLUKE 2.43\u003c/span\u003e jah ustiuhandam þans dagans, miþþane gawandidedun sik aftra, gastoþ Iesus sa magus in Iairusalem, jah ni wissedun Iosef jah aiþei is. "]]