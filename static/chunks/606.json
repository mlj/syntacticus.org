[[29396,"\u003cspan class=\"citation\"\u003eGAL 5.18\u003c/span\u003e εἰ δὲ πνεύματι ἄγεσθε, οὐκ ἐστὲ ὑπὸ νόμον. "],[29397,"\u003cspan class=\"citation\"\u003eGAL 5.19\u003c/span\u003e φανερὰ δέ ἐστιν τὰ ἔργα τῆς σαρκός, ἅτινά ἐστιν πορνεία, ἀκαθαρσία, ἀσέλγεια, \u003cspan class=\"citation\"\u003eGAL 5.20\u003c/span\u003e εἰδωλολατρία, φαρμακεία, ἔχθραι, ἔρις, ζῆλος, θυμοί, ἐριθείαι, διχοστασίαι, αἱρέσεις, \u003cspan class=\"citation\"\u003eGAL 5.21\u003c/span\u003e φθόνοι, μέθαι, κῶμοι, καὶ τὰ ὅμοια τούτοις, ἃ προλέγω ὑμῖν καθὼς προεῖπον ὅτι οἱ τὰ τοιαῦτα πράσσοντες βασιλείαν θεοῦ οὐ κληρονομήσουσιν. "],[29398,"\u003cspan class=\"citation\"\u003eGAL 5.22\u003c/span\u003e ὁ δὲ καρπὸς τοῦ πνεύματός ἐστιν ἀγάπη, χαρά, εἰρήνη, μακροθυμία, χρηστότης, ἀγαθωσύνη, πίστις, \u003cspan class=\"citation\"\u003eGAL 5.23\u003c/span\u003e πραΰτης, ἐγκράτεια· "],[29399,"κατὰ τῶν τοιούτων οὐκ ἔστιν νόμος. "],[29400,"\u003cspan class=\"citation\"\u003eGAL 5.24\u003c/span\u003e οἱ δὲ τοῦ Χριστοῦ Ἰησοῦ τὴν σάρκα ἐσταύρωσαν σὺν τοῖς παθήμασιν καὶ ταῖς ἐπιθυμίαις. "],[29401,"\u003cspan class=\"citation\"\u003eGAL 5.25\u003c/span\u003e εἰ ζῶμεν πνεύματι, πνεύματι καὶ στοιχῶμεν. "],[29402,"\u003cspan class=\"citation\"\u003eGAL 5.26\u003c/span\u003e μὴ γινώμεθα κενόδοξοι, ἀλλήλους προκαλούμενοι, ἀλλήλοις φθονοῦντες."],[29403,"\u003cspan class=\"citation\"\u003eGAL 6.1\u003c/span\u003e Ἀδελφοί, ἐὰν καὶ προλημφθῇ ἄνθρωπος ἔν τινι παραπτώματι, ὑμεῖς οἱ πνευματικοὶ καταρτίζετε τὸν τοιοῦτον ἐν πνεύματι πραΰτητος, σκοπῶν σεαυτόν, μὴ καὶ σὺ πειρασθῇς. "],[29404,"\u003cspan class=\"citation\"\u003eGAL 6.2\u003c/span\u003e ἀλλήλων τὰ βάρη βαστάζετε, καὶ οὕτως ἀναπληρώσετε τὸν νόμον τοῦ Χριστοῦ. "],[29405,"\u003cspan class=\"citation\"\u003eGAL 6.3\u003c/span\u003e εἰ γὰρ δοκεῖ τις εἶναί τι μηδὲν ὤν, φρεναπατᾷ ἑαυτόν· "],[29406,"\u003cspan class=\"citation\"\u003eGAL 6.4\u003c/span\u003e τὸ δὲ ἔργον ἑαυτοῦ δοκιμαζέτω ἕκαστος, καὶ τότε εἰς ἑαυτὸν μόνον τὸ καύχημα ἕξει καὶ οὐκ εἰς τὸν ἕτερον· "],[29407,"\u003cspan class=\"citation\"\u003eGAL 6.5\u003c/span\u003e ἕκαστος γὰρ τὸ ἴδιον φορτίον βαστάσει. "],[29408,"\u003cspan class=\"citation\"\u003eGAL 6.6\u003c/span\u003e Κοινωνείτω δὲ ὁ κατηχούμενος τὸν λόγον τῷ κατηχοῦντι ἐν πᾶσιν ἀγαθοῖς. "],[49831,"\u003cspan class=\"citation\"\u003eGAL 6.7\u003c/span\u003e μὴ πλανᾶσθε, "],[49832,"θεὸς οὐ μυκτηρίζεται· "],[29410,"ὃ γὰρ ἐὰν σπείρῃ ἄνθρωπος, τοῦτο καὶ θερίσει· "],[49833,"\u003cspan class=\"citation\"\u003eGAL 6.8\u003c/span\u003e ὅτι ὁ σπείρων εἰς τὴν σάρκα ἑαυτοῦ ἐκ τῆς σαρκὸς θερίσει φθοράν, "],[49834,"ὁ δὲ σπείρων εἰς τὸ πνεῦμα ἐκ τοῦ πνεύματος θερίσει ζωὴν αἰώνιον. "],[29412,"\u003cspan class=\"citation\"\u003eGAL 6.9\u003c/span\u003e τὸ δὲ καλὸν ποιοῦντες μὴ ἐνκακῶμεν· "],[29413,"καιρῷ γὰρ ἰδίῳ θερίσομεν μὴ ἐκλυόμενοι. "],[29414,"\u003cspan class=\"citation\"\u003eGAL 6.10\u003c/span\u003e ἄρα οὖν ὡς καιρὸν ἔχωμεν, ἐργαζώμεθα τὸ ἀγαθὸν πρὸς πάντας, μάλιστα δὲ πρὸς τοὺς οἰκείους τῆς πίστεως. "],[29415,"\u003cspan class=\"citation\"\u003eGAL 6.11\u003c/span\u003e ἴδετε πηλίκοις ὑμῖν γράμμασιν ἔγραψα τῇ ἐμῇ χειρί. "],[29416,"\u003cspan class=\"citation\"\u003eGAL 6.12\u003c/span\u003e ὅσοι θέλουσιν εὐπροσωπῆσαι ἐν σαρκί, οὗτοι ἀναγκάζουσιν ὑμᾶς περιτέμνεσθαι, μόνον ἵνα τῷ σταυρῷ τοῦ Χριστοῦ μὴ διώκονται. "],[29417,"\u003cspan class=\"citation\"\u003eGAL 6.13\u003c/span\u003e οὐδὲ γὰρ οἱ περιτεμνόμενοι αὐτοὶ νόμον φυλάσσουσιν, ἀλλὰ θέλουσιν ὑμᾶς περιτέμνεσθαι ἵνα ἐν τῇ ὑμετέρᾳ σαρκὶ καυχήσωνται. "],[29418,"\u003cspan class=\"citation\"\u003eGAL 6.14\u003c/span\u003e ἐμοὶ δὲ μὴ γένοιτο καυχᾶσθαι εἰ μὴ ἐν τῷ σταυρῷ τοῦ κυρίου ἡμῶν Ἰησοῦ Χριστοῦ, δι’ οὗ ἐμοὶ κόσμος ἐσταύρωται καὶ ἐγώ κόσμῳ. "],[29419,"\u003cspan class=\"citation\"\u003eGAL 6.15\u003c/span\u003e οὔτε γὰρ περιτομή τί ἐστιν οὔτε ἀκροβυστία, ἀλλὰ καινὴ κτίσις. "],[29420,"\u003cspan class=\"citation\"\u003eGAL 6.16\u003c/span\u003e καὶ ὅσοι τῷ κανόνι τούτῳ στοιχήσουσιν, εἰρήνη ἐπ’ αὐτοὺς καὶ ἔλεος, καὶ ἐπὶ τὸν Ἰσραὴλ τοῦ θεοῦ. "],[49835,"\u003cspan class=\"citation\"\u003eGAL 6.17\u003c/span\u003e τοῦ λοιποῦ κόπους μοι μηδεὶς παρεχέτω, "],[49836,"ἐγὼ γὰρ τὰ στίγματα τοῦ Ἰησοῦ ἐν τῷ σώματί μου βαστάζω. "],[29422,"\u003cspan class=\"citation\"\u003eGAL 6.18\u003c/span\u003e Ἡ χάρις τοῦ κυρίου ἡμῶν Ἰησοῦ Χριστοῦ μετὰ τοῦ πνεύματος ὑμῶν, ἀδελφοί· "],[29423,"ἀμήν."],[29656,"\u003cspan class=\"citation\"\u003eEPH 1.1\u003c/span\u003e Παῦλος ἀπόστολος Χριστοῦ Ἰησοῦ διὰ θελήματος θεοῦ τοῖς ἁγίοις τοῖς οὖσιν καὶ πιστοῖς ἐν Χριστῷ Ἰησοῦ. "],[29657,"\u003cspan class=\"citation\"\u003eEPH 1.2\u003c/span\u003e χάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου Ἰησοῦ Χριστοῦ. "],[29658,"\u003cspan class=\"citation\"\u003eEPH 1.3\u003c/span\u003e εὐλογητὸς ὁ θεὸς καὶ πατὴρ τοῦ κυρίου ἡμῶν Ἰησοῦ Χριστοῦ, ὁ εὐλογήσας ἡμᾶς ἐν πάσῃ εὐλογίᾳ πνευματικῇ ἐν τοῖς ἐπουρανίοις ἐν Χριστῷ, \u003cspan class=\"citation\"\u003eEPH 1.4\u003c/span\u003e καθὼς ἐξελέξατο ἡμᾶς ἐν αὐτῷ πρὸ καταβολῆς κόσμου, εἶναι ἡμᾶς ἁγίους καὶ ἀμώμους κατενώπιον αὐτοῦ ἐν ἀγάπῃ, \u003cspan class=\"citation\"\u003eEPH 1.5\u003c/span\u003e προορίσας ἡμᾶς εἰς υἱοθεσίαν διὰ Ἰησοῦ Χριστοῦ εἰς αὐτόν, κατὰ τὴν εὐδοκίαν τοῦ θελήματος αὐτοῦ, \u003cspan class=\"citation\"\u003eEPH 1.6\u003c/span\u003e εἰς ἔπαινον δόξης τῆς χάριτος αὐτοῦ ἧς ἐχαρίτωσεν ἡμᾶς ἐν τῷ ἠγαπημένῳ, \u003cspan class=\"citation\"\u003eEPH 1.7\u003c/span\u003e ἐν ᾧ ἔχομεν τὴν ἀπολύτρωσιν διὰ τοῦ αἵματος αὐτοῦ, τὴν ἄφεσιν τῶν παραπτωμάτων, κατὰ τὸ πλοῦτος τῆς χάριτος αὐτοῦ, \u003cspan class=\"citation\"\u003eEPH 1.8\u003c/span\u003e ἧς ἐπερίσσευσεν εἰς ἡμᾶς ἐν πάσῃ σοφίᾳ καὶ φρονήσει \u003cspan class=\"citation\"\u003eEPH 1.9\u003c/span\u003e γνωρίσας ἡμῖν τὸ μυστήριον τοῦ θελήματος αὐτοῦ, κατὰ τὴν εὐδοκίαν αὐτοῦ ἣν προέθετο ἐν αὐτῷ \u003cspan class=\"citation\"\u003eEPH 1.10\u003c/span\u003e εἰς οἰκονομίαν τοῦ πληρώματος τῶν καιρῶν, ἀνακεφαλαιώσασθαι τὰ πάντα ἐν τῷ Χριστῷ, τὰ ἐπὶ τοῖς οὐρανοῖς καὶ τὰ ἐπὶ τῆς γῆς· "],[29659,"ἐν αὐτῷ, \u003cspan class=\"citation\"\u003eEPH 1.11\u003c/span\u003e ἐν ᾧ καὶ ἐκληρώθημεν προορισθέντες κατὰ πρόθεσιν τοῦ τὰ πάντα ἐνεργοῦντος κατὰ τὴν βουλὴν τοῦ θελήματος αὐτοῦ, \u003cspan class=\"citation\"\u003eEPH 1.12\u003c/span\u003e εἰς τὸ εἶναι ἡμᾶς εἰς ἔπαινον δόξης αὐτοῦ τοὺς προηλπικότας ἐν τῷ Χριστῷ· "]]