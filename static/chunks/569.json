[[25958,"\u003cspan class=\"citation\"\u003eACTS 27.11\u003c/span\u003e ὁ δὲ ἑκατοντάρχης τῷ κυβερνήτῃ καὶ τῷ ναυκλήρῳ μᾶλλον ἐπείθετο ἢ τοῖς ὑπὸ Παύλου λεγομένοις. "],[25959,"\u003cspan class=\"citation\"\u003eACTS 27.12\u003c/span\u003e ἀνευθέτου δὲ τοῦ λιμένος ὑπάρχοντος πρὸς παραχειμασίαν οἱ πλείονες ἔθεντο βουλὴν ἀναχθῆναι ἐκεῖθεν, εἴπως δύναιντο καταντήσαντες εἰς Φοίνικα παραχειμάσαι, λιμένα τῆς Κρήτης βλέποντα κατὰ λίβα καὶ κατὰ χῶρον. "],[25960,"\u003cspan class=\"citation\"\u003eACTS 27.13\u003c/span\u003e ὑποπνεύσαντος δὲ νότου δόξαντες τῆς προθέσεως κεκρατηκέναι, ἄραντες ἆσσον παρελέγοντο τὴν Κρήτην. "],[25961,"\u003cspan class=\"citation\"\u003eACTS 27.14\u003c/span\u003e μετ’ οὐ πολὺ δὲ ἔβαλεν κατ’ αὐτῆς ἄνεμος τυφωνικὸς ὁ καλούμενος εὐρακύλων· "],[25962,"\u003cspan class=\"citation\"\u003eACTS 27.15\u003c/span\u003e συναρπασθέντος δὲ τοῦ πλοίου καὶ μὴ δυναμένου ἀντοφθαλμεῖν τῷ ἀνέμῳ ἐπιδόντες ἐφερόμεθα. "],[25963,"\u003cspan class=\"citation\"\u003eACTS 27.16\u003c/span\u003e νησίον δέ τι ὑποδραμόντες καλούμενον Κλαῦδα ἰσχύσαμεν μόλις περικρατεῖς γενέσθαι τῆς σκάφης, \u003cspan class=\"citation\"\u003eACTS 27.17\u003c/span\u003e ἣν ἄραντες βοηθείαις ἐχρῶντο ὑποζωννύντες τὸ πλοῖον· "],[25964,"φοβούμενοί τε μὴ εἰς τὴν Σύρτιν ἐκπέσωσιν, χαλάσαντες τὸ σκεῦος, οὕτως ἐφέροντο. "],[25965,"\u003cspan class=\"citation\"\u003eACTS 27.18\u003c/span\u003e σφοδρῶς δὲ χειμαζομένων ἡμῶν τῇ ἑξῆς ἐκβολὴν ἐποιοῦντο, \u003cspan class=\"citation\"\u003eACTS 27.19\u003c/span\u003e καὶ τῇ τρίτῃ αὐτόχειρες τὴν σκευὴν τοῦ πλοίου ἔριψαν· "],[25966,"\u003cspan class=\"citation\"\u003eACTS 27.20\u003c/span\u003e μήτε δὲ ἡλίου μήτε ἄστρων ἐπιφαινόντων ἐπὶ πλείονας ἡμέρας, χειμῶνός τε οὐκ ὀλίγου ἐπικειμένου, λοιπὸν περιῃρεῖτο ἐλπὶς πᾶσα τοῦ σώζεσθαι ἡμᾶς. "],[25967,"\u003cspan class=\"citation\"\u003eACTS 27.21\u003c/span\u003e πολλῆς τε ἀσιτίας ὑπαρχούσης, τότε σταθεὶς ὁ Παῦλος ἐν μέσῳ αὐτῶν εἶπεν· "],[25968,"ἔδει μέν, ὦ ἄνδρες, πειθαρχήσαντάς μοι μὴ ἀνάγεσθαι ἀπὸ τῆς Κρήτης κερδῆσαί τε τὴν ὕβριν ταύτην καὶ τὴν ζημίαν. "],[25969,"\u003cspan class=\"citation\"\u003eACTS 27.22\u003c/span\u003e καὶ τὰ νῦν παραινῶ ὑμᾶς εὐθυμεῖν; "],[25970,"ἀποβολὴ γὰρ ψυχῆς οὐδεμία ἔσται ἐξ ὑμῶν πλὴν τοῦ πλοίου. "],[25971,"\u003cspan class=\"citation\"\u003eACTS 27.23\u003c/span\u003e παρέστη γάρ μοι ταύτῃ τῇ νυκτὶ τοῦ θεοῦ οὗ εἰμὶ ἐγώ, ᾧ καὶ λατρεύω, ἄγγελος \u003cspan class=\"citation\"\u003eACTS 27.24\u003c/span\u003e λέγων· "],[25972,"μὴ φοβοῦ, Παῦλε· "],[25973,"Καίσαρί σε δεῖ παραστῆναι, καὶ ἰδοὺ κεχάρισταί σοι ὁ θεὸς πάντας τοὺς πλέοντας μετὰ σοῦ. "],[25974,"\u003cspan class=\"citation\"\u003eACTS 27.25\u003c/span\u003e διὸ εὐθυμεῖτε, ἄνδρες· "],[25975,"πιστεύω γὰρ τῷ θεῷ ὅτι οὕτως ἔσται καθ’ ὃν τρόπον λελάληταί μοι. "],[25976,"\u003cspan class=\"citation\"\u003eACTS 27.26\u003c/span\u003e εἰς νῆσον δέ τινα δεῖ ἡμᾶς ἐκπεσεῖν. "],[25977,"\u003cspan class=\"citation\"\u003eACTS 27.27\u003c/span\u003e Ὡς δὲ τεσσαρεσκαιδεκάτη νὺξ ἐγένετο διαφερομένων ἡμῶν ἐν τῷ Ἀδρίᾳ, κατὰ μέσον τῆς νυκτὸς ὑπενόουν οἱ ναῦται προσάγειν τινὰ αὐτοῖς χώραν. "],[49275,"\u003cspan class=\"citation\"\u003eACTS 27.28\u003c/span\u003e καὶ βολίσαντες εὗρον ὀργυιὰς εἴκοσι, "],[49276,"βραχὺ δὲ διαστήσαντες καὶ πάλιν βολίσαντες εὗρον ὀργυιὰς δεκαπέντε· "],[25979,"\u003cspan class=\"citation\"\u003eACTS 27.29\u003c/span\u003e φοβούμενοί τε μήπου κατὰ τραχεῖς τόπους ἐκπέσωμεν, ἐκ πρύμνης ῥίψαντες ἀγκύρας τέσσαρας εὔχοντο ἡμέραν γενέσθαι. "],[25980,"\u003cspan class=\"citation\"\u003eACTS 27.30\u003c/span\u003e τῶν δὲ ναυτῶν ζητούντων φυγεῖν ἐκ τοῦ πλοίου καὶ χαλασάντων τὴν σκάφην εἰς τὴν θάλασσαν προφάσει ὡς ἐκ πρῴρης ἀγκύρας μελλόντων ἐκτείνειν, \u003cspan class=\"citation\"\u003eACTS 27.31\u003c/span\u003e εἶπεν ὁ Παῦλος τῷ ἑκατοντάρχῃ καὶ τοῖς στρατιώταις· "],[25981,"ἐὰν μὴ οὗτοι μείνωσιν ἐν τῷ πλοίῳ, ὑμεῖς σωθῆναι οὐ δύνασθε. "],[25982,"\u003cspan class=\"citation\"\u003eACTS 27.32\u003c/span\u003e τότε ἀπέκοψαν οἱ στρατιῶται τὰ σχοινία τῆς σκάφης καὶ εἴασαν αὐτὴν ἐκπεσεῖν. "],[25983,"\u003cspan class=\"citation\"\u003eACTS 27.33\u003c/span\u003e Ἄχρι δὲ οὗ ἡμέρα ἔμελλεν γίνεσθαι, παρεκάλει ὁ Παῦλος ἅπαντας μεταλαβεῖν τροφῆς λέγων· "],[25984,"τεσσαρεσκαιδεκάτην σήμερον ἡμέραν προσδοκῶντες ἄσιτοι διατελεῖτε, μηθὲν προσλαβόμενοι. "],[49277,"\u003cspan class=\"citation\"\u003eACTS 27.34\u003c/span\u003e διὸ παρακαλῶ ὑμᾶς μεταλαβεῖν τροφῆς, "],[49278,"τοῦτο γὰρ πρὸς τῆς ὑμετέρας σωτηρίας ὑπάρχει· "],[25986,"οὐδενὸς γὰρ ὑμῶν θρὶξ ἀπὸ τῆς κεφαλῆς ἀπολεῖται. "],[25987,"\u003cspan class=\"citation\"\u003eACTS 27.35\u003c/span\u003e εἴπας δὲ ταῦτα καὶ λαβὼν ἄρτον εὐχαρίστησεν τῷ θεῷ ἐνώπιον πάντων καὶ κλάσας ἤρξατο ἐσθίειν. "],[25988,"\u003cspan class=\"citation\"\u003eACTS 27.36\u003c/span\u003e εὔθυμοι δὲ γενόμενοι πάντες καὶ αὐτοὶ προσελάβοντο τροφῆς. "],[25989,"\u003cspan class=\"citation\"\u003eACTS 27.37\u003c/span\u003e ἤμεθα δὲ αἱ πᾶσαι ψυχαὶ ἐν τῷ πλοίῳ διακόσιαι ἑβδομήκοντα ἕξ. "],[25990,"\u003cspan class=\"citation\"\u003eACTS 27.38\u003c/span\u003e κορεσθέντες δὲ τροφῆς ἐκούφιζον τὸ πλοῖον ἐκβαλλόμενοι τὸν σῖτον εἰς τὴν θάλασσαν. "],[49279,"\u003cspan class=\"citation\"\u003eACTS 27.39\u003c/span\u003e Ὅτε δὲ ἡμέρα ἐγένετο, τὴν γῆν οὐκ ἐπεγίνωσκον, "],[49280,"κόλπον δέ τινα κατενόουν ἔχοντα αἰγιαλὸν εἰς ὃν ἐβουλεύοντο εἰ δύναιντο ἐξῶσαι τὸ πλοῖον. "],[25992,"\u003cspan class=\"citation\"\u003eACTS 27.40\u003c/span\u003e καὶ τὰς ἀγκύρας περιελόντες εἴων εἰς τὴν θάλασσαν, ἅμα ἀνέντες τὰς ζευκτηρίας τῶν πηδαλίων, καὶ ἐπάραντες τὸν ἀρτέμωνα τῇ πνεούσῃ κατεῖχον εἰς τὸν αἰγιαλόν. "],[49281,"\u003cspan class=\"citation\"\u003eACTS 27.41\u003c/span\u003e περιπεσόντες δὲ εἰς τόπον διθάλασσον ἐπέκειλαν τὴν ναῦν, καὶ ἡ μὲν πρῷρα ἐρείσασα ἔμεινεν ἀσάλευτος, "],[49282,"ἡ δὲ πρύμνα ἐλύετο ὑπὸ τῆς βίας. "],[25994,"\u003cspan class=\"citation\"\u003eACTS 27.42\u003c/span\u003e τῶν δὲ στρατιωτῶν βουλὴ ἐγένετο ἵνα τοὺς δεσμώτας ἀποκτείνωσιν, μή τις ἐκκολυμβήσας διαφύγῃ· "],[49283,"\u003cspan class=\"citation\"\u003eACTS 27.43\u003c/span\u003e ὁ δὲ ἑκατοντάρχης βουλόμενος διασῶσαι τὸν Παῦλον ἐκώλυσεν αὐτοὺς τοῦ βουλήματος, "]]