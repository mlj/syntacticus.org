[["torot:20170213:lav:133476","попадья же ѡправши· \u003cspan class=\"citation\"\u003eLav. 261.15\u003c/span\u003e взложи на нь· ѡнѣм обѣдующим· "],["torot:20170213:lav:133479","и плакатисѧ \u003cspan class=\"citation\"\u003eLav. 261.16\u003c/span\u003e нача попадья· яко мертву сущю ѡному "],["torot:20170213:lav:156429","и очюти \u003cspan class=\"citation\"\u003eLav. 261.17\u003c/span\u003e плачь "],["torot:20170213:lav:156430","и реч· "],["torot:20170213:lav:133481","кдѣ се есмъ "],["torot:20170213:lav:156431","ѡни же рекоша \u003cspan class=\"citation\"\u003eLav. 261.18\u003c/span\u003e ѥму. "],["torot:20170213:lav:133482","възвиждени городѣ· "],["torot:20170213:lav:133483","и впроси воды. "],["torot:20170213:lav:133484","ѡни \u003cspan class=\"citation\"\u003eLav. 261.19\u003c/span\u003e же даша ѥму· "],["torot:20170213:lav:133485","и испи воды "],["torot:20170213:lav:156432","и вступи во нь \u003cspan class=\"citation\"\u003eLav. 261.20\u003c/span\u003e дш҃а. "],["torot:20170213:lav:133486","и оупомѧнусѧ· "],["torot:20170213:lav:133487","и пощюпа сорочкы "],["torot:20170213:lav:156438","и реч "],["torot:20170213:lav:156437","\u003cspan class=\"citation\"\u003eLav. 261.21\u003c/span\u003e чему есте снѧли с мене· "],["torot:20170213:lav:133488","да бых в тои сорочкѣ \u003cspan class=\"citation\"\u003eLav. 261.22\u003c/span\u003e кровавѣ смр҃ть приялъ и сталъ прде б҃мь "],["torot:20170213:lav:156439","ѡнѣм \u003cspan class=\"citation\"\u003eLav. 261.23\u003c/span\u003e же ѡбѣдавшим поидоша с ним вскорѣ на колѣхъ· \u003cspan class=\"citation\"\u003eLav. 261.24\u003c/span\u003e а по грудну пути· "],["torot:20170213:lav:133490","бѣ бо тогда мц҃ь груденъ· \u003cspan class=\"citation\"\u003eLav. 261.25\u003c/span\u003e рекше ноябрь· "],["torot:20170213:lav:133492","и придоша с ним володимерю \u003cspan class=\"citation\"\u003eLav. 262.1\u003c/span\u003e въ ·ѕ҃· дн҃ь· "],["torot:20170213:lav:133493","приде же и дв҃дъ с ним· акы \u003cspan class=\"citation\"\u003eLav. 262.2\u003c/span\u003e нѣкакъ оуловъ оуловивъ· "],["torot:20170213:lav:133495","и посадиша и въ \u003cspan class=\"citation\"\u003eLav. 262.3\u003c/span\u003e дворѣ вакѣевѣ· "],["torot:20170213:lav:133496","и приставиша л҃· мужь \u003cspan class=\"citation\"\u003eLav. 262.4\u003c/span\u003e стеречи· и ·в҃· ѡтрока кнѧжа· оуланъ· и \u003cspan class=\"citation\"\u003eLav. 262.5\u003c/span\u003e колчко:- "],["torot:20170213:lav:156445","\u003cspan class=\"citation\"\u003eLav. 262.6\u003c/span\u003e Володимеръ же слышавъ яко ятъ быс василко \u003cspan class=\"citation\"\u003eLav. 262.7\u003c/span\u003e и слѣпленъ оужасесѧ· и всплакавъ и \u003cspan class=\"citation\"\u003eLav. 262.8\u003c/span\u003e реч "],["torot:20170213:lav:156447","сего не бывало ес в русьскѣи земьли· ни \u003cspan class=\"citation\"\u003eLav. 262.9\u003c/span\u003e при дѣдѣх наших· ни при ѡц҃ихъ наших сѧкого \u003cspan class=\"citation\"\u003eLav. 262.10\u003c/span\u003e зла· "],["torot:20170213:lav:133504","и ту абье посла к дв҃ду и к олгови· \u003cspan class=\"citation\"\u003eLav. 262.11\u003c/span\u003e ст҃ославичема гл҃ѧ· "],["torot:20170213:lav:133506","поидѣта к городцю да поправим \u003cspan class=\"citation\"\u003eLav. 262.12\u003c/span\u003e сего зла· еже сѧ створи се в русьскѣи \u003cspan class=\"citation\"\u003eLav. 262.13\u003c/span\u003e земьли· и в насъ в братьи· ѡже вверже \u003cspan class=\"citation\"\u003eLav. 262.14\u003c/span\u003e в ны ножь· "],["torot:20170213:lav:133510","да аще сего не правимь· то \u003cspan class=\"citation\"\u003eLav. 262.15\u003c/span\u003e болшеѥ зло встанеть на нас· "],["torot:20170213:lav:133512","и начнеть брат \u003cspan class=\"citation\"\u003eLav. 262.16\u003c/span\u003e брата закалати· "],["torot:20170213:lav:133513","и погыбнеть землѧ руская· "],["torot:20170213:lav:133514","и \u003cspan class=\"citation\"\u003eLav. 262.17\u003c/span\u003e врази наши половци пришедше возмуть земьлю \u003cspan class=\"citation\"\u003eLav. 262.18\u003c/span\u003e русьскую· "],["torot:20170213:lav:133515","се слышавъ давыдъ· и ѡлегъ· \u003cspan class=\"citation\"\u003eLav. 262.19\u003c/span\u003e печална быста велми· "],["torot:20170213:lav:133518","и плакаста сѧ рекуще \u003cspan class=\"citation\"\u003eLav. 262.20\u003c/span\u003e яко "],["torot:20170213:lav:156448","сего не было в родѣ нашемь· "],["torot:20170213:lav:133519","и ту абье \u003cspan class=\"citation\"\u003eLav. 262.21\u003c/span\u003e сбиша воѣ· "],["torot:20170213:lav:133520","придоста к володимеру· володимеру \u003cspan class=\"citation\"\u003eLav. 262.22\u003c/span\u003e же с вои стоящю в бору· "],["torot:20170213:lav:133522","володимеръ \u003cspan class=\"citation\"\u003eLav. 262.23\u003c/span\u003e же· и дв҃дъ и ѡлегъ· послаша мужѣ свои \u003cspan class=\"citation\"\u003eLav. 262.24\u003c/span\u003e глщ҃е к ст҃ополку· "],["torot:20170213:lav:156449","что се зло створилъ ѥси \u003cspan class=\"citation\"\u003eLav. 262.25\u003c/span\u003e в русьстѣи земли· и вверглъ ѥси ножь в ны· "],["torot:20170213:lav:133527","\u003cspan class=\"citation\"\u003eLav. 263.1\u003c/span\u003e чему ѥси слѣпилъ брат свои· "],["torot:20170213:lav:133528","аще ти бы \u003cspan class=\"citation\"\u003eLav. 263.2\u003c/span\u003e вина кая была на нь ѡбличил бы и пред \u003cspan class=\"citation\"\u003eLav. 263.3\u003c/span\u003e нами· "],["torot:20170213:lav:133529","и оупрѣвы и и створилъ ѥму· "],["torot:20170213:lav:133530","а \u003cspan class=\"citation\"\u003eLav. 263.4\u003c/span\u003e нонѣ яви вину ѥго· ѡже ему се створилъ \u003cspan class=\"citation\"\u003eLav. 263.5\u003c/span\u003e ѥси· "],["torot:20170213:lav:133532","и реч ст҃ополкъ яко "],["torot:20170213:lav:156450","повѣда ми дв҃дъ \u003cspan class=\"citation\"\u003eLav. 263.6\u003c/span\u003e игоревичь· яко "],["torot:20170213:lav:156451","василко брата ти оубилъ ярополка \u003cspan class=\"citation\"\u003eLav. 263.7\u003c/span\u003e и тебе хоче оубити· и заяти волость \u003cspan class=\"citation\"\u003eLav. 263.8\u003c/span\u003e твою· туровъ и пинескъ· и берестие· и поборину· "],["torot:20170213:lav:133538","\u003cspan class=\"citation\"\u003eLav. 263.9\u003c/span\u003e а заходилъ ротѣ с володимером· яко \u003cspan class=\"citation\"\u003eLav. 263.10\u003c/span\u003e сѣсти володимеру кыевѣ а василкови володимери· "],["torot:20170213:lav:133540","\u003cspan class=\"citation\"\u003eLav. 263.11\u003c/span\u003e а неволѧ ми своее головы блюсти· "],["torot:20170213:lav:133541","\u003cspan class=\"citation\"\u003eLav. 263.12\u003c/span\u003e и не язъ ѥго слѣпилъ но двд҃ъ· "],["torot:20170213:lav:133542","и велъ \u003cspan class=\"citation\"\u003eLav. 263.13\u003c/span\u003e и к собѣ. "],["torot:20170213:lav:133543","и рѣша мужи володимери· и \u003cspan class=\"citation\"\u003eLav. 263.14\u003c/span\u003e дв҃дви· и ѡлгови· "],["torot:20170213:lav:133546","извѣта ѡ семь не имѣи яко \u003cspan class=\"citation\"\u003eLav. 263.15\u003c/span\u003e дв҃дъ ес слѣпилъ и· "],["torot:20170213:lav:133547","не в дв҃довѣ городѣ ятъ \u003cspan class=\"citation\"\u003eLav. 263.16\u003c/span\u003e ни слѣпленъ· "],["torot:20170213:lav:133548","но в твоемь градѣ ятъ и слѣпленъ· "],["torot:20170213:lav:133549","\u003cspan class=\"citation\"\u003eLav. 263.17\u003c/span\u003e и се имъ глщ҃имъ· разидоша сѧ разно· "],["torot:20170213:lav:133551","наоутрия \u003cspan class=\"citation\"\u003eLav. 263.18\u003c/span\u003e же хотѧщим чресъ днѣпръ на ст҃ополка· ст҃ополкъ \u003cspan class=\"citation\"\u003eLav. 263.19\u003c/span\u003e же хотѣ побѣгнути ис киева· "],["torot:20170213:lav:133553","не \u003cspan class=\"citation\"\u003eLav. 263.20\u003c/span\u003e даша ѥму кыяне· "],["torot:20170213:lav:133554","но послаша \u003cspan class=\"citation\"\u003eLav. 263.21\u003c/span\u003e всеволожюю· и митрополита николу· к володимеру \u003cspan class=\"citation\"\u003eLav. 263.22\u003c/span\u003e глщ҃е· "],["torot:20170213:lav:133557","молим сѧ кнѧже тобѣ и братома \u003cspan class=\"citation\"\u003eLav. 263.23\u003c/span\u003e твоима· "],["torot:20170213:lav:133558","не мозѣте погубити русьскыѣ \u003cspan class=\"citation\"\u003eLav. 263.24\u003c/span\u003e земли "],["torot:20170213:lav:156452","аще бо възмете рать межю собою· \u003cspan class=\"citation\"\u003eLav. 263.25\u003c/span\u003e погании имуть радовати сѧ· и возмуть землю \u003cspan class=\"citation\"\u003eLav. 263.26\u003c/span\u003e нашю иже бѣша стѧжали ѡц҃и ваши· и дѣди \u003cspan class=\"citation\"\u003eLav. 263.27\u003c/span\u003e ваши· трудом великим· и храбрьствомь· "]]