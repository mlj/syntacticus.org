[["proiel:20180408:marianus:38834","\u003cspan class=\"citation\"\u003eMarianus MATT 13.41\u003c/span\u003e посълетъ с҃нъ ч҃л҃вѣчскꙑ а҃нꙉлꙑ своѩ. ꙇ съберѫтъ отъ ц҃срствиѣ его вьсѧ сканьдѣлꙑ. ꙇ творѧщѧѩ безаконение. \u003cspan class=\"citation\"\u003eMarianus MATT 13.42\u003c/span\u003e ꙇ въвръгѫтъ ѩ вь пешть огньнѫ. "],["proiel:20180408:marianus:38835","тъгда бѫдетъ плачь и скрьжетъ зѫбомъ. "],["proiel:20180408:marianus:38836","\u003cspan class=\"citation\"\u003eMarianus MATT 13.43\u003c/span\u003e тъгда праведьнии просвьтѧтъ сѧ ѣко слъньце. въ ц҃срствии отъца ихъ. "],["proiel:20180408:marianus:38837","ꙇмѣѩи оуши слꙑшати да слꙑшитъ. "],["proiel:20180408:marianus:38838","\u003cspan class=\"citation\"\u003eMarianus MATT 13.44\u003c/span\u003e пакꙑ подобъно естъ ц҃срствие н҃бское. съкровищю съкръвеноу. на селѣ. еже обрѣтъ ч҃лвкъ съкрꙑ. "],["proiel:20180408:marianus:62957","ꙇ отъ радости его идетъ. ꙇ вьсе елико иматъ продаетъ. ꙇ҅ коупоуетъ село то. "],["proiel:20180408:marianus:38839","\u003cspan class=\"citation\"\u003eMarianus MATT 13.45\u003c/span\u003e пакꙑ подобъно естъ ц҃срствие н҃бское ч҃лвкоу коупъцоу. ꙇщѫщѫ добръ бисьръ. \u003cspan class=\"citation\"\u003eMarianus MATT 13.46\u003c/span\u003e ꙇже обрѣтъ единъ мьногоцѣнень бисьръ. шедъ продастъ вьсе имѣние. елико имѣаше и коупи и ⁘ "],["proiel:20180408:marianus:38841","\u003cspan class=\"citation\"\u003eMarianus MATT 13.47\u003c/span\u003e Пакꙑ подобъно естъ ц҃срствие н҃ебское неводоу въвръженоу въ море. ꙇ отъ вьсѣкого рода избъравъшю. "],["proiel:20180408:marianus:38842","\u003cspan class=\"citation\"\u003eMarianus MATT 13.48\u003c/span\u003e ꙇже егда исплъни сѧ извлъкъше и на краи. ꙇ сѣдъше избⷬ҇ашѧ добрꙑѩ҅ вь съсѫдꙑ. а зълꙑѩ извръгѫ вонъ. "],["proiel:20180408:marianus:38843","\u003cspan class=\"citation\"\u003eMarianus MATT 13.49\u003c/span\u003e тако бѫдетъ въ съконьчание вѣка. "],["proiel:20180408:marianus:38844","ꙇзидѫтъ а҃нꙉли. ꙇ отълѫчѧтъ зълꙑѩ отъ срѣдꙑ праведънꙑхъ. "],["proiel:20180408:marianus:38845","\u003cspan class=\"citation\"\u003eMarianus MATT 13.50\u003c/span\u003e ꙇ въвръгѫтъ ѩ въ пещь огньнѫ. "],["proiel:20180408:marianus:38846","тоу бѫдетъ плачь и скрьжетъ зѫбомь. "],["proiel:20180408:marianus:50838","\u003cspan class=\"citation\"\u003eMarianus MATT 13.51\u003c/span\u003e Г҃ла имъ и҃съ "],["proiel:20180408:marianus:50839","разоумѣете ли вьсѣ си. "],["proiel:20180408:marianus:38848","г҃лшѧ емоу ей г҃и. "],["proiel:20180408:marianus:38849","\u003cspan class=\"citation\"\u003eMarianus MATT 13.52\u003c/span\u003e и҃съ же рече имъ. "],["proiel:20180408:marianus:38850","сего ради вьсѣкъ кънижъникъ наоучь сѧ. ц҃срствию н҃бскоумоу. подобенъ естъ ч҃лвкоу домовитоу. ꙇже износитъ отъ съкровища своего нова и ветъхаа. "],["proiel:20180408:marianus:50840","\u003cspan class=\"citation\"\u003eMarianus MATT 13.53\u003c/span\u003e Ꙇ бꙑстъ егда съконьча и҃съ притъчѧ сиѩ. "],["proiel:20180408:marianus:50841","прѣиде отъ тѫдѣ. "],["proiel:20180408:marianus:38852","\u003cspan class=\"citation\"\u003eMarianus MATT 13.54\u003c/span\u003e ꙇ пришедъ въ отьчьствие свое оучаше ѩ҅. на съньмиштихъ ихъ. ѣко дивлѣхѫ сѧ емоу и г҃лхѫ. "],["proiel:20180408:marianus:38853","отъ кѫдѫ семоу естъ прѣмѫдрость си и сила. "],["proiel:20180408:marianus:50842","\u003cspan class=\"citation\"\u003eMarianus MATT 13.55\u003c/span\u003e не сь ли естъ тектоновъ с҃нъ. "],["proiel:20180408:marianus:50843","не мати ли его нарицаетъ сѧ мариѣ. "],["proiel:20180408:marianus:38855","ꙇ братрьѣ его иѣковъ и осифъ. ꙇ симонъ июда. "],["proiel:20180408:marianus:38856","\u003cspan class=\"citation\"\u003eMarianus MATT 13.56\u003c/span\u003e ꙇ сестрꙑ его не вьсѧ ли въ насъ сѫтъ. "],["proiel:20180408:marianus:38857","отъ кѫдоу оубо семоу вьсѣ си сѫтъ. "],["proiel:20180408:marianus:38858","\u003cspan class=\"citation\"\u003eMarianus MATT 13.57\u003c/span\u003e ꙇ блажнѣхѫ сѧ о немь. "],["proiel:20180408:marianus:50844","Ꙇ҃с же рече имъ. "],["proiel:20180408:marianus:50845","нѣстъ п҃ркъ бещьстии. тъкмо въ своемь отьчьствии. ꙇ въ домоу своемь. "],["proiel:20180408:marianus:38861","\u003cspan class=\"citation\"\u003eMarianus MATT 13.58\u003c/span\u003e ꙇ не сътвори тоу силъ мъногъ. за невѣрьство ихъ ⁘"],["proiel:20180408:marianus:38862","\u003cspan class=\"citation\"\u003eMarianus MATT 14.1\u003c/span\u003e въ врмѧ оно оуслꙑшавъ иродъ тетрархъ слоухъ и҃свъ. \u003cspan class=\"citation\"\u003eMarianus MATT 14.2\u003c/span\u003e ꙇ рече отрокомъ своимъ. "],["proiel:20180408:marianus:38863","сь естъ иоанъ кръститель. "],["proiel:20180408:marianus:38864","тъ въскрьсе отъ мрътвꙑхъ. ꙇ сего ради силꙑ дѣѭтъ сѧ о немь. "],["proiel:20180408:marianus:38865","\u003cspan class=\"citation\"\u003eMarianus MATT 14.3\u003c/span\u003e Ꙇ҅родъ бо емъ иоанꙿна съвѧза и. ꙇ въсади и вь темьницѫ. ꙇродиѣдꙑ ради женꙑ филипа братра своего. "],["proiel:20180408:marianus:38867","\u003cspan class=\"citation\"\u003eMarianus MATT 14.4\u003c/span\u003e г҃лаше бо емоу иоанъ. "],["proiel:20180408:marianus:38868","не достоитъ ти имѣти еѩ҅. "],["proiel:20180408:marianus:38869","\u003cspan class=\"citation\"\u003eMarianus MATT 14.5\u003c/span\u003e ꙇ хотѧ и оубити оубоѣ сѧ народа. зане ѣко прка имѣхѫ и. "],["proiel:20180408:marianus:50846","\u003cspan class=\"citation\"\u003eMarianus MATT 14.6\u003c/span\u003e Дьни же бꙑвъшоу розьства иродова. плѧса дъшти иродиѣдина по срѣдѣ и оугоди иродови "],["proiel:20180408:marianus:62739","\u003cspan class=\"citation\"\u003eMarianus MATT 14.7\u003c/span\u003e тѣмь же съ клѧтвоѭ издрече еи дати егоже аште въспроситъ. "],["proiel:20180408:marianus:38871","\u003cspan class=\"citation\"\u003eMarianus MATT 14.8\u003c/span\u003e она же наваждена материѭ своеѭ. даждь ми рече сьде. на мисѣ главѫ иоана к҃рстителѣ. "],["proiel:20180408:marianus:38873","\u003cspan class=\"citation\"\u003eMarianus MATT 14.9\u003c/span\u003e ꙇ печаленъ бꙑⷭ҇ ц҃сръ. "],["proiel:20180408:marianus:62740","клѧтвꙑ же ради и възлежѧщихъ съ нимъ. повелѣ дати и. \u003cspan class=\"citation\"\u003eMarianus MATT 14.10\u003c/span\u003e ꙇ посълавъ оусѣкнѫ иоана вь темьници. "],["proiel:20180408:marianus:38874","\u003cspan class=\"citation\"\u003eMarianus MATT 14.11\u003c/span\u003e ꙇ принѣсѧ главѫ его на мисѣ. и дашѧ дѣвици. ꙇ несе матери своеи. "],["proiel:20180408:marianus:38875","\u003cspan class=\"citation\"\u003eMarianus MATT 14.12\u003c/span\u003e и пристѫпьше оученици его вьзѧсѧ тѣло его. и погрѣсѧ е. ꙇ пришедъше възвѣстишѧ и҃сви. "],["proiel:20180408:marianus:38876","\u003cspan class=\"citation\"\u003eMarianus MATT 14.13\u003c/span\u003e Ꙇ҅ слꙑшавъ и҃с. отиде отъ тоудѣ въ корабли. въ поусто мѣсто единъ. "],["proiel:20180408:marianus:38877","ꙇ слꙑшавъше народи. по немь идѫ пѣши отъ градъ ⁘ кⷰ҇ "],["proiel:20180408:marianus:38878","\u003cspan class=\"citation\"\u003eMarianus MATT 14.14\u003c/span\u003e Ꙇ҅ ишедъ и҃с видѣ народъ мъногъ. ꙇ м҃илосрдва о нихъ. ꙇ исцѣли недѫжънꙑѩ ихъ. "],["proiel:20180408:marianus:50848","\u003cspan class=\"citation\"\u003eMarianus MATT 14.15\u003c/span\u003e Поздѣ же бꙑвъшоу пристѫпишѧ къ немоу оученици его. г҃лѭште. "],["proiel:20180408:marianus:50849","поусто естъ мѣсто. "],["proiel:20180408:marianus:50850","ꙇ година минѫ юже "],["proiel:20180408:marianus:50851","о҅тъпоусти народꙑ. да шедъше вь ближьнѧѩ градъцѧ. коупѧтъ брашъна себѣ. "],["proiel:20180408:marianus:38882","\u003cspan class=\"citation\"\u003eMarianus MATT 14.16\u003c/span\u003e ꙇ҃с же рече имъ. "],["proiel:20180408:marianus:38883","не трѣбоуѭтъ отити. "],["proiel:20180408:marianus:38884","дадите имъ вꙑ ѣсти. "],["proiel:20180408:marianus:50852","\u003cspan class=\"citation\"\u003eMarianus MATT 14.17\u003c/span\u003e они же г҃лашѧ емоу "],["proiel:20180408:marianus:50853","не имамъ съде тъкмо пѧть хлѣбъ и дьвѣ рꙑбѣ. "],["proiel:20180408:marianus:50854","\u003cspan class=\"citation\"\u003eMarianus MATT 14.18\u003c/span\u003e онъ же рече "],["proiel:20180408:marianus:50855","принесѣте ми ѩ сѣмо. "],["proiel:20180408:marianus:38887","\u003cspan class=\"citation\"\u003eMarianus MATT 14.19\u003c/span\u003e ꙇ повелѣвъ народомъ вьзлещи на трѣвѣ ꙇ҅ приемъ пѧть хлѣбъ и дьвѣ рꙑбѣ вьзьрѣвъ на н҃бо б҃лгсви. ꙇ прѣломъ хлѣбꙑ дастъ оученикомъ. оу҅ченици же народомъ. "]]