[["torot:20180323:nov-sin:213091","и добро все бꙑс҃. "],["torot:20180323:nov-sin:213092","и мирошка приде посадникъ. сѣдевъ .в҃. лѣт҃ за новгородъ. "],["torot:20180323:nov-sin:213095","и вси придоша неврежени ничимьже. "],["torot:20180323:nov-sin:213096","и ради бꙑша новегородѣ вси. ѿ мала и до велика. "],["torot:20180323:nov-sin:213098","томьже лѣт҃. постави црк҃вь на острове. ст҃го никифора. мартѹрии архепс҃пъ. "],["torot:20180323:nov-sin:213102","въ тож҃ лѣт҃. постави манастꙑрь. ст҃ꙑꙗ еѹѳимиѧ. въ плътьнїкихъ. полюжаꙗ городьшиницѧ. жирошкина дъци⁖ "],["torot:20180323:nov-sin:213108","въ лѣт҃ .҂ѕ҃ѱ҃ѕ. заложи цр҃вь камѧнѹ. въ рѹсѣ. ст҃го преображениꙗ. б҃оголюбивꙑи архепс҃пъ мартѹрии. "],["torot:20180323:nov-sin:213113","нацѧша дѣлати мс҃цѧ маиѧ. въ .к҃а. на ст҃ѹю цс҃рю костѧнтинѹ и еленꙑ. а коньцѧша. мс҃цѧ июлѧ въ .л҃а. на ст҃ꙑꙗ ѹлитꙑ. "],["torot:20180323:nov-sin:213119","и ст҃и црк҃вь на ѹспениѥ ст҃ѣи бц҃и. "],["torot:20180323:nov-sin:213120","и створим праздьникъ чс҃тьнъ. "],["torot:20180323:nov-sin:213121","и служьбѹ створи. "],["torot:20180323:nov-sin:213122","и помоли сѧ гл҃ѧ. "],["torot:20180323:nov-sin:213123","г҃и б҃е призри съ нб҃съ и вижь. "],["torot:20180323:nov-sin:213124","и посѣти винограда своего. "],["torot:20180323:nov-sin:213125","и съвѣрьши. иже насади десницѧ твоꙗ. "],["torot:20180323:nov-sin:213127","и призри на ц҃рквь сию юже създахъ. рабъ твои архепс҃пъ мартурии. въ имѧ ст҃го твоѥго прѣображениꙗ. "],["torot:20180323:nov-sin:213130","да аще кто помолить сѧ въ црк҃ви сеи. съ вѣрою. тъ ѹслꙑши млт҃вѹ ѥго. и ѿпѹсти грѣхꙑ ѥго. мл҃твами ст҃ꙑꙗ бц҃ѧ и всѣхъ ст҃хъ твоихъ. "],["torot:20180323:nov-sin:213294","аминъ. "],["torot:20180323:nov-sin:213135","и веселѧше сѧ блж҃нꙑи дш҃ею и теломь. ѹстроивъ собе памѧт҃ вѣчьнѹю. и всѣмъ крс҃тьꙗномъ чс҃тьнꙑи манастꙑрь⁖ "],["torot:20180323:nov-sin:213138","тоиж҃ весне престависта сѧ ѹ ѧрослава сн҃а .в҃. "],["torot:20180323:nov-sin:213295","изѧслав҃. бѧше посаженъ на лѹкахъ кнѧжити. и ѿ литвꙑ оплечьѥ новѹгородѹ. и тамо престави сѧ. "],["torot:20180323:nov-sin:213142","а ростиславъ новѣгородѣ. "],["torot:20180323:nov-sin:213143","и оба положена ѹ ст҃го георгиꙗ. въ манастꙑри⁖ "],["torot:20180323:nov-sin:213145","въ тож҃ лѣт҃. заложи црк҃вь камѧнѹ. кн҃зь великꙑи ꙗрославъ. сн҃ъ володимирь вънѹкъ мьстиславль. въ имѧ ст҃го сп҃са преображениꙗ. новегородѣ. на горѣ. "],["torot:20180323:nov-sin:213151","а прозвище нередице. "],["torot:20180323:nov-sin:213152","и начаша дѣлати. мс҃цѧ июнѧ. въ .и҃. на ст҃го ѳедора. "],["torot:20180323:nov-sin:213156","а концѧша мс҃цѧ септѧб҃⁖ "],["torot:20180323:nov-sin:213157","на тѹж҃ осень. придоша полочѧне. съ литвою на лѹкꙑ. "],["torot:20180323:nov-sin:213160","и пожьгоша хоромꙑ. "],["torot:20180323:nov-sin:213161","а лѹчѧне ѹстерегоша сѧ "],["torot:20180323:nov-sin:213296","и избꙑша въ городѣ⁖ "],["torot:20180323:nov-sin:213162","томьж҃ лѣт҃. заложиша црк҃вь камѧнѹ. ст҃го илиѥ на хълмѣ⁖ "],["torot:20180323:nov-sin:213165","на тѹж҃ зимѹ. ходи кн҃зь ꙗрославъ. съ новъгородьци. и съ пльсковици. и съ новотържьци. и съ ладожанꙑ. и съ всею областию новгородьскою. къ полотьскѹ. "],["torot:20180323:nov-sin:213173","и ѹстретоша полоцѧне съ поклономь. на озѣре на касъпле. "],["torot:20180323:nov-sin:213175","и възьмъше миръ. възвратиша сѧ новѹгородѹ. "],["torot:20180323:nov-sin:213177","б҃ъ бо не вда кръви пролитьꙗ крс҃тьꙗномъ межи собою⁖ "],["torot:20180323:nov-sin:213178","въ лѣт҃ .҂ѕ҃ѱ҃з. приславъ всѣволодъ вꙑведе ꙗрослава. из новагорода. "],["torot:20180323:nov-sin:213181","и веде и къ собе. "],["torot:20180323:nov-sin:213182","а из новагорода позва влд҃кѹ. и посадьника мирошкѹ. и вѧчьшии мѹж҃. по сн҃ъ. "],["torot:20180323:nov-sin:213186","и ꙗко бꙑша на озѣре. серегери. престави сѧ рабъ бж҃ии архепс҃пъ. новгородьскꙑи мартѹрии. мс҃цѧ. авгѹс҃. въ .к҃д. на ст҃го апс҃ла варѳоломеꙗ. "],["torot:20180323:nov-sin:213191","и привезоша и. "],["torot:20180323:nov-sin:213192","и положиша и въ притворе ст҃ꙑꙗ софиꙗ. "],["torot:20180323:nov-sin:213193","идоша людьѥ съ посадникомь и съ михалкомь. къ всѣволодѹ. "],["torot:20180323:nov-sin:213195","и приꙗ ѥ съ великою чс҃тью. "],["torot:20180323:nov-sin:213196","и вда имъ сн҃ъ ст҃ославъ. "],["torot:20180323:nov-sin:213197","а въ новъгородъ. съдѹмавъ съдѹмавъ съ посадникомь присла "],["torot:20180323:nov-sin:213297","и съ новъгородьци. "],["torot:20180323:nov-sin:213199","и въведе въ епискѹпию митрофана. мѹж҃ бм҃ь избьрана. "],["torot:20180323:nov-sin:213201","и всь новъгородъ шьдъше съ чс҃тью посадиша и. донележе бѹдеть ѿ митрополита позваниѥ. "],["torot:20180323:nov-sin:213203","и тъгда поидеши на поставлениѥ. "],["torot:20180323:nov-sin:213204","въ тож҃. лѣт҃. заложиша црк҃вь камѧнѹ. ст҃хъ .м҃. "],["torot:20180323:nov-sin:213207","томьж҃ лѣт҃. постави црк҃вь кнѧгꙑни. ꙗрославлѧꙗ. на михалици. манастꙑрь ст҃ꙑꙗ бц҃ѧ рожьство. "],["torot:20180323:nov-sin:213211","игумению поставиша. завижюю посадника. "],["torot:20180323:nov-sin:213213","въ тож҃ лѣт҃ испьсаша црк҃вь стг҃о преображениꙗ на городищи. "],["torot:20180323:nov-sin:213214","въ тож҃ лѣт҃ испьсаша цр҃ковь въ рѹсѣ стг҃о спс҃а. влд҃чьню въ манастꙑри⁖ "],["torot:20180323:nov-sin:213216","приде же кн҃зь ст҃ослав҃ въ новъгородъ. сн҃ъ всеволожь вънѹкъ гюргевъ. мс҃цѧ генварѧ въ .а҃. на ст҃го василиꙗ. "],["torot:20180323:nov-sin:213220","и посадиша и на столѣ въ ст҃ѣи софии. "],["torot:20180323:nov-sin:213221","и обрадова сѧ вьсь новъгородъ⁖ "],["torot:20180323:nov-sin:213222","въ тож҃ лѣт҃ въ рѹсѣ городъ обложиша⁖ "],["torot:20180323:nov-sin:213223","въ лѣт҃ .҂ѕ҃ѱ҃и. ловоть възѧша литва. и до налюцѧ. съ бѣлеѥ до свинорта. и до ворча середѹ. "],["torot:20180323:nov-sin:213228","и гнаша сѧ новгородьци по нихъ. и до цьрнѧнъ. "],["torot:20180323:nov-sin:213230","и биша сѧ с ними. "],["torot:20180323:nov-sin:213231","и ѹбиша литвꙑ мꙋжь .п҃. а новгородьць .е҃і. рагѹилѹ прокопииница съ брат҃омь ольксою. гюргѧ събꙑшкиницѧ. ратьмира нѣжатиницѧ. страшка серебрьника вѣсцѧ. вънезда ꙗгиницѧ. лѹку мирошкинъ отрок҃. микитѹ лазоревицѧ. жирошкѹ ꙩгасовицѧ. ꙩсипа подвоискаго. романа пъкта. инѣхъ .д҃. мѹж҃. "],["torot:20180323:nov-sin:213244","а полонъ вьсь отѧша. "],["torot:20180323:nov-sin:213245","а избътъкъ ѹбѣжаша⁖ "],["torot:20180323:nov-sin:213246","въ тож҃. лѣт҃ иде нездила пьхциниць. на лѹкꙑ воѥводою. "],["torot:20180323:nov-sin:213249","иде съ лѹкъ съ маломь дрѹжинꙑ. въ лотꙑголѹ на тороне. "],["torot:20180323:nov-sin:213251","и засташа ꙗ въ одринахъ. "],["torot:20180323:nov-sin:213252","и ѹбиша ихъ .м҃. мѹж҃. "],["torot:20180323:nov-sin:213253","а женꙑ ихъ и дѣти поимаша. "],["torot:20180323:nov-sin:213254","а сами придоша на лѹкꙑ. сторови вьси. "],["torot:20180323:nov-sin:213256","а кто бѣ нѣ пошьлъ по нихъ. с[то]лбовицѧ съ нѣколькомь дрѹжинꙑ. а у тѣхъ кѹн҃ поимаш҃. бивъше⁖ "],["torot:20180323:nov-sin:213260","въ лѣт҃ .҂ѕ҃ѱ҃ѳ҃. новъгородьци бм҃ь избранаго митроѳана. въведоша въ епс҃пью по мартурии. "],["torot:20180323:nov-sin:213263","и иде въ рѹс҃ ставитъ сѧ къ митрополитѹ. съ новгородьскꙑми мѹж҃. и съ всѣволожими. "],["torot:20180323:nov-sin:213298","и поставленъ бꙑс҃. мс҃цѧ. июлѧ въ .г҃. дн҃ь. на стг҃о ѹакинфа. "],["torot:20180323:nov-sin:213269","и приде въ новъгородъ. септѧб҃. въ .д҃і. на въздвижениѥ чс҃тьнаго х҃а. "],["torot:20180323:nov-sin:213272","и ради бꙑша новгородьци своѥмѹ влд҃цѣ⁖ "],["torot:20180323:nov-sin:213273","въ тож҃. лѣт҃. мс҃цѧ. априлѧ. въ .еі. съгорѣ цр҃кꙑ ѿ грома ст҃го нїколꙑ на городищи. "],["torot:20180323:nov-sin:213276","и ста всѣ лѣт҃. дъжгево. "],["torot:20180323:nov-sin:213277","а варѧгꙑ пѹстїша без мира за море⁖ "],["torot:20180323:nov-sin:213278","тг҃оже лѣт҃. сърѹбиша въ рѹсѣ городъ. "],["torot:20180323:nov-sin:213280","а на осѣнь придоша варѧзи горою на миръ. "],["torot:20180323:nov-sin:213281","и даша имъ миръ на всѣи воли своеи⁖ "],["torot:20180323:nov-sin:213282","въ лѣт҃ .҂ѕ҃ѱ҃і҃. съвѣршиша цр҃ковь камѧнѹ. ст҃го прр҃ка илиѥ. на хълмѣ. коньць славьна. "],["torot:20180323:nov-sin:213287","и ст҃и ю влд҃ка митроѳанъ на праз҃⁖ "],["torot:20180323:nov-sin:213444","въ лѣт҃ .҂ѕ҃.ѱ҃.а҃і. рюрикъ съ ольговици. и съ поганꙑми половци. концѧкъ и данила бѧковиць. възѧша град҃ кꙑѥвъ на щитъ. въ .а҃. дн҃ь генвар҃. на стг҃о василїꙗ. "],["torot:20180323:nov-sin:213451","а кого доидеть рѹка. цьрньцѧ ли церницѣ ли. поп҃ ли попадьѥ ли. а тꙑ вѣдоша въ поганꙑꙗ. "]]