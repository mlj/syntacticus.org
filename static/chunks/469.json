[["proiel:20170214:greek-nt:6871","\u003cspan class=\"citation\"\u003eMARK 7.20\u003c/span\u003e ἔλεγεν δὲ ὅτι τὸ ἐκ τοῦ ἀνθρώπου ἐκπορευόμενον, ἐκεῖνο κοινοῖ τὸν ἄνθρωπον. "],["proiel:20170214:greek-nt:6872","\u003cspan class=\"citation\"\u003eMARK 7.21\u003c/span\u003e ἔσωθεν γὰρ ἐκ τῆς καρδίας τῶν ἀνθρώπων οἱ διαλογισμοὶ οἱ κακοὶ ἐκπορεύονται, πορνεῖαι, κλοπαί, φόνοι, \u003cspan class=\"citation\"\u003eMARK 7.22\u003c/span\u003e μοιχεῖαι, πλεονεξίαι, πονηρίαι, δόλος, ἀσέλγεια, ὀφθαλμὸς πονηρός, βλασφημία, ὑπερηφανία, ἀφροσύνη· "],["proiel:20170214:greek-nt:6873","\u003cspan class=\"citation\"\u003eMARK 7.23\u003c/span\u003e πάντα ταῦτα τὰ πονηρὰ ἔσωθεν ἐκπορεύεται καὶ κοινοῖ τὸν ἄνθρωπον. "],["proiel:20170214:greek-nt:6874","\u003cspan class=\"citation\"\u003eMARK 7.24\u003c/span\u003e Ἐκεῖθεν δὲ ἀναστὰς ἀπῆλθεν εἰς τὰ ὅρια Τύρου. "],["proiel:20170214:greek-nt:6875","καὶ εἰσελθὼν εἰς οἰκίαν οὐδένα ἠθέλησεν γνῶναι, καὶ οὐκ ἠδυνάσθη λαθεῖν· "],["proiel:20170214:greek-nt:6876","\u003cspan class=\"citation\"\u003eMARK 7.25\u003c/span\u003e ἀλλὰ εὐθὺς ἀκούσασα γυνὴ περὶ αὐτοῦ, ἧς εἶχεν τὸ θυγάτριον αὐτῆς πνεῦμα ἀκάθαρτον, εἰσελθοῦσα προσέπεσεν πρὸς τοὺς πόδας αὐτοῦ· "],["proiel:20170214:greek-nt:6877","\u003cspan class=\"citation\"\u003eMARK 7.26\u003c/span\u003e ἡ δὲ γυνὴ ἦν Ἑλληνίς, Συροφοινίκισσα τῷ γένει· "],["proiel:20170214:greek-nt:6878","καὶ ἠρώτα αὐτὸν ἵνα τὸ δαιμόνιον ἐκβάλῃ ἐκ τῆς θυγατρὸς αὐτῆς. "],["proiel:20170214:greek-nt:6879","\u003cspan class=\"citation\"\u003eMARK 7.27\u003c/span\u003e καὶ ἔλεγεν αὐτῇ· "],["proiel:20170214:greek-nt:6880","ἄφες πρῶτον χορτασθῆναι τὰ τέκνα· "],["proiel:20170214:greek-nt:6881","οὐ γάρ ἐστιν καλὸν λαβεῖν τὸν ἄρτον τῶν τέκνων καὶ τοῖς κυναρίοις βαλεῖν. "],["proiel:20170214:greek-nt:6882","\u003cspan class=\"citation\"\u003eMARK 7.28\u003c/span\u003e ἡ δὲ ἀπεκρίθη καὶ λέγει αὐτῷ· "],["proiel:20170214:greek-nt:6883","ναί, κύριε· "],["proiel:20170214:greek-nt:6884","καὶ τὰ κυνάρια ὑποκάτω τῆς τραπέζης ἐσθίουσιν ἀπὸ τῶν ψιχίων τῶν παιδίων. "],["proiel:20170214:greek-nt:6885","\u003cspan class=\"citation\"\u003eMARK 7.29\u003c/span\u003e καὶ εἶπεν αὐτῇ· "],["proiel:20170214:greek-nt:6886","διὰ τοῦτον τὸν λόγον ὕπαγε, ἐξελήλυθεν ἐκ τῆς θυγατρός σου τὸ δαιμόνιον. "],["proiel:20170214:greek-nt:6887","\u003cspan class=\"citation\"\u003eMARK 7.30\u003c/span\u003e καὶ ἀπελθοῦσα εἰς τὸν οἶκον αὐτῆς εὗρεν τὸ παιδίον βεβλημένον ἐπὶ τὴν κλίνην καὶ τὸ δαιμόνιον ἐξεληλυθός. "],["proiel:20170214:greek-nt:6888","\u003cspan class=\"citation\"\u003eMARK 7.31\u003c/span\u003e Καὶ πάλιν ἐξελθὼν ἐκ τῶν ὁρίων Τύρου ἦλθεν διὰ Σιδῶνος εἰς τὴν θάλασσαν τῆς Γαλιλαίας ἀνὰ μέσον τῶν ὁρίων Δεκαπόλεως. "],["proiel:20170214:greek-nt:6889","\u003cspan class=\"citation\"\u003eMARK 7.32\u003c/span\u003e καὶ φέρουσιν αὐτῷ κωφὸν καὶ μογιλάλον, καὶ παρακαλοῦσιν αὐτὸν ἵνα ἐπιθῇ αὐτῷ τὴν χεῖρα. "],["proiel:20170214:greek-nt:6890","\u003cspan class=\"citation\"\u003eMARK 7.33\u003c/span\u003e καὶ ἀπολαβόμενος αὐτὸν ἀπὸ τοῦ ὄχλου κατ’ ἰδίαν ἔβαλεν τοὺς δακτύλους εἰς τὰ ὦτα αὐτοῦ καὶ πτύσας ἥψατο τῆς γλώσσης αὐτοῦ, \u003cspan class=\"citation\"\u003eMARK 7.34\u003c/span\u003e καὶ ἀναβλέψας εἰς τὸν οὐρανὸν ἐστέναξεν, καὶ λέγει αὐτῷ· "],["proiel:20170214:greek-nt:6891","ἐφφαθά, ὅ ἐστιν, διανοίχθητι. "],["proiel:20170214:greek-nt:6892","\u003cspan class=\"citation\"\u003eMARK 7.35\u003c/span\u003e καὶ ἠνοίγησαν αὐτοῦ αἱ ἀκοαί, καὶ εὐθὺς ἐλύθη ὁ δεσμὸς τῆς γλώσσης αὐτοῦ, καὶ ἐλάλει ὀρθῶς. "],["proiel:20170214:greek-nt:6893","\u003cspan class=\"citation\"\u003eMARK 7.36\u003c/span\u003e καὶ διεστείλατο αὐτοῖς ἵνα μηδενὶ λέγωσιν· "],["proiel:20170214:greek-nt:6894","ὅσον δὲ αὐτοῖς διεστέλλετο, αὐτοὶ μᾶλλον περισσότερον ἐκήρυσσον. "],["proiel:20170214:greek-nt:6895","\u003cspan class=\"citation\"\u003eMARK 7.37\u003c/span\u003e καὶ ὑπερπερισσῶς ἐξεπλήσσοντο λέγοντες· "],["proiel:20170214:greek-nt:6896","καλῶς πάντα πεποίηκεν, καὶ τοὺς κωφοὺς ποιεῖ ἀκούειν καὶ ἀλάλους λαλεῖν."],["proiel:20170214:greek-nt:6897","\u003cspan class=\"citation\"\u003eMARK 8.1\u003c/span\u003e Ἐν ἐκείναις ταῖς ἡμέραις πάλιν πόλλου ὄχλου ὄντος καὶ μὴ ἐχόντων τί φάγωσιν, προσκαλεσάμενος τοὺς μαθητὰς λέγει αὐτοῖς· "],["proiel:20170214:greek-nt:6898","\u003cspan class=\"citation\"\u003eMARK 8.2\u003c/span\u003e σπλαγχνίζομαι ἐπὶ τὸν ὄχλον, ὅτι ἤδη ἡμέραι τρεῖς προσμένουσίν μοι καὶ οὐκ ἔχουσιν τί φάγωσιν. "],["proiel:20170214:greek-nt:6899","\u003cspan class=\"citation\"\u003eMARK 8.3\u003c/span\u003e καὶ ἐὰν ἀπολύσω αὐτοὺς νήστις εἰς οἶκον αὐτῶν, ἐκλυθήσονται ἐν τῇ ὁδῷ· "],["proiel:20170214:greek-nt:6900","καί τινες αὐτῶν ἀπὸ μακρόθεν ἥκασιν. "],["proiel:20170214:greek-nt:6901","\u003cspan class=\"citation\"\u003eMARK 8.4\u003c/span\u003e καὶ ἀπεκρίθησαν αὐτῷ οἱ μαθηταὶ αὐτοῦ ὅτι "],["proiel:20170214:greek-nt:57376","πόθεν τούτους δυνήσεταί τις ὧδε χορτάσαι ἄρτων ἐπ’ ἐρημίας; "],["proiel:20170214:greek-nt:6902","\u003cspan class=\"citation\"\u003eMARK 8.5\u003c/span\u003e καὶ ἠρώτα αὐτούς· "],["proiel:20170214:greek-nt:6903","πόσους ἔχετε ἄρτους; "],["proiel:20170214:greek-nt:6904","οἱ δὲ εἶπαν· "],["proiel:20170214:greek-nt:6905","ἑπτά. "],["proiel:20170214:greek-nt:6906","\u003cspan class=\"citation\"\u003eMARK 8.6\u003c/span\u003e καὶ παραγγέλλει τῷ ὄχλῳ ἀναπεσεῖν ἐπὶ τῆς γῆς· "],["proiel:20170214:greek-nt:6907","καὶ λαβὼν τοὺς ἑπτὰ ἄρτους εὐχαριστήσας ἔκλασεν καὶ ἐδίδου τοῖς μαθηταῖς αὐτοῦ ἵνα παρατιθῶσιν· "],["proiel:20170214:greek-nt:6908","καὶ παρέθηκαν τῷ ὄχλῳ. "],["proiel:20170214:greek-nt:6909","\u003cspan class=\"citation\"\u003eMARK 8.7\u003c/span\u003e καὶ εἶχαν ἰχθύδια ὀλίγα· "],["proiel:20170214:greek-nt:6910","καὶ εὐλογήσας αὐτὰ παρέθηκέν. "],["proiel:20170214:greek-nt:6911","\u003cspan class=\"citation\"\u003eMARK 8.8\u003c/span\u003e καὶ ἔφαγον καὶ ἐχορτάσθησαν, καὶ ἦραν περισσεύματα κλασμάτων ἑπτὰ σπυρίδας. "],["proiel:20170214:greek-nt:6912","\u003cspan class=\"citation\"\u003eMARK 8.9\u003c/span\u003e ἦσαν δὲ ὡς τετρακισχίλιοι· "],["proiel:20170214:greek-nt:6913","καὶ ἀπέλυσεν αὐτούς. "],["proiel:20170214:greek-nt:6914","\u003cspan class=\"citation\"\u003eMARK 8.10\u003c/span\u003e Καὶ εὐθὺς ἐμβὰς εἰς τὸ πλοῖον μετὰ τῶν μαθητῶν αὐτοῦ ἦλθεν εἰς τὰ μέρη Δαλμανουθά. "],["proiel:20170214:greek-nt:6915","\u003cspan class=\"citation\"\u003eMARK 8.11\u003c/span\u003e καὶ ἐξῆλθον οἱ Φαρισαῖοι καὶ ἤρξαντο συζητεῖν αὐτῷ, ζητοῦντες παρ’ αὐτοῦ σημεῖον ἀπὸ τοῦ οὐρανοῦ, πειράζοντες αὐτόν. "],["proiel:20170214:greek-nt:6916","\u003cspan class=\"citation\"\u003eMARK 8.12\u003c/span\u003e καὶ ἀναστενάξας τῷ πνεύματι αὐτοῦ λέγει· "],["proiel:20170214:greek-nt:6917","τί ἡ γενεὰ αὕτη ζητεῖ σημεῖον; "],["proiel:20170214:greek-nt:6918","ἀμὴν λέγω ὑμῖν εἰ δοθήσεται τῇ γενεᾷ ταύτῃ σημεῖον. "],["proiel:20170214:greek-nt:6919","\u003cspan class=\"citation\"\u003eMARK 8.13\u003c/span\u003e καὶ ἀφεὶς αὐτοὺς πάλιν ἐμβὰς ἀπῆλθεν εἰς τὸ πέραν. "],["proiel:20170214:greek-nt:6920","\u003cspan class=\"citation\"\u003eMARK 8.14\u003c/span\u003e Καὶ ἐπελάθοντο λαβεῖν ἄρτους, καὶ εἰ μὴ ἕνα ἄρτον οὐκ εἶχον μεθ’ ἑαυτῶν ἐν τῷ πλοίῳ. "],["proiel:20170214:greek-nt:6921","\u003cspan class=\"citation\"\u003eMARK 8.15\u003c/span\u003e καὶ διεστέλλετο αὐτοῖς λέγων· "],["proiel:20170214:greek-nt:47303","ὁρᾶτε, "],["proiel:20170214:greek-nt:47304","βλέπετε ἀπὸ τῆς ζύμης τῶν Φαρισαίων καὶ τῆς ζύμης Ἡρῴδου. "],["proiel:20170214:greek-nt:6923","\u003cspan class=\"citation\"\u003eMARK 8.16\u003c/span\u003e καὶ διελογίζοντο πρὸς ἀλλήλους ὅτι  "],["proiel:20170214:greek-nt:57377","ἄρτους οὐκ ἔχομεν. "],["proiel:20170214:greek-nt:6924","\u003cspan class=\"citation\"\u003eMARK 8.17\u003c/span\u003e καὶ γνοὺς λέγει αὐτοῖς· "],["proiel:20170214:greek-nt:6925","τί διαλογίζεσθε ὅτι ἄρτους οὐκ ἔχετε; "],["proiel:20170214:greek-nt:47305","οὔπω νοεῖτε "],["proiel:20170214:greek-nt:47306","οὐδὲ συνίετε; "],["proiel:20170214:greek-nt:6927","ἔτι πεπωρωμένην ἔχετε τὴν καρδίαν ὑμῶν; "],["proiel:20170214:greek-nt:6928","\u003cspan class=\"citation\"\u003eMARK 8.18\u003c/span\u003e ὀφθαλμοὺς ἔχοντες οὐ βλέπετε, καὶ ὦτα ἔχοντες οὐκ ἀκούετε, καὶ οὐ μνημονεύετε, \u003cspan class=\"citation\"\u003eMARK 8.19\u003c/span\u003e ὅτε τοὺς πέντε ἄρτους ἔκλασα εἰς τοὺς πεντακισχιλίους, καὶ πόσους κοφίνους κλασμάτων πλήρεις ἤρατε; "]]