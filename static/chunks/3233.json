[["torot:20180919:rusprav:168258","то двѡиче платить ко ꙇстьцю за обидѹ⁘  "],["torot:20180919:rusprav:168259","\u003cspan class=\"citation\"\u003eRusskaja pravda 47\u003c/span\u003e оже кто кунъ взищеть⁘  "],["torot:20180919:rusprav:168260","Аже кто взищеть кунъ на друзѣ. а ѡнъ сѧ начнеть запирати. то оже на нь вывдеть послуси. то ти пѡꙇдуть на роту. а ѡнъ возметь своѣ куны. "],["torot:20180919:rusprav:168265","зане же не далъ ѥму кунъ за мнѡго лѣтъ. то платити ѥму за обиду .г҃. гр҃и. "],["torot:20180919:rusprav:168267","\u003cspan class=\"citation\"\u003eRusskaja pravda 48\u003c/span\u003e аже кто купець купцю дасть в куплю в куны. или в гѡстьбу. то купцю пред послухи кунъ не имати. "],["torot:20180919:rusprav:168270","послуси ѥму не надобѣ. "],["torot:20180919:rusprav:168271","но ꙇти ѥму самому ротѣ. аже сѧ почнеть запирати. "],["torot:20180919:rusprav:168273","\u003cspan class=\"citation\"\u003eRusskaja pravda 49\u003c/span\u003e о поклажаи⁘  "],["torot:20180919:rusprav:168274","аже кто поклажаи кладеть у кого любо. то ту послуха нѣтуть. "],["torot:20180919:rusprav:168276","но оже начнеть бѡлшимь клепати. тому ити ротѣ. ѹ когѡ то лежал товаръ "],["torot:20180919:rusprav:169871","А толко еси ѹ мене положилъ. "],["torot:20180919:rusprav:168279","зане же ѥму въ бологодѣль и хоронилъ товаръ тогѡ⁘  "],["torot:20180919:rusprav:168280","\u003cspan class=\"citation\"\u003eRusskaja pravda 50\u003c/span\u003e о рѣзѣ⁘  "],["torot:20180919:rusprav:168281","аже кто даѥть куны в рѣзъ. или наставъ в медъ. или жито во просѡпъ. то послухи ѥму ставити. "],["torot:20180919:rusprav:168285","како сѧ будеть рѧдилъ. тако же ѥму имати⁘  "],["torot:20180919:rusprav:168287","\u003cspan class=\"citation\"\u003eRusskaja pravda 51\u003c/span\u003e о мѣсѧчнѣмь рѣзѣ⁘  "],["torot:20180919:rusprav:168288","о мѣсѧчныи рѣзъ. оже за мало. то ꙇмати ѥму. "],["torot:20180919:rusprav:168291","заидуть ли сѧ куны. до тогѡ же года. то дадѧть ѥму куны въ треть. "],["torot:20180919:rusprav:168294","а мѣсѧчныи рѣзъ погренути. "],["torot:20180919:rusprav:168295","\u003cspan class=\"citation\"\u003eRusskaja pravda 52\u003c/span\u003e послухѡвъ ли не будеть. а будеть кунъ .г҃. гр҃и. то ити ѥму про своѣ куны ротѣ. "],["torot:20180919:rusprav:168298","будеть ли боле кунъ. то речи ѥму тако "],["torot:20180919:rusprav:169877","промиловал сѧ ѥси оже еси не ставꙇл послуховъ⁘  "],["torot:20180919:rusprav:168300","\u003cspan class=\"citation\"\u003eRusskaja pravda 53\u003c/span\u003e ѹставъ волдимѣр всеволдича. "],["torot:20180919:rusprav:168301","володимѣръ всеволѡдичь. по ст҃ополцѣ. созва дружину свою на берестовѣмь. ратибора киѥвьскѡ тысѧчьскогѡ. прокѡпью бѣлогородьскѡгѡ. тысѧчьскѡго. станислава переꙗславьскогѡ тысѧчьскогѡ. нажира. мирослава. ꙇванка чюдиновича. ѡлгѡва мужа. "],["torot:20180919:rusprav:168312","и ѹставили до третьꙗгѡ рѣза. оже ѥмлеть въ треть куны. "],["torot:20180919:rusprav:168314","аже кто возметь два рѣза. то то ѥму взѧти исто. "],["torot:20180919:rusprav:168316","паки ли возметь три рѣзы. то иста ѥму не взѧти⁘  "],["torot:20180919:rusprav:168318","аже кто ѥмлеть по .і҃. кунъ ѿ лѣта на гривну. то тогѡ не ѿмѣтати⁘  "],["torot:20180919:rusprav:168320","\u003cspan class=\"citation\"\u003eRusskaja pravda 54\u003c/span\u003e аже котѡрыи купець истопить сѧ. "],["torot:20180919:rusprav:168321","аже котѡрыи купець кдѣ любо шедъ. съ чюжими кунами истопить сѧ. любо рать возметь. ли ѡгнь. то не насилити ѥму ни продати ѥгѡ. "],["torot:20180919:rusprav:168326","но како начнеть ѿ лѣта платити. тако же платить. зане же пагуба ѿ ба҃ ѥсть. а не виноватъ ѥсть. "],["torot:20180919:rusprav:168330","аже ли пропиѥть с. или пробиѥть. а в безумьи чюжь товаръ испортить. то како любо тѣмъ чии то товаръ. "],["torot:20180919:rusprav:168334","ждуть ли ѥму. "],["torot:20180919:rusprav:168335","а своꙗ ꙇмъ волѧ. "],["torot:20180919:rusprav:168336","продадѧть ли "],["torot:20180919:rusprav:169880","а своꙗ имъ волѧ⁘  "],["torot:20180919:rusprav:168337","\u003cspan class=\"citation\"\u003eRusskaja pravda 55\u003c/span\u003e о долзѣ⁘  "],["torot:20180919:rusprav:168338","аже кто мнѡгимъ долженъ будеть. а пришедъ госпѡдь изъ иногѡ города. или чюжеземець. а не вѣдаꙗ запустить за нь товаръ. а опѧть начнеть не дати гости кунъ. а первии должебити начнуть ѥму запинати. не дадуче ѥму кунъ. то вести и на торгъ продати же и. ѿдати же первоѥ гостины кѹны. "],["torot:20180919:rusprav:168347","а домашнимъ что сѧ останеть кунъ. тѣм же сѧ подѣлѧть. "],["torot:20180919:rusprav:168349","паки ли бдуть кнѧжи куны. то кнѧжи куны первоѥ взѧти. "],["torot:20180919:rusprav:168351","а прѡкъ в дѣлъ. "],["torot:20180919:rusprav:168352","аже кто мнѡго рѣза ималъ. не ꙇмати тому⁘  "],["torot:20180919:rusprav:170033","\u003cspan class=\"citation\"\u003eRusskaja pravda 56\u003c/span\u003e аже закупъ бѣжить⁘  "],["torot:20180919:rusprav:170034","аже закупъ бѣжить ѿ господы. то обель. "],["torot:20180919:rusprav:170036","идеть ли искать кунъ. а ꙗвленѡ хѡдить. ꙇли ко кнѧзю или къ судиꙗмъ. бѣжить обиды дѣлѧ своѥгѡ гн҃а. то про то не рѡбѧть ѥгѡ. но дати ѥмѹ правдѹ⁘  "],["torot:20180919:rusprav:170042","\u003cspan class=\"citation\"\u003eRusskaja pravda 57\u003c/span\u003e о закупѣ же⁘  "],["torot:20180919:rusprav:170043","аже ѹ гсна ролеиныи закупъ. а погубить вѡискии кѡнь. то не платити ѥму. "],["torot:20180919:rusprav:170046","но ѥже далъ ѥму гснъ. плугь и борону. ѿ негѡ же купу ѥмлеть. то то погубивше платити. "],["torot:20180919:rusprav:170050","аже ли гснъ ѥго ѿслеть на своѥ орудьѥ. а погибнеть без негѡ. то тогѡ ѥму не платити⁘  "],["torot:20180919:rusprav:170053","\u003cspan class=\"citation\"\u003eRusskaja pravda 58\u003c/span\u003e о закупѣ ж. "],["torot:20180919:rusprav:170054","аже изъ хлѣва выведуть. то закупу того не платити. "],["torot:20180919:rusprav:170056","но же погубить на поли и въ дворъ не вженеть. ꙇ не затворить. кдѣ ѥму гснъ велить. или орудьꙗ своꙗ дѣꙗ. а тогѡ погубить. то то ѥмѹ платити. "],["torot:20180919:rusprav:170062","\u003cspan class=\"citation\"\u003eRusskaja pravda 59\u003c/span\u003e аже гснъ переобидть закѹпа. а ѹвидть купу ѥго. ꙇли отарицю. то то ѥму все воротити. "],["torot:20180919:rusprav:170066","а за обиду платити ѥму .ѯ҃. кунъ. "],["torot:20180919:rusprav:170067","\u003cspan class=\"citation\"\u003eRusskaja pravda 60\u003c/span\u003e паки ли прииметь на немь кунъ. то опѧть ѥму воротити куны. что будеть принѧлъ. "],["torot:20180919:rusprav:170070","а за обиду платити ѥму .г҃. гр҃и продажи. "],["torot:20180919:rusprav:170071","\u003cspan class=\"citation\"\u003eRusskaja pravda 61\u003c/span\u003e продасть ли гснъ закупа обель. то наимиту свобода во всѣхъ кунахъ. "],["torot:20180919:rusprav:170073","а гсну за обиду платити .в҃ꙇ. гр҃и. продажѣ. "],["torot:20180919:rusprav:170075","\u003cspan class=\"citation\"\u003eRusskaja pravda 62\u003c/span\u003e аже гснъ бьѥть закупа про дѣло. то без вины ѥсть. "],["torot:20180919:rusprav:170077","биѥть ли не смыслѧ. пьꙗнъ. а без вины. то ꙗкоже въ свободнѣмь платежь. тако же и в закупѣ⁘  "],["torot:20180919:rusprav:170082","\u003cspan class=\"citation\"\u003eRusskaja pravda 63\u003c/span\u003e о хо҃л. "],["torot:20180919:rusprav:170083","аже холопъ обелныи. выведть кѡнь чии любо. то платити за нь .в҃. гр҃и⁘  "],["torot:20180919:rusprav:170086","\u003cspan class=\"citation\"\u003eRusskaja pravda 64\u003c/span\u003e о заку. "],["torot:20180919:rusprav:170087","аже закупъ выведть что то гсн҃ъ в немь. "],["torot:20180919:rusprav:170088","но оже кдѣ и налѣзуть. то преди заплатить гснъ ѥго. кѡнь или что будеть ино взѧлъ "],["torot:20180919:rusprav:172862","ѥму холопъ обелныи. "],["torot:20180919:rusprav:170091","и паки ли гснъ не хотѣти начнеть платити за нь. а продасть и. ѿдасть же переди. или за кѡнь. или за волъ. или за товаръ. что будеть чюжего взѧлъ. "],["torot:20180919:rusprav:170098","а прокъ ѥму самому взѧти собѣ⁘  "],["torot:20180919:rusprav:170099","\u003cspan class=\"citation\"\u003eRusskaja pravda 65\u003c/span\u003e а се аже холѡпъ ѹдарить. "]]