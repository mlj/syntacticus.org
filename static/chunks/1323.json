[["proiel:20180408:gothic-nt:45815","ni maguþ guda skalkinon jah faihuþraihna. "],["proiel:20180408:gothic-nt:45816","\u003cspan class=\"citation\"\u003eLUKE 16.14\u003c/span\u003e gahausidedun þan þo alla jah þai Fareisaieis, faihufrikai wisandans, jah bimampidedun ina. "],["proiel:20180408:gothic-nt:45817","\u003cspan class=\"citation\"\u003eLUKE 16.15\u003c/span\u003e jah qaþ du im: "],["proiel:20180408:gothic-nt:45818","jus sijuþ juzei garaihtans domeiþ izwis silbans in andwairþja manne; "],["proiel:20180408:gothic-nt:45819","iþ guþ kann hairtona izwara, unte þata hauho in mannam andaset in andwairþja gudis. "],["proiel:20180408:gothic-nt:45820","\u003cspan class=\"citation\"\u003eLUKE 16.16\u003c/span\u003e witoþ jah praufeteis und Iohannen; "],["proiel:20180408:gothic-nt:45821","þaþroh þiudangardi gudis wailamerjada jah ƕazuh in izai nauþjada. "],["proiel:20180408:gothic-nt:45822","\u003cspan class=\"citation\"\u003eLUKE 16.17\u003c/span\u003e iþ azetizo ist himin jah airþa hindarleiþan þau witodis ainana writ gadriusan. "],["proiel:20180408:gothic-nt:45823","\u003cspan class=\"citation\"\u003eLUKE 16.18\u003c/span\u003e ƕazuh sa afletands qen seina jah liugands anþara horinoþ, jah ƕazuh saei afleitana liugaiþ, horinoþ. "],["proiel:20180408:gothic-nt:45824","\u003cspan class=\"citation\"\u003eLUKE 16.19\u003c/span\u003e aþþan manne sums was gabigs jah gawasids was paurpaurai jah bwssaun jah waila wisands daga ƕammeh bairhtaba. "],["proiel:20180408:gothic-nt:45825","\u003cspan class=\"citation\"\u003eLUKE 16.20\u003c/span\u003e iþ unleds sums was namin haitans Lazarus; "],["proiel:20180408:gothic-nt:45826","sah atwaurpans was du daura is, banjo fulls. "],["proiel:20180408:gothic-nt:45827","\u003cspan class=\"citation\"\u003eLUKE 16.21\u003c/span\u003e jah gairnida saþ itan drauhsno þizo driusandeino af biuda þis gabeigins, akei jah hundos atrinnandans bilaigodedun banjos is. "],["proiel:20180408:gothic-nt:45828","\u003cspan class=\"citation\"\u003eLUKE 16.22\u003c/span\u003e warþ þan gaswiltan þamma unledin jah briggan fram aggilum in barma Abrahamis; "],["proiel:20180408:gothic-nt:45829","gaswalt þan jah sa gabeiga jah gafulhans warþ. "],["proiel:20180408:gothic-nt:45830","\u003cspan class=\"citation\"\u003eLUKE 16.23\u003c/span\u003e jah in haljai ushafjands augona seina wisands in balweinim gasaƕ þan Abraham fairraþro jah Lazzaru in barmim is. "],["proiel:20180408:gothic-nt:45831","\u003cspan class=\"citation\"\u003eLUKE 16.24\u003c/span\u003e jah is ufhropjands..."],["proiel:20180408:gothic-nt:45832","...\u003cspan class=\"citation\"\u003eLUKE 17.3\u003c/span\u003e jabai frawaurkjai broþar þeins, gasak imma; "],["proiel:20180408:gothic-nt:45833","jah þan jabai idreigo sik, fraletais imma. "],["proiel:20180408:gothic-nt:45834","\u003cspan class=\"citation\"\u003eLUKE 17.4\u003c/span\u003e jah jabai sibun sinþam ana dag frawaurkjai du þus, jah sibun sinþam ana dag gawandjai sik qiþands: idreigo mik, fraletais imma. "],["proiel:20180408:gothic-nt:45836","\u003cspan class=\"citation\"\u003eLUKE 17.5\u003c/span\u003e jah qeþun apaustauleis du fraujin: "],["proiel:20180408:gothic-nt:45837","biauk uns galaubein. "],["proiel:20180408:gothic-nt:45838","\u003cspan class=\"citation\"\u003eLUKE 17.6\u003c/span\u003e qaþ þan frauja: "],["proiel:20180408:gothic-nt:45839","jabai habaidedeiþ galaubein swe kaurno sinapis, aiþþau jus qiþeiþ du bairabagma þamma: "],["proiel:20180408:gothic-nt:59965","uslausei þuk us waurtim jah ussatei þuk in marein, "],["proiel:20180408:gothic-nt:59966","jah andhausidedi þau izwis. "],["proiel:20180408:gothic-nt:45841","\u003cspan class=\"citation\"\u003eLUKE 17.7\u003c/span\u003e ƕas þan izwara skalk aigands arjandan aiþþau haldandan, saei atgaggandin af haiþjai qiþai: "],["proiel:20180408:gothic-nt:45842","suns hindarleiþ an-kumbei-uh? "],["proiel:20180408:gothic-nt:45843","\u003cspan class=\"citation\"\u003eLUKE 17.8\u003c/span\u003e ak niu qiþiþ du imma: "],["proiel:20180408:gothic-nt:45844","manwei ƕa du naht matjau jah bigaurdans andbahtei mis, unte matja jah drigka, jah biþe gamatjis jah gadrigkais þu? "],["proiel:20180408:gothic-nt:45845","\u003cspan class=\"citation\"\u003eLUKE 17.9\u003c/span\u003e iba þank þu fairhaitis skalka jainamma, unte gatawida þatei anabudan was? "],["proiel:20180408:gothic-nt:45846","ni man. "],["proiel:20180408:gothic-nt:45847","\u003cspan class=\"citation\"\u003eLUKE 17.10\u003c/span\u003e swa jah jus, þan taujaiþ alla þo anabudanona izwis, qiþaiþ þatei "],["proiel:20180408:gothic-nt:59967","skalkos unbrukjai sijum, unte þatei skuldedum taujan gatawidedum. "],["proiel:20180408:gothic-nt:45848","\u003cspan class=\"citation\"\u003eLUKE 17.11\u003c/span\u003e jah warþ, miþþanei iddja is in Iairusalem, jah is þairhiddja þairh midja Samarian jah Galeilaian. "],["proiel:20180408:gothic-nt:45849","\u003cspan class=\"citation\"\u003eLUKE 17.12\u003c/span\u003e jah inngaggandin imma in suma haimo, gamotidedun imma taihun þrutsfillai mans, "],["proiel:20180408:gothic-nt:59968","þaih gastoþun fairraþro. "],["proiel:20180408:gothic-nt:59969","\u003cspan class=\"citation\"\u003eLUKE 17.13\u003c/span\u003e jah silbans ushofon stibna qiþandans: "],["proiel:20180408:gothic-nt:45851","Iesu, talzjand, armai unsis! "],["proiel:20180408:gothic-nt:45852","\u003cspan class=\"citation\"\u003eLUKE 17.14\u003c/span\u003e jah gaumjands qaþ du im: "],["proiel:20180408:gothic-nt:45853","gaggandans ataugeiþ izwis gudjam. "],["proiel:20180408:gothic-nt:45854","jah warþ, miþþanei galiþun, gahrainidai waurþun. "],["proiel:20180408:gothic-nt:45855","\u003cspan class=\"citation\"\u003eLUKE 17.15\u003c/span\u003e iþ ains þan ize gaumjands þammei hrains warþ, gawandida sik miþ stibnai mikilai hauhjands guþ \u003cspan class=\"citation\"\u003eLUKE 17.16\u003c/span\u003e jah draus ana andawleizn faura fotum is awiliudonds imma; "],["proiel:20180408:gothic-nt:45856","sah was Samareites. "],["proiel:20180408:gothic-nt:45857","\u003cspan class=\"citation\"\u003eLUKE 17.17\u003c/span\u003e andhafjands þan Iesus qaþ: "],["proiel:20180408:gothic-nt:45858","niu taihun þai gahrainidai waurþun? "],["proiel:20180408:gothic-nt:45859","iþ þai niun ƕar? "],["proiel:20180408:gothic-nt:45860","\u003cspan class=\"citation\"\u003eLUKE 17.18\u003c/span\u003e ni bigitanai waurþun gawandjandans giban wulþu guda, niba sa aljakunja? "],["proiel:20180408:gothic-nt:45861","\u003cspan class=\"citation\"\u003eLUKE 17.19\u003c/span\u003e jah qaþ du imma: "],["proiel:20180408:gothic-nt:52420","usstandands gagg, "],["proiel:20180408:gothic-nt:52421","galaubeins þeina ganasida þuk. "],["proiel:20180408:gothic-nt:45863","\u003cspan class=\"citation\"\u003eLUKE 17.20\u003c/span\u003e fraihans þan fram Fareisaium: ƕan qimiþ þiudangardi gudis? andhof im jah qaþ: "],["proiel:20180408:gothic-nt:45866","ni qimiþ þiudangardi gudis miþ atwitainai; "],["proiel:20180408:gothic-nt:45867","\u003cspan class=\"citation\"\u003eLUKE 17.21\u003c/span\u003e nih qiþand: sai her, aiþþau sai jainar; "],["proiel:20180408:gothic-nt:45869","sai auk, þiudangardi gudis in izwis ist. "],["proiel:20180408:gothic-nt:45870","\u003cspan class=\"citation\"\u003eLUKE 17.22\u003c/span\u003e qaþ þan du siponjam: "],["proiel:20180408:gothic-nt:45871","aþþan qimand dagos, þan gairneiþ ainana þize dage sunaus mans gasaiƕan jah ni gasaiƕiþ. "],["proiel:20180408:gothic-nt:45872","\u003cspan class=\"citation\"\u003eLUKE 17.23\u003c/span\u003e jah qiþand izwis: sai her, aiþþau sai jainar; "]]