[[45815,"ni maguþ guda skalkinon jah faihuþraihna. "],[45816,"\u003cspan class=\"citation\"\u003eLUKE 16.14\u003c/span\u003e gahausidedun þan þo alla jah þai Fareisaieis, faihufrikai wisandans, jah bimampidedun ina. "],[45817,"\u003cspan class=\"citation\"\u003eLUKE 16.15\u003c/span\u003e jah qaþ du im: "],[45818,"jus sijuþ juzei garaihtans domeiþ izwis silbans in andwairþja manne; "],[45819,"iþ guþ kann hairtona izwara, unte þata hauho in mannam andaset in andwairþja gudis. "],[45820,"\u003cspan class=\"citation\"\u003eLUKE 16.16\u003c/span\u003e witoþ jah praufeteis und Iohannen; "],[45821,"þaþroh þiudangardi gudis wailamerjada jah ƕazuh in izai nauþjada. "],[45822,"\u003cspan class=\"citation\"\u003eLUKE 16.17\u003c/span\u003e iþ azetizo ist himin jah airþa hindarleiþan þau witodis ainana writ gadriusan. "],[45823,"\u003cspan class=\"citation\"\u003eLUKE 16.18\u003c/span\u003e ƕazuh sa afletands qen seina jah liugands anþara horinoþ, jah ƕazuh saei afleitana liugaiþ, horinoþ. "],[45824,"\u003cspan class=\"citation\"\u003eLUKE 16.19\u003c/span\u003e aþþan manne sums was gabigs jah gawasids was paurpaurai jah bwssaun jah waila wisands daga ƕammeh bairhtaba. "],[45825,"\u003cspan class=\"citation\"\u003eLUKE 16.20\u003c/span\u003e iþ unleds sums was namin haitans Lazarus; "],[45826,"sah atwaurpans was du daura is, banjo fulls. "],[45827,"\u003cspan class=\"citation\"\u003eLUKE 16.21\u003c/span\u003e jah gairnida saþ itan drauhsno þizo driusandeino af biuda þis gabeigins, akei jah hundos atrinnandans bilaigodedun banjos is. "],[45828,"\u003cspan class=\"citation\"\u003eLUKE 16.22\u003c/span\u003e warþ þan gaswiltan þamma unledin jah briggan fram aggilum in barma Abrahamis; "],[45829,"gaswalt þan jah sa gabeiga jah gafulhans warþ. "],[45830,"\u003cspan class=\"citation\"\u003eLUKE 16.23\u003c/span\u003e jah in haljai ushafjands augona seina wisands in balweinim gasaƕ þan Abraham fairraþro jah Lazzaru in barmim is. "],[45831,"\u003cspan class=\"citation\"\u003eLUKE 16.24\u003c/span\u003e jah is ufhropjands..."],[45832,"...\u003cspan class=\"citation\"\u003eLUKE 17.3\u003c/span\u003e jabai frawaurkjai broþar þeins, gasak imma; "],[45833,"jah þan jabai idreigo sik, fraletais imma. "],[45834,"\u003cspan class=\"citation\"\u003eLUKE 17.4\u003c/span\u003e jah jabai sibun sinþam ana dag frawaurkjai du þus, jah sibun sinþam ana dag gawandjai sik qiþands: idreigo mik, fraletais imma. "],[45836,"\u003cspan class=\"citation\"\u003eLUKE 17.5\u003c/span\u003e jah qeþun apaustauleis du fraujin: "],[45837,"biauk uns galaubein. "],[45838,"\u003cspan class=\"citation\"\u003eLUKE 17.6\u003c/span\u003e qaþ þan frauja: "],[45839,"jabai habaidedeiþ galaubein swe kaurno sinapis, aiþþau jus qiþeiþ du bairabagma þamma: "],[59965,"uslausei þuk us waurtim jah ussatei þuk in marein, "],[59966,"jah andhausidedi þau izwis. "],[45841,"\u003cspan class=\"citation\"\u003eLUKE 17.7\u003c/span\u003e ƕas þan izwara skalk aigands arjandan aiþþau haldandan, saei atgaggandin af haiþjai qiþai: "],[45842,"suns hindarleiþ an-kumbei-uh? "],[45843,"\u003cspan class=\"citation\"\u003eLUKE 17.8\u003c/span\u003e ak niu qiþiþ du imma: "],[45844,"manwei ƕa du naht matjau jah bigaurdans andbahtei mis, unte matja jah drigka, jah biþe gamatjis jah gadrigkais þu? "],[45845,"\u003cspan class=\"citation\"\u003eLUKE 17.9\u003c/span\u003e iba þank þu fairhaitis skalka jainamma, unte gatawida þatei anabudan was? "],[45846,"ni man. "],[45847,"\u003cspan class=\"citation\"\u003eLUKE 17.10\u003c/span\u003e swa jah jus, þan taujaiþ alla þo anabudanona izwis, qiþaiþ þatei "],[59967,"skalkos unbrukjai sijum, unte þatei skuldedum taujan gatawidedum. "],[45848,"\u003cspan class=\"citation\"\u003eLUKE 17.11\u003c/span\u003e jah warþ, miþþanei iddja is in Iairusalem, jah is þairhiddja þairh midja Samarian jah Galeilaian. "],[45849,"\u003cspan class=\"citation\"\u003eLUKE 17.12\u003c/span\u003e jah inngaggandin imma in suma haimo, gamotidedun imma taihun þrutsfillai mans, "],[59968,"þaih gastoþun fairraþro. "],[59969,"\u003cspan class=\"citation\"\u003eLUKE 17.13\u003c/span\u003e jah silbans ushofon stibna qiþandans: "],[45851,"Iesu, talzjand, armai unsis! "],[45852,"\u003cspan class=\"citation\"\u003eLUKE 17.14\u003c/span\u003e jah gaumjands qaþ du im: "],[45853,"gaggandans ataugeiþ izwis gudjam. "],[45854,"jah warþ, miþþanei galiþun, gahrainidai waurþun. "],[45855,"\u003cspan class=\"citation\"\u003eLUKE 17.15\u003c/span\u003e iþ ains þan ize gaumjands þammei hrains warþ, gawandida sik miþ stibnai mikilai hauhjands guþ \u003cspan class=\"citation\"\u003eLUKE 17.16\u003c/span\u003e jah draus ana andawleizn faura fotum is awiliudonds imma; "],[45856,"sah was Samareites. "],[45857,"\u003cspan class=\"citation\"\u003eLUKE 17.17\u003c/span\u003e andhafjands þan Iesus qaþ: "],[45858,"niu taihun þai gahrainidai waurþun? "],[45859,"iþ þai niun ƕar? "],[45860,"\u003cspan class=\"citation\"\u003eLUKE 17.18\u003c/span\u003e ni bigitanai waurþun gawandjandans giban wulþu guda, niba sa aljakunja? "],[45861,"\u003cspan class=\"citation\"\u003eLUKE 17.19\u003c/span\u003e jah qaþ du imma: "],[52420,"usstandands gagg, "],[52421,"galaubeins þeina ganasida þuk. "],[45863,"\u003cspan class=\"citation\"\u003eLUKE 17.20\u003c/span\u003e fraihans þan fram Fareisaium: ƕan qimiþ þiudangardi gudis? andhof im jah qaþ: "],[45866,"ni qimiþ þiudangardi gudis miþ atwitainai; "],[45867,"\u003cspan class=\"citation\"\u003eLUKE 17.21\u003c/span\u003e nih qiþand: sai her, aiþþau sai jainar; "],[45869,"sai auk, þiudangardi gudis in izwis ist. "],[45870,"\u003cspan class=\"citation\"\u003eLUKE 17.22\u003c/span\u003e qaþ þan du siponjam: "],[45871,"aþþan qimand dagos, þan gairneiþ ainana þize dage sunaus mans gasaiƕan jah ni gasaiƕiþ. "],[45872,"\u003cspan class=\"citation\"\u003eLUKE 17.23\u003c/span\u003e jah qiþand izwis: sai her, aiþþau sai jainar; "]]