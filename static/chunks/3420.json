[["torot:20180919:usp-sbor:191778","пакы придоша къ цр҃кви. и се ѹслышаша тъ же гл҃ас. "],["torot:20180919:usp-sbor:191780","и видѣша свѣтъ пречюдьнъ въ црк҃ви сѹщь и блг҃оѹханиѥ исхожаше отъ цр҃кве. "],["torot:20180919:usp-sbor:193223","анг҃ли бо бѣша поюще въ неи. "],["torot:20180919:usp-sbor:191782","ѡнѣмъ мнꙗщемъ ꙗко братии полѹнощьноѥ пѣниѥ съвьрьшающемъ. и тако пакы ѿидоша. чающе донъдеже сии съконьчають пѣниѥ. "],["torot:20180919:usp-sbor:191785","и тъгда въшьдъше въ цр҃къвь поѥмлють вьсѧ сѹщаꙗ въ и. "],["torot:20180919:usp-sbor:191786","и тако многашьды приходѧщемъ имъ. и тъ гл҃ас аньгельскыи слышащемъ. "],["torot:20180919:usp-sbor:191788","и се годъ бысть ѹтрьнюѹмѹ пѣнию. "],["torot:20180919:usp-sbor:191789","и пономонареви биющю въ било. тоже они отъшьдъше мало въ лѣсъ. и сѣдъше гл҃аахѹ "],["torot:20180919:usp-sbor:193212","чьто сътворимъ. "],["torot:20180919:usp-sbor:191792","се бо мьнить сѧ намъ привидѣниѥ бысть въ цр҃кви. "],["torot:20180919:usp-sbor:191793","нъ се да ѥгда съберѹть сѧ вьси въ цр҃квь. тъгда шьдъше и ѿ двьрии застѹпивъше вьсѧ ꙗ погѹбимъ. и тако имѣниѥ ихъ възьмемъ. "],["torot:20180919:usp-sbor:191796","тоже тако врагѹ на то ѡстрѧщю ꙗ. хотѧщю тѣмъ оѥ то стадо искоренити ѿ мѣста того. "],["torot:20180919:usp-sbor:191798","нъ обаче ни тако възможе. "],["torot:20180919:usp-sbor:191799","нъ обаче самъ ѿ нихъ побѣженъ бы҃с. б҃ѹ помагающю молитвами пр҃пдбьнааго оц҃ѧ нашего ѳеѡдосиꙗ. "],["torot:20180919:usp-sbor:191801","тъгда бо зълии ти человѣци мало помѹдивъше. и прп҃дбьнѹѹмѹ томѹ стадѹ въшю сѧ въ цр҃квь съ блаженыимь наставьникъмь и пастѹхъмь своимь ѳеѡдосиѥмь. и поющемъ ѹтрьнꙗꙗ псл҃мы. ѹстрьмиши сѧ на нꙗ. акы звѣриѥ дивии. "],["torot:20180919:usp-sbor:191806","таче ꙗко придоша. и се вънезаапѹ чюдо бысть страшьно. "],["torot:20180919:usp-sbor:191808","отъ землꙗ бо възѧтъ сѧ цр҃кы. и съ сѹщиими въ нѥи възиде на въздѹсѣ. ꙗко не мощи имъ дострѣлити ѥꙗ. "],["torot:20180919:usp-sbor:191811","сѹщеи же въ цр҃кви съ блаженыимь не разѹмѣша ни чюша того. "],["torot:20180919:usp-sbor:191812","они же видѣвъше чюдо се. ѹжасоша сѧ. и трепетьни бывъше възвратиша сѧ въ домъ свои. "],["torot:20180919:usp-sbor:191815","и ѿтолѣ ѹмилиша сѧ никомѹже зъла сътворити. ꙗкоже и старѣишинѣ ихъ съ инѣми трьми пришьдъшемъ къ блаженомѹ ѳеѡдосию. покаꙗти сѧ того. и исповѣдати ѥмѹ бывъшеѥ. "],["torot:20180919:usp-sbor:191819","блаженыи же то слышавъ прослави б҃а сп҃съшааго ꙗ ѿ таковыꙗ съмьрьти. "],["torot:20180919:usp-sbor:191820","онъ же поѹчивъ ꙗ ѥже ѡ сп҃сении дш҃и. и тако ѿпѹсти ꙗ славѧща и бл҃годарѧща б҃а о вьсѣхъ сихъ. "],["torot:20180919:usp-sbor:191822","сицево же чюдо ѡ цр҃кви тои. и инъгда пакы видѣ ѥдинъ ѿ болꙗръ хо҃любьцѧ изѧслава. "],["torot:20180919:usp-sbor:191824","ꙗздѧщю томѹ нѣколи въ нощи на поли ꙗко .е҃і҃. попьрищь ѿ манастырѧ блаженааго. и се видѣ цр҃квь ѹ ѡблака сѹщȣ. "],["torot:20180919:usp-sbor:191827","и въ ѹжасти бывъ погъна съ отрокы. хотѧ видѣти каꙗ то ѥсть цр҃кы. "],["torot:20180919:usp-sbor:191829","и се ꙗко доиде манастырѧ блаженааго ѳеѡдосиꙗ. тъгда же ѡномѹ зьрѧщю състѹпи цр҃кы и ста на своѥмь мѣстѣ. "],["torot:20180919:usp-sbor:191831","ѡномȣ же тълъкновъшю въ врата. и вратарю ѿвьрьзъшю ѥмѹ врата. въниде и повѣда блаженомѹ бывъшеѥ ⁘ "],["torot:20180919:usp-sbor:191838","\u003cspan class=\"citation\"\u003eUsp.sbor. 28\u003c/span\u003e и ѿтолѣ часто приходѧше къ нѥмѹ. и насыщаꙗ сѧ ѿ нѥго дх҃овьныихъ тѣхъ словесъ. "],["torot:20180919:usp-sbor:191840","подаваше же и ѿ имѣниꙗ своѥго на състроѥниѥ манастырю. "],["torot:20180919:usp-sbor:191841","и се же пакы инъ болꙗринъ того же хо҃любьцѧ. идыи нѣколи съ кнѧзьмь своимь хо҃любьцьмь на ратьныꙗ. хотѧщемъ имъ брань сътворити. обѣща сѧ въ ѹмѣ своѥмь гл҃ꙗ. ꙗко "],["torot:20180919:usp-sbor:191941","аще възвращю сѧ съдравъ въ домъ свои. то дамь ст҃ѣи бц҃и въ манастырь блаженааго ѳеодосиꙗ .в҃. гривьнѣ золота. "],["torot:20180919:usp-sbor:191847","ѥще же и на иконѹ ст҃ыꙗ б҃цѧ вѣньць ѡкѹю. "],["torot:20180919:usp-sbor:191848","таче бывъшю сънѧтию и многомъ ѿ бою орѹжиѥмь падъшемъ. послѣже побѣжени бывъше ратьнии. "],["torot:20180919:usp-sbor:196962","си же сп҃сени възъвратиша сѧ въ домы своꙗ. "],["torot:20180919:usp-sbor:191851","болꙗринъ же за҃быс ѥже дасть ст҃ѣи бц҃и. "],["torot:20180919:usp-sbor:191852","и се по дьньхъ цѣхъ съпѧщю ѥмѹ въ полѹдн҃е въ храминѣ своѥи. и се приде ѥмѹ гл҃ас страшьнъ. именьмь того зовѹщь ѥго "],["torot:20180919:usp-sbor:191942","клименте. "],["torot:20180919:usp-sbor:191855","онъ же въспрѧнѹвъ и сѣде на ложи. "],["torot:20180919:usp-sbor:191856","ти видѣ иконѹ ст҃ыꙗ бц҃ѧ иже бѣ въ манастыри блаженаго. прѣдъ одръмь ѥго стоꙗщю. "],["torot:20180919:usp-sbor:191858","и гл҃ас ѿ нѥꙗ исхожааше сице. "],["torot:20180919:usp-sbor:191859","въ чьто се клименте ѥже обѣща ми сѧ дати. и нѣси ми далъ. "],["torot:20180919:usp-sbor:191861","нъ се нынѣ гл҃ю ти. "],["torot:20180919:usp-sbor:191862","потъщи сѧ съвьрьшити ѡбѣщаниѥ свое. "],["torot:20180919:usp-sbor:191863","си же рекъши икона ст҃ыꙗ бц҃ѧ. не видима бысть ѿ нѥго. "],["torot:20180919:usp-sbor:191865","тъгда же болꙗринъ тъ въ страсѣ бывъ. таче възьмъ имь же бѣ ѡбѣщалъ сѧ. несъ въ манастырь блаженомѹ ѳеодосию въдасть. "],["torot:20180919:usp-sbor:191868","тако же и вѣньць ст҃ыꙗ бц҃ѧ на иконѣ окова. "],["torot:20180919:usp-sbor:191869","и се же пакы по дн҃ьхъ немнозѣхъ ѹмысли тъ же болꙗринъ дати еваньгелиѥ въ манастырь блаженго. "],["torot:20180919:usp-sbor:191870","таче ꙗко приде къ великѹѹмѹ ѳеодосию въ манастырь. имыи подъ пазѹхою съкръвено ст҃ое еван҃глиѥ. и по мл҃твѣ хотѧщема има сѣсти. ономѹ не ѹ ѥще ꙗвивъшю еуанг҃лиꙗ. гл҃а томȣ блаженыи "],["torot:20180919:usp-sbor:191943","пьрьвѣѥ брате клименте изнеси си ст҃оѥ еуанг҃лиѥ. ѥже имаши въ пазѹсѣ своѥи. и ѥже обѣщалъ ѥси дати ст҃ѣи бц҃и. "],["torot:20180919:usp-sbor:191877","ти тъгда сѧдемъ. "],["torot:20180919:usp-sbor:191878","се слышавъ онъ ѹжасе сѧ ѡ проповѣдании прп҃дбьнааго. "],["torot:20180919:usp-sbor:191879","не бѣ бо никомȣже о томь възвѣстилъ. "],["torot:20180919:usp-sbor:191880","и тако изнесъ ст҃оѥ то еваньгелиѥ. въдасть блаженомѹ на рѹцѣ. "],["torot:20180919:usp-sbor:191882","и тако сѣдъ и дх҃овьныꙗ тоꙗ бесѣды насытивъ сѧ. възврати сѧ въ домъ свои. "],["torot:20180919:usp-sbor:191884","и ѿтолѣ великѹ любъвь имѧаше къ блаженомѹ ѳеодосию. "],["torot:20180919:usp-sbor:191885","и часто прихожааше къ нѥмѹ "],["torot:20180919:usp-sbor:196963","и великѹ пользѹ приимаше ѿ него. "],["torot:20180919:usp-sbor:191886","и ѥгда же сии прихожаахѹ къ нѥмѹ. то же си и тако по бж҃ьствьнѣмь томь ѹчении. прѣдъставлꙗаше тѣмъ трѧпезѹ. ѿ брашьнъ тѣхъ манастырьскыихъ. хлѣбъ сочиво. и мало рыбъ. "],["torot:20180919:usp-sbor:191892","мъногашьды же и х҃олюбьцю изѧславѹ. и таковыихъ брашьнъ въкѹшающю. ꙗкоже и веселѧ сѧ гл҃аше блаженомѹ ѳеѡдосию. "],["torot:20180919:usp-sbor:191895","се ꙗкоже вѣси оч҃е вьсѣхъ благыихъ мира сего испълъни сѧ домъ мои. "],["torot:20180919:usp-sbor:191896","то же нѣсмь тако сладъка брашьна въкѹшалъ. ꙗкоже нынѣ сьде. "],["torot:20180919:usp-sbor:191898","многашьды бо рабомъ моимъ ѹстроившемъ различьнаꙗ и многоцѣньнаꙗ брашьна. ти не сѹть така сладъка. "],["torot:20180919:usp-sbor:191900","нъ молю ти сѧ оч҃е "],["torot:20180919:usp-sbor:191944","повѣжь ми ѿкѹдѹ ѥсть сладость си въ брашьнѣ вашемь. "],["torot:20180919:usp-sbor:191901","тъгда же бо҃дъхновеныи оц҃ь ѳеодосии. хотѧ ѹвѣрити того на любъвь божию. гл҃а емȣ. "],["torot:20180919:usp-sbor:191904","то аще бл҃гыи вл҃дко сиꙗ ѹвѣдѣти хощеши. послѹшаи насъ и повѣдѣ ти. "],["torot:20180919:usp-sbor:191906","ѥгда бо братии манастырѧ сего. хотѧщемъ варити или хлѣбы пещи. или кѹю инȣ слѹжьбѹ творити. тъгда же пьрьвоѥ шьдъ ѥдинъ ѿ нихъ. възьметь бл҃гословление. отъ игѹмена. "]]