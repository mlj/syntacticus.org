[["torot:20180323:sergrad:199121","и сщ҃енномꙋ монастырю началникъ ꙗви сѧ. "],["torot:20180323:sergrad:198780","бг҃ъ бо произведе ѹгодника своег на игꙋменьство. "],["torot:20180323:sergrad:198797","\u003cspan class=\"citation\"\u003eSergij of Radonezh 16\u003c/span\u003e ѡ началѣ игꙋменства ст҃аго. "],["torot:20180323:sergrad:198798","пришед же прпдбныи ѿц҃ъ нашъ игꙋменъ сергіи въ свои емѹ монастыр во ѡбитель ст҃ыѧ троца. "],["torot:20180323:sergrad:198799","братїѧ ж ѹс꙽трѣт꙽ше его и поклон꙽ша сѧ емѹ до землѧ пред ним радостїю исполниша сѧ. "],["torot:20180323:sergrad:198800","ѡн꙽ же вшед въ цр҃ковъ паде лицем на земли "],["torot:20180323:sergrad:199122","со слезами мл҃твꙋ творѧше к невидимомꙋ цр҃ю. "],["torot:20180323:sergrad:198801","възираше на иконѹ ст҃ыѧ троца "],["torot:20180323:sergrad:199123","на помощъ призывааше ст҃ꙋю бдцѹ. слѹжителѧ ж престолꙋ его нбсныѧ силы. прдтчю и мдрыѧ апслы с сими ж началныѧ ст҃лѧ. василїѧ великаго и бг҃ослова григорїѧ. и златаустаго іѡ҃анна. и всѧ ст҃ыѧ ихже мл҃твами просит ѿ десница вседержителѧ. да бы далъ несѹмен꙽но смѣнїе ѹ престола славы стати живоначалныѧ троца. и коснѹти сѧ рѹкама агньца бж҃їѧ. за миръ заколенаго х҃а с҃на бж҃їѧ. "],["torot:20180323:sergrad:198810","и начат бл҃женыи сице къ братїи гл҃ати гсдемъ реченаѧ "],["torot:20180323:sergrad:199126","подвизаите сѧ братиѧ внити ѹскыми враты. "],["torot:20180323:sergrad:198811","нѹжно бо ес црство нбсное и нѹжницы восхищают е. "],["torot:20180323:sergrad:198812","павелъ ж к꙽ галатом гл҃етъ. "],["torot:20180323:sergrad:198813","плѡд дх҃овныи ес. любы радость миръ. терпѣнїе бл҃говѣрїе. кротость. воздержанїе. "],["torot:20180323:sergrad:198816","двдъ рече. "],["torot:20180323:sergrad:198817","прїидѣте чада "],["torot:20180323:sergrad:199128","послѹшаите мене "],["torot:20180323:sergrad:199127","с꙽трахѹ гн҃ю наѹчю вы. "],["torot:20180323:sergrad:198818","и блгсви братїю рекъ к ним. "],["torot:20180323:sergrad:198819","молите братїе о мнѣ. "],["torot:20180323:sergrad:198820","грѹбости бо и неразѹмїѧ исполненъ есмъ. "],["torot:20180323:sergrad:198821","талантъ прїѧхъ вышнѧго ц҃рѧ. ѡ нем꙽же и слово ѿдати ми есть ѡ пас꙽твѣ пещи сѧ словесных ѡвецъ. "],["torot:20180323:sergrad:198823","боꙗзни ѹс꙽трашают꙽ мѧ. слово гсдемъ реченное. "],["torot:20180323:sergrad:198825","иже аще соблазнит единого ѿ малых сих полезно быти емѹ да бы жерновъ ослїи ѡбѧзанъ ѡ выи его и въверженъ в꙽ море. "],["torot:20180323:sergrad:198826","кольми паче иже многи д҃ша погрѹзит во своемъ неразѹмїи. "],["torot:20180323:sergrad:198827","или возмогꙋ деръзновенно гл҃ати. "],["torot:20180323:sergrad:198828","се азъ и дѣти ꙗже ми далъ еси г҃и. "],["torot:20180323:sergrad:198829","и ѹслышѹ ли сїи бж҃ес꙽твеныи глас горним и нижним пастырѧ великаго г҃а. бл҃госръднѣ вѣщающа "],["torot:20180323:sergrad:199130","бл҃гии рабе вѣрне вниди в радѡсть гсда своего. "],["torot:20180323:sergrad:198831","и сїѧ рекъ. помышлѧше во ѹмѣ. житїѧ великих свѣтилъ иже въ плоти живѹще и на земли агг҃льскїи пожиша. рекѹ антонїѧ великаго. и великаго еѵфимїѧ. савѹ осщ҃еннаго. пахомїѧ агг҃ловиднаго. феѡдосїѧ ѡбьщежителѧ и прочих. "],["torot:20180323:sergrad:198839","сихъ житїю и нъравом ѹдивлѧѧ сѧ бл҃женныи. како плотѧни сѹще бес꙽плотныѧ враги победиша. аг҃глом сожители быша. дїѧволꙋ с꙽трашнїи "],["torot:20180323:sergrad:199131","имже цр҃и и чл҃цы ѹдивльше сѧ. к ним приристахꙋ "],["torot:20180323:sergrad:199132","болѧщеи различными недꙋги исцѣлевахꙋ. "],["torot:20180323:sergrad:198844","и в бѣдах теплїи избавители. и ѿ см҃рти скорїи застꙋпницы. на пѹтех и на мори нетрꙋднїи шес꙽твеници. недостатс꙽твꙋющим обилнїи предстатели. нищим кормители. в꙽довам и сиротам неистощаемое съкровище. по бжственомꙋ апслꙋ. "],["torot:20180323:sergrad:198851","аки ничтож имꙋще все содержаще. "],["torot:20180323:sergrad:198852","сих житїѧ на срдцы бл҃женныи молѧше сѧ ко ст҃еи троцы. да бы не возвратно шес꙽твовати по стопам сихъ прпдбных ѿц҃ъ. "],["torot:20180323:sergrad:198854","бжственꙋю на всѧкъ д҃нь слꙋжаше литоргїю. "],["torot:20180323:sergrad:198855","ѹтренѧѧ же и вечернѧѧ мл҃твы нетрѹдно славословѧше. и ѡ смиренїи всего мира. и ѡ бл҃гостоѧнїи ст҃ых цр҃квїи. и о православных цр҃ѣхъ и кнѧѕех и о всѣх православных хрстїѧнехъ. "],["torot:20180323:sergrad:198859","г҃ла къ братїѧмъ "],["torot:20180323:sergrad:199133","подвигъ немалъ длъжно ны есть подвизати сѧ на невидимаго врага. "],["torot:20180323:sergrad:198860","се бо аки левъ рыкаѧ ходитъ. ища когождо хотѧ поглотити. "],["torot:20180323:sergrad:198862","мала ж нѣкаѧ словесы гл҃аше наказаѧ братїю. "],["torot:20180323:sergrad:198863","мнѡжаишаѧ же паче дѣлесы самъ образ бываше братїи. "],["torot:20180323:sergrad:198864","кто достигнет поистине исповѣдати добродѣтел꙽наго житїѧ его. бл҃годати цвѣтѹщи въ дш҃и его. "],["torot:20180323:sergrad:198866","бол꙽ми воѡрѹжаше сѧ на сопротивныѧ силы. силою возмогаем ст҃ыѧ троца. "],["torot:20180323:sergrad:198868","многаж꙽ды же дїѧволъ хотѧ ѹстрашити его. ѡвогда же змїѧми претварѧше сѧ. "],["torot:20180323:sergrad:198870","и очивѣсть или в꙽ кѣлїи. или егда в лѣсѣ бл҃женныи дровца собираше на потребѹ манастырьскѹю. внезаапѹ врагъ мнѡгоѡбразною злою покѹшаше сѧ поне мысль емѹ совратити ѿ мл҃твы. и ѿ добродѣтелных трѹдовъ его. "],["torot:20180323:sergrad:198874","бг҃оносныи ж ѿц҃ъ нашъ сергїе. всѧ непрїѧзненаѧ его мечтанїѧ и козни. аки дымъ раз꙽ганѧѧ и аки паѹчинѹ претерзаше. силою крстною воѡрѹжаемъ. еѵагльское слово на срдце полагаѧ гсдемъ реченнаѧ. "],["torot:20180323:sergrad:198879","се дахъ вамъ власть настѹпати на змїѧ и на скорпїѧ. и на всю силѹ вражїю. "],["torot:20180323:sergrad:198881","въ начало же игѹменьс꙽тва его. бѣаше братїѧ числом два на десѧте мних. кромѣ самого игѹмена третїѧго на десѧт "],["torot:20180323:sergrad:199135","се же число двое на десѧтное обрѣтшее сѧ в них. "],["torot:20180323:sergrad:198884","сице живѧхѹ тогда и по два лѣта и по три. "],["torot:20180323:sergrad:198885","ни же болѣ сего ѹмножаше сѧ. ни же мен꙽ши сего ѹмалѧхѹ сѧ. "],["torot:20180323:sergrad:198887","и аще ли когда единъ ѿ них или ѹмрет или изыдет ѿ обители. то паки дрѹгїи на его мѣсто брат прибѹдет да не число истощимо ѡбрѧщет сѧ. "],["torot:20180323:sergrad:198889","но единаче во едином числѣ двои на десѧтнем бѧхѹ пребывающе. ꙗко нѣкоторым ѿ сего гл҃ати. "],["torot:20180323:sergrad:198891","что ѹбо бѹдет се. "],["torot:20180323:sergrad:198892","или повсегда двѣма на десѧт мнихом быти в꙽ мѣсте семъ. по числѹ .в҃і. апслъ. ꙗкоже есть писано призва г҃ь ѹчн҃ки своѧ и изъбра ѿ них .в҃і. ꙗж и апслы нареч. или пѡ числѹ. двою на десѧть кѡлѣнъ иил҃евъ. или бѹдетъ. по числѹ .в҃і. источникъ водъ. или по числѹ изъбранныхъ каменїи драгихъ .в҃і. быв꙽шихъ на ризах архїереискихъ по чинѹ аароню. "],["torot:20180323:sergrad:198909","\u003cspan class=\"citation\"\u003eSergij of Radonezh 17\u003c/span\u003e и сице имъ пребывающем. дондеж прїиде к ним симонъ ар꙽химан꙽дрит смоленьскїи. "],["torot:20180323:sergrad:198911","и тои разрѹшит число двое на десѧтное. "],["torot:20180323:sergrad:198912","и ѿтолѣ братїѧ мнѡжахѹ сѧ ѿ того дн҃и болѣ. "],["torot:20180323:sergrad:198913","и ѹже числѧхѹ сѧ множаишим числомъ паче нежели двое на десѧтным. "],["torot:20180323:sergrad:198914","елма ж ѡ реченѣм симонѣ въмалѣ помѧнѹхом. и не леню сѧ паки повѣдати ѡ немъ прос꙽траннѣе. егоже памѧть не ѹтаи сѧ. и бесѣда ꙗже о нем ꙗвѣ его творит. "],["torot:20180323:sergrad:198918","и добродѣтели его мало пошедше напреди ꙗвьс꙽твѹют сѧ. "]]