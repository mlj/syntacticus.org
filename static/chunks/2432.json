[["torot:20170213:supr:167684","ꙗ҅коже по о҅бꙑчаю̑ радости благовѣштениꙗ приноситъ чловѣкомъ· и҅ глаголъ е҅теръ крѣпокъ· и҅ а҅рханг҄ель҆скъ· и҅ воѥводь҆скъ свѣть҆лъ· и҅ ль҆вь҆скъ къ противь҆нꙑи҅мъ силамъ· гласомъ велиѥ҅мъ глагол҄етъ· "],["torot:20170213:supr:167690","въꙁмѣте врата кнꙙꙁи ваши· "],["torot:20170213:supr:167691","с н҄имиже въпиѥ҅тъ михаи҅лъ· "],["torot:20170213:supr:167692","и҅ въꙁь҆мѣте сꙙ врата вѣчьнаꙗ· "],["torot:20170213:supr:167693","потом же и҅ силꙑ рѣшꙙ· "],["torot:20170213:supr:167694","о҅тъстѫпите вратници ꙁаконопрѣстѫпꙿнии҆· "],["torot:20170213:supr:167695","такожде владꙑчь҆ствиꙗ съ о҅бластиѭ̑· "],["torot:20170213:supr:167696","съкроушите сꙙ желѣꙁнаꙗ ѫ҅жа· нераꙁдрѣшимаꙗ· "],["torot:20170213:supr:167698","и҅ и҅нъ "],["torot:20170213:supr:172464","постꙑдите сꙙ противь҆нии сѫпостати· "],["torot:20170213:supr:167699","и҅ дрꙋгꙑи҆· "],["torot:20170213:supr:167700","о̑убои҅те сꙙ мѫчител҄е ꙁаконопрѣстѫпꙿнии҆· "],["torot:20170213:supr:167715","вь҆ꙁьмѣте врата кнꙙꙁи ваши "],["torot:20170213:supr:172571","вь҆ꙁь҆мѣте врата· "],["torot:20170213:supr:167716","не о҅тврь҆ꙁѣте бо нъ о҅тъ самѣхъ о҅сновании вь҆ꙁь҆мѣте ꙗ· "],["torot:20170213:supr:167719","въꙁь҆мѣте врата кнꙙꙁи ваши· "],["torot:20170213:supr:167725","тѣмже ни народомъ вашимъ· нъ мь҆нꙙштии҅мъ сꙙ кнꙙꙁемъ бꙑти· повелѣваатъ глагол҄ꙙ· "],["torot:20170213:supr:167728","въꙁь҆мѣте врата кнꙙꙁи ваши "],["torot:20170213:supr:167733","вь҆ꙁь҆мѣте врата· "],["torot:20170213:supr:167734","приде бо х꙯с· небесъскꙑѧ двь҆ри "],["torot:20170213:supr:172574","пѫть҆ сътворите· въшъдъшоуо̑умоу на ꙁападъскꙑѧ ꙁападꙑ· "],["torot:20170213:supr:167737","господь҆ и҅мꙙ ѥ҅моу· и҅ господоу и҅сходꙑ съмрь҆тьнꙑи҅мъ вратомъ· "],["torot:20170213:supr:167739","въходꙑ сь҆мрь҆ть҆нꙑѧ҆ вꙑ сътвористе· "],["torot:20170213:supr:167740","а҅ и҅сходъ самъ сътворитъ приде· "],["torot:20170213:supr:167741","тѣмже вь҆ꙁꙿмѣте врата кнꙙꙁи ваши "],["torot:20170213:supr:172575","вь҆ꙁмѣте и҅ не моудите· "],["torot:20170213:supr:167742","Въꙁꙿмѣте "],["torot:20170213:supr:172576","скоро вь҆ꙁмѣте и҅ не жь҆дѣте· "],["torot:20170213:supr:167745","вь҆ꙁь҆мѣте сꙙ врата вѣчь҆наꙗ҆· "],["torot:20170213:supr:167746","въкоупѣ же силꙑ въскликнѫшꙙ· "],["torot:20170213:supr:167747","въкоупѣ же врата въꙁꙙшꙙ сꙙ· "],["torot:20170213:supr:167748","въкоупѣ желѣꙁꙿнаꙗ ѫ҅жа и҅ верѣѧ съкроушишꙙ сꙙ· "],["torot:20170213:supr:167749","въкоупѣ ꙁатвори о҅тъпадошꙙ· "],["torot:20170213:supr:167750","въкоупѣ о҅снованиꙗ тъмницꙙ подвижашꙙ сꙙ· "],["torot:20170213:supr:167755","о̑устрашишꙙ сꙙ "],["torot:20170213:supr:172582","подвижашꙙ сꙙ· "],["torot:20170213:supr:172581","о̑ужаснѫшꙙ сꙙ "],["torot:20170213:supr:172580","съмꙙтошꙙ сꙙ· "],["torot:20170213:supr:172579","о҅блѣдѣшꙙ "],["torot:20170213:supr:172578","сташꙙ въкоупѣ· "],["torot:20170213:supr:172577","дивишꙙ сꙙ· "],["torot:20170213:supr:167759","недомꙑслишꙙ сꙙ въкоупѣ и҅ вь҆стрепеташꙙ· "],["torot:20170213:supr:167760","и҅ о҅въ и҅хъ ꙁѣѧ стоꙗ҅ше· "],["torot:20170213:supr:167761","о҅въ же колѣнома лице покрꙑваа҅ше· "],["torot:20170213:supr:167762","а҅ дроугꙑи ниць ꙁадь҆хнѣа҅ше сꙙ· "],["torot:20170213:supr:167763","и҅ и҅нъ ꙗ҅ко мрь҆твъ о҅цѣпааше· "],["torot:20170213:supr:167764","а҅ дроугꙑи о̑ужасомъ дръжимъ бѣ· и҅ о҅блѣдѣвъ лежаа҅ше· "],["torot:20170213:supr:167769","тоу сътрꙙсе сꙙ вь҆ н҄емъ· "],["torot:20170213:supr:167770","тоу раꙁвръꙁошꙙ о̑уꙁдꙑ своѧ глагол҄ѫште· "],["torot:20170213:supr:167771","кто сь҆де ѥ҅стъ цѣсарь҆ славѣ· "],["torot:20170213:supr:167772","кто сь҆ ѥ҅стъ таковъи҆· таковаꙗ съ толицѣми сь҆де творꙙ чоудеса· "],["torot:20170213:supr:167774","кто сь҆ ѥ҅стъ цр꙯ь славѣ творꙙи҆ нꙑнꙗ въ а҅дѣ· не бꙑвъшаꙗ никъгдаже въ а҅дѣ· "],["torot:20170213:supr:167776","кꙿто сь҆ ѥ҅стъ и҅ꙁводꙙи҆ о҅тъсѫдоу о҅кованꙑѧ о҅тъ вѣка· "],["torot:20170213:supr:167777","кто сь҆ ѥ҅стъ раꙁдроушивꙑи҆ нашѫ непобѣдимѫѭ̑ дръжавѫ и҅ мѫжь҆ство· "],["torot:20170213:supr:167779","о̑увѣдѣти ли хоштете кто сь҆ ѥ҅стъ цр꙯ь славѣ· "],["torot:20170213:supr:167780","гь крѣпъкъ и҅ силь҆нъ· "],["torot:20170213:supr:167781","г꙯ь силенъ и҅ крѣпъкъ и непобѣдимъ въ бранехъ· "],["torot:20170213:supr:167782","сь҆ ѥ҅стъ о҅тъвръгъи҆ вꙑ отъ небесъскꙑи҅хъ мѣстъ· и҅ о҅ ꙁеми посълавъ· ҆Ѡ о҅каꙿнии ꙁаконопрѣстѫпꙿници мѫчител҄е· "],["torot:20170213:supr:167785","о҅нъ и҅стꙑи ѥ҅стъ съкроушивъи҆ въ їѡ̑рданьскꙑхъ водахъ· главꙑ ꙁмие҅въ вашихъ· "],["torot:20170213:supr:167787","сь҆ и҅стъ ѥ҅стъ· о҅бличивъи крьстомъ· и҅ поꙁороу сътворивъ· и҅ о҅слабл҄ь жилꙑ вашꙙ· "],["torot:20170213:supr:167791","тъ и҅стꙑи ѥ҅стъ· съвꙙꙁавꙑи҆ и҅ о҅мрачъ· и҅ въ беꙁдьнѫ пось҆лавъ вꙑ· "],["torot:20170213:supr:167794","Сь и҅стꙑи҅ ѥ҅стъ посꙑлаѧи вꙑ въ о҅гн҄ь вѣчьнꙑи҆· и҅ вь г҄ео҅нꙿнѫ· "],["torot:20170213:supr:167796","тѣмже не моудите· не жидѣте нъ подвигнѣте сꙙ· и҅ ѫ҅жникꙑ и҅ꙁведѣте ѧ҅же доселѣ пожрѣсте· "],["torot:20170213:supr:167799","ваша бо дръжава о̑уже раꙁдроуши сꙙ· "],["torot:20170213:supr:167800","ваше мѫчител҄ьство о̑уже прѣста· "],["torot:20170213:supr:167802","ваша гръдꙑн҄и до конь҆ца о҅слабѣ· "],["torot:20170213:supr:167803","ваша крѣпость и҅ꙁнеможе и҅ погꙑбе· "],["torot:20170213:supr:167804","сь҆ѧ господьн҄ꙙ силꙑ противънꙑи҅мъ силамъ гл꙯аꙿхѫ· "],["torot:20170213:supr:172600","въкоупѣ же и҅ ть҆штаа҅хѫ сꙙ· "],["torot:20170213:supr:167813","и҅ и҅ни мѫчителꙗ вꙙꙁаахѫ· "],["torot:20170213:supr:167814","и҅ дроуꙁии вѣчь҆нꙑѧ҆ сь҆вꙙꙁьн҄ꙙ и҅споуштаахѫ· "],["torot:20170213:supr:167815","а҅ дроуꙁии҆ слоужаахѫ въскорѣ· "],["torot:20170213:supr:167817","о҅ви же ꙗ҅ко богоу и҅ цѣсароу· и҅ побѣдителю прѣстоꙗ҅хѫ· "],["torot:20170213:supr:167832","и҅ поꙁна гласъ ходꙙштоуо̑умоу въ ть҆мници· "],["torot:20170213:supr:167836","гласъ ногоу е҅тера слꙑшѫ· къ намъ грꙙдѫшта· "],["torot:20170213:supr:167838","и҅ а҅ште тъ въ и҅стинѫ сѣмо прити и҅ꙁволилъ ѥ҅стъ· мꙑ от ѫ҅ꙁъ свободимъ сꙙ· "],["torot:20170213:supr:167840","а҅ште въ и҅стинѫ о҅ного съ нами видимꙿ· мꙑ о҅тъ ѫ҅ꙁъ и҅ꙁбавь҆ꙗ҅емъ сꙙ· "],["torot:20170213:supr:167842","си и҅ подобьнаꙗ симъ а҅дамоу глагол҄ѫштоу· къ вь҆сѣмъ сѫштии҅мъ сь҆ н҄имъ сь҆вꙙꙁь҆н҄емъ· вь҆ниде господь҆ к н҄имъ· побѣдноѥ҅ о҅рѫжьѥ крь҆ста дръжꙙ· Егоже видѣвъ а҅дамъ съꙁъданꙑи прѣжде· и҅ о̑ужасомъ вь҆ꙁбивь прь҆си· вь҆ꙁпи къ вь҆сѣмъ· сь҆пꙙштии҅мъ о҅тъ вѣка· "],["torot:20170213:supr:167850","и҅ рече "],["torot:20170213:supr:172601","господь҆ мои сь҆ всѣми· "],["torot:20170213:supr:167851","и҅ о҅тъвѣштавъ х꙯съ гл꙯а а҅дамови· "],["torot:20170213:supr:167852","и҅ съ д꙯хомъ твои҅мъ· "],["torot:20170213:supr:167853","и҅ їмъ ꙁа рѫкѫ· вь҆скрѣшаатъ глагол҄ꙙ· "],["torot:20170213:supr:167855","вь҆стани сь҆пꙙи҆· "],["torot:20170213:supr:167858","а҅ꙁъ б꙯ъ твои҆ бꙑвꙑи тебе ради сꙑнъ твои҆· нꙑнꙗ глагол҄ꙙ· и҅ по о҅бласти повелѣваѧ сьвꙙꙁьн҄емь҆· "],["torot:20170213:supr:167861","и҅ꙁидѣте· "],["torot:20170213:supr:167862","и҅ сѫштии҅мъ вь҆ ть҆мѣ "],["torot:20170213:supr:172635","просвѣтите сꙙ· "],["torot:20170213:supr:167863","и҅ лежꙙштии҆мъ "],["torot:20170213:supr:172636","вь҆станѣте· "],["torot:20170213:supr:167864","тебѣ повелѣваѭ̑ "],["torot:20170213:supr:172637","вьстани сь҆пꙙи҆· "],["torot:20170213:supr:167865","Не сего бо ради тꙙ сътворихъ· да въ а҅дѣ съвꙙꙁанъ ѥ҅си· "],["torot:20170213:supr:167867","въскрьсни о҅тъ мрьтвꙑи҅хъ· "],["torot:20170213:supr:167868","а҅ꙁъ бо ѥ҅смъ животъ чловѣчь҆скꙑи҆· "],["torot:20170213:supr:167869","въскрь҆сни съꙁь҆даниѥ҆ моѥ҆· "],["torot:20170213:supr:167870","въскрь҆сни ꙁраче мои· бꙑвꙑи по о҅браꙁоу моѥ҅моу· "],["torot:20170213:supr:167872","въстани пои҅ди о҅тъсѫдоу· "],["torot:20170213:supr:167873","и҅ тꙑ бо о҅ мь҆нѣ и҅ а҅ꙁъ о҅ тебѣ· "],["torot:20170213:supr:167875","тебе ради богъ твои҆· бꙑхъ сꙑнъ твои҆· "],["torot:20170213:supr:167877","тебе ради господь сꙑ· приѧхъ о҅браꙁъ твои раба· "],["torot:20170213:supr:167879","тебе ради сꙑ прѣвꙑшь҆и небесъ· придохъ на ꙁемьѭ̑ и҅ подъ ꙁемл҄еѭ̑· "],["torot:20170213:supr:167881","тебе ради чловѣка· бꙑхъ ꙗ҅ко чловѣкъ бес помошти· свободь҆и҅ въ мрь҆твꙑи҅хъ· "],["torot:20170213:supr:167884","тебе ради и҅шъдъшааго о҅тъ врь҆тограда· и҅ю̑деѡ̑мъ прѣданъ бꙑхъ о҅тъ врь҆та· "],["torot:20170213:supr:167886","и҅ въ врьтѣ осѫжденъ бꙑхъ· "],["torot:20170213:supr:167887","виждъ лица моѥго ꙁапл҄ьвань҆ꙗ· ꙗ҅же тебе ради приѧ҅хъ· да тебе о̑устроѭ̑ въ прь҆воѥ дъхновень҆ѥ· "],["torot:20170213:supr:167890","виждь҆ ми ланитама о̑ударань҆ꙗ· ꙗ҅же приѧхъ· да тебѣ раꙁвраштенꙑи ꙁракъ· и҅справь҆ѭ̑ въ прь҆вꙑи҆ о҅браꙁъ ⁘ "],["torot:20170213:supr:167894","Виждъ ми плештьма ранꙑ· ѧ҅же приѧ҅хъ· да раꙁметаѭ̑ твои҅хъ грѣхъ брѣмꙙ· лежꙙштеѥ҆ на плештоу твоѥ҅ю̑· "],["torot:20170213:supr:167898","виждъ мои пригвожденѣи рѫцѣ· и҅же прость҆рѣхъ на дрѣвѣ добрѣ· тебе ради прость҆рь҆шааго на дрѣво рѫцѣ ꙁьлѣ· "],["torot:20170213:supr:167901","виждъ мои пригвожденѣи҆ и҅ прибь҆ѥ҅нѣ на дрѣвѣ ноꙁѣ твоѥ҅ю̑ ради ногоу· текъшоу къ дрѣвоу ꙁь҆лѣ въ шестꙑи дь҆нь҆· "],["torot:20170213:supr:167903","твоѥ о҅сѫждень҆ѥ бꙑстъ вь҆ шестꙑи҆ дь҆нь҆· "],["torot:20170213:supr:167904","и҅ твоѥ посѫждениѥ҆ и҅ раю̑ о҅тврь҆стиѥ҆ сътворихъ· "]]