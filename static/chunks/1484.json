[[22629,"\u003cspan class=\"citation\"\u003eJOHN 9.34\u003c/span\u003e ἀπεκρίθησαν καὶ εἶπαν αὐτῷ· "],[22630,"ἐν ἁμαρτίαις σὺ ἐγεννήθης ὅλος, καὶ σὺ διδάσκεις ἡμᾶς; "],[22631,"καὶ ἐξέβαλον αὐτὸν ἔξω. "],[22632,"\u003cspan class=\"citation\"\u003eJOHN 9.35\u003c/span\u003e Ἤκουσεν Ἰησοῦς ὅτι ἐξέβαλον αὐτὸν ἔξω, καὶ εὑρὼν αὐτὸν εἶπεν· "],[22633,"σὺ πιστεύεις εἰς τὸν υἱὸν τοῦ ἀνθρώπου; "],[22634,"\u003cspan class=\"citation\"\u003eJOHN 9.36\u003c/span\u003e ἀπεκρίθη ἐκεῖνος καὶ εἶπεν· "],[22635,"καὶ τίς ἐστιν, κύριε, ἵνα πιστεύσω εἰς αὐτόν; "],[22636,"\u003cspan class=\"citation\"\u003eJOHN 9.37\u003c/span\u003e εἶπεν αὐτῷ ὁ Ἰησοῦς· "],[22637,"καὶ ἑώρακας αὐτόν, καὶ ὁ λαλῶν μετὰ σοῦ ἐκεῖνός ἐστιν. "],[22638,"\u003cspan class=\"citation\"\u003eJOHN 9.38\u003c/span\u003e ὁ δὲ ἔφη· "],[22639,"πιστεύω, κύριε· "],[22640,"καὶ προσεκύνησεν αὐτῷ. "],[22641,"\u003cspan class=\"citation\"\u003eJOHN 9.39\u003c/span\u003e καὶ εἶπεν ὁ Ἰησοῦς· "],[22642,"εἰς κρίμα ἐγὼ εἰς τὸν κόσμον τοῦτον ἦλθον, ἵνα οἱ μὴ βλέποντες βλέπωσιν καὶ οἱ βλέποντες τυφλοὶ γένωνται. "],[22643,"\u003cspan class=\"citation\"\u003eJOHN 9.40\u003c/span\u003e ἤκουσαν ἐκ τῶν Φαρισαίων οἱ μετ’ αὐτοῦ ὄντες, καὶ εἶπαν αὐτῷ· "],[22644,"μὴ καὶ ἡμεῖς τυφλοί ἐσμεν; "],[22645,"\u003cspan class=\"citation\"\u003eJOHN 9.41\u003c/span\u003e εἶπεν αὐτοῖς ὁ Ἰησοῦς· "],[22646,"εἰ τυφλοὶ ἦτε, οὐκ ἂν εἴχετε ἁμαρτίαν· "],[22647,"νῦν δὲ λέγετε ὅτι "],[64191,"βλέπομεν· "],[22648,"ἡ ἁμαρτία ὑμῶν μένει."],[48696,"\u003cspan class=\"citation\"\u003eJOHN 10.1\u003c/span\u003e Ἀμὴν ἀμὴν λέγω ὑμῖν, "],[48697,"ὁ μὴ εἰσερχόμενος διὰ τῆς θύρας εἰς τὴν αὐλὴν τῶν προβάτων ἀλλὰ ἀναβαίνων ἀλλαχόθεν, ἐκεῖνος κλέπτης ἐστὶν καὶ λῃστής· "],[22650,"\u003cspan class=\"citation\"\u003eJOHN 10.2\u003c/span\u003e ὁ δὲ εἰσερχόμενος διὰ τῆς θύρας ποιμήν ἐστιν τῶν προβάτων. "],[22651,"\u003cspan class=\"citation\"\u003eJOHN 10.3\u003c/span\u003e τούτῳ ὁ θυρωρὸς ἀνοίγει, καὶ τὰ πρόβατα τῆς φωνῆς αὐτοῦ ἀκούει, καὶ τὰ ἴδια πρόβατα φωνεῖ κατ’ ὄνομα καὶ ἐξάγει αὐτά. "],[22652,"\u003cspan class=\"citation\"\u003eJOHN 10.4\u003c/span\u003e ὅταν τὰ ἴδια πάντα ἐκβάλῃ, ἔμπροσθεν αὐτῶν πορεύεται, καὶ τὰ πρόβατα αὐτῷ ἀκολουθεῖ, ὅτι οἴδασιν τὴν φωνὴν αὐτοῦ· "],[22653,"\u003cspan class=\"citation\"\u003eJOHN 10.5\u003c/span\u003e ἀλλοτρίῳ δὲ οὐ μὴ ἀκολουθήσουσιν, ἀλλὰ φεύξονται ἀπ’ αὐτοῦ, ὅτι οὐκ οἴδασιν τῶν ἀλλοτρίων τὴν φωνήν. "],[22654,"\u003cspan class=\"citation\"\u003eJOHN 10.6\u003c/span\u003e Ταύτην τὴν παροιμίαν εἶπεν αὐτοῖς ὁ Ἰησοῦς· "],[22655,"ἐκεῖνοι δὲ οὐκ ἔγνωσαν τίνα ἦν ἃ ἐλάλει αὐτοῖς. "],[22656,"\u003cspan class=\"citation\"\u003eJOHN 10.7\u003c/span\u003e εἶπεν οὖν ὁ Ἰησοῦς· "],[22657,"ἀμὴν ἀμὴν λέγω ὑμῖν ὅτι ἐγώ εἰμι ἡ θύρα τῶν προβάτων. "],[22658,"\u003cspan class=\"citation\"\u003eJOHN 10.8\u003c/span\u003e πάντες ὅσοι ἦλθον κλέπται εἰσὶν καὶ λῃσταί, ἀλλ’ οὐκ ἤκουσαν αὐτῶν τὰ πρόβατα. "],[22659,"\u003cspan class=\"citation\"\u003eJOHN 10.9\u003c/span\u003e ἐγώ εἰμι ἡ θύρα· "],[22660,"δι’ ἐμοῦ ἐάν τις εἰσέλθῃ, σωθήσεται καὶ εἰσελεύσεται καὶ ἐξελεύσεται καὶ νομὴν εὑρήσει. "],[22661,"\u003cspan class=\"citation\"\u003eJOHN 10.10\u003c/span\u003e ὁ κλέπτης οὐκ ἔρχεται εἰ μὴ ἵνα κλέψῃ καὶ θύσῃ καὶ ἀπολέσῃ· "],[22662,"ἐγὼ ἦλθον ἵνα ζωὴν ἔχωσιν καὶ περισσὸν ἔχωσιν. "],[22663,"\u003cspan class=\"citation\"\u003eJOHN 10.11\u003c/span\u003e ἐγώ εἰμι ὁ ποιμὴν ὁ καλός. "],[22664,"ὁ ποιμὴν ὁ καλὸς τὴν ψυχὴν αὐτοῦ τίθησιν ὑπὲρ τῶν προβάτων· "],[22665,"\u003cspan class=\"citation\"\u003eJOHN 10.12\u003c/span\u003e ὁ μισθωτὸς καὶ οὐκ ὢν ποιμήν, οὗ οὐκ ἐστὶν τὰ πρόβατα ἴδια, θεωρεῖ τὸν λύκον ἐρχόμενον καὶ ἀφίησιν τὰ πρόβατα καὶ φεύγει, καὶ ὁ λύκος ἁρπάζει αὐτὰ καὶ σκορπίζει· "],[22666,"\u003cspan class=\"citation\"\u003eJOHN 10.13\u003c/span\u003e ὅτι μισθωτός ἐστιν, καὶ οὐ μέλει αὐτῷ περὶ τῶν προβάτων. "],[22667,"\u003cspan class=\"citation\"\u003eJOHN 10.14\u003c/span\u003e ἐγώ εἰμι ὁ ποιμὴν ὁ καλός, καὶ γινώσκω τὰ ἐμά, καὶ γινώσκουσί με τὰ ἐμά, \u003cspan class=\"citation\"\u003eJOHN 10.15\u003c/span\u003e καθὼς γινώσκει με ὁ πατὴρ καὶ ἐγώ γινώσκω τὸν πατέρα, καὶ τὴν ψυχήν μου τίθημι ὑπὲρ τῶν προβάτων. "],[22668,"\u003cspan class=\"citation\"\u003eJOHN 10.16\u003c/span\u003e καὶ ἄλλα πρόβατα ἔχω, ἃ οὐκ ἔστιν ἐκ τῆς αὐλῆς ταύτης· "],[22669,"καὶ ἐκεῖνα δεῖ με ἀγαγεῖν, καὶ τῆς φωνῆς μου ἀκούσουσιν, καὶ γενήσεται μία ποίμνη, εἷς ποιμήν. "],[22670,"\u003cspan class=\"citation\"\u003eJOHN 10.17\u003c/span\u003e διὰ τοῦτό με ὁ πατὴρ ἀγαπᾷ, ὅτι ἐγὼ τίθημι τὴν ψυχήν μου, ἵνα πάλιν λάβω αὐτήν. "],[22671,"\u003cspan class=\"citation\"\u003eJOHN 10.18\u003c/span\u003e οὐδεὶς αἴρει αὐτὴν ἀπ’ ἐμοῦ, ἀλλ’ ἐγὼ τίθημι αὐτὴν ἀπ’ ἐμαυτοῦ. "],[22672,"ἐξουσίαν ἔχω θεῖναι αὐτήν, καὶ ἐξουσίαν ἔχω πάλιν λαβεῖν αὐτήν· "],[22673,"ταύτην τὴν ἐντολὴν ἔλαβον παρὰ τοῦ πατρός μου. "],[22674,"\u003cspan class=\"citation\"\u003eJOHN 10.19\u003c/span\u003e σχίσμα πάλιν ἐγένετο ἐν τοῖς Ἰουδαίοις διὰ τοὺς λόγους τούτους. "],[22675,"\u003cspan class=\"citation\"\u003eJOHN 10.20\u003c/span\u003e ἔλεγον οὖν πολλοὶ ἐξ αὐτῶν· "],[22676,"δαιμόνιον ἔχει καὶ μαίνεται· "],[22677,"τί αὐτοῦ ἀκούετε; "],[22678,"\u003cspan class=\"citation\"\u003eJOHN 10.21\u003c/span\u003e ἄλλοι ἔλεγον· "],[22679,"ταῦτα τὰ ῥήματα οὐκ ἔστιν δαιμονιζομένου· "],[22680,"μὴ δαιμόνιον δύναται τυφλῶν ὀφθαλμοὺς ἀνοῖξαι; "],[22681,"\u003cspan class=\"citation\"\u003eJOHN 10.22\u003c/span\u003e Ἐγένετο δὲ τὰ ἐνκαίνια ἐν τοῖς Ἱεροσολύμοις· "],[22682,"χειμὼν ἦν· "],[22683,"\u003cspan class=\"citation\"\u003eJOHN 10.23\u003c/span\u003e καὶ περιεπάτει ὁ Ἰησοῦς ἐν τῷ ἱερῷ ἐν τῇ στοᾷ Σολομῶνος. "],[22684,"\u003cspan class=\"citation\"\u003eJOHN 10.24\u003c/span\u003e ἐκύκλωσαν οὖν αὐτὸν οἱ Ἰουδαῖοι καὶ ἔλεγον αὐτῷ· "],[22685,"ἕως πότε τὴν ψυχὴν ἡμῶν αἴρεις; "],[22686,"εἰ σὺ εἶ ὁ Χριστός, εἰπὸν ἡμῖν παρρησίᾳ. "],[22687,"\u003cspan class=\"citation\"\u003eJOHN 10.25\u003c/span\u003e ἀπεκρίθη ὁ Ἰησοῦς· "],[22688,"εἶπον ὑμῖν, καὶ οὐ πιστεύετε· "],[22689,"τὰ ἔργα ἃ ἐγὼ ποιῶ ἐν τῷ ὀνόματι τοῦ πατρός μου, ταῦτα μαρτυρεῖ περὶ ἐμοῦ· "],[22690,"\u003cspan class=\"citation\"\u003eJOHN 10.26\u003c/span\u003e ἀλλὰ ὑμεῖς οὐ πιστεύετε, ὅτι οὐκ ἐστὲ ἐκ τῶν προβάτων τῶν ἐμῶν. "],[22691,"\u003cspan class=\"citation\"\u003eJOHN 10.27\u003c/span\u003e τὰ πρόβατα τὰ ἐμὰ τῆς φωνῆς μου ἀκούουσιν, καὶ ἐγώ γινώσκω αὐτά, καὶ ἀκολουθοῦσίν μοι, \u003cspan class=\"citation\"\u003eJOHN 10.28\u003c/span\u003e καὶ ἐγώ δίδωμι αὐτοῖς ζωὴν αἰώνιον, καὶ οὐ μὴ ἀπόλωνται εἰς τὸν αἰῶνα, καὶ οὐχ ἁρπάσει τις αὐτὰ ἐκ τῆς χειρός μου. "]]