[["proiel:20180408:greek-nt:25118","\u003cspan class=\"citation\"\u003eACTS 5.14\u003c/span\u003e μᾶλλον δὲ προσετίθεντο πιστεύοντες τῷ κυρίῳ πλήθη ἀνδρῶν τε καὶ γυναικῶν, \u003cspan class=\"citation\"\u003eACTS 5.15\u003c/span\u003e ὥστε καὶ εἰς τὰς πλατείας ἐκφέρειν τοὺς ἀσθενεῖς καὶ τιθέναι ἐπὶ κλιναρίων καὶ κραβάττων, ἵνα ἐρχομένου Πέτρου καὶ ἄν ἡ σκιὰ ἐπισκιάσῃ τινὶ αὐτῶν. "],["proiel:20180408:greek-nt:25119","\u003cspan class=\"citation\"\u003eACTS 5.16\u003c/span\u003e συνήρχετο δὲ καὶ τὸ πλῆθος τῶν πέριξ πόλεων Ἱερουσαλήμ, φέροντες ἀσθενεῖς καὶ ὀχλουμένους ὑπὸ πνευμάτων ἀκαθάρτων, οἵτινες ἐθεραπεύοντο ἅπαντες. "],["proiel:20180408:greek-nt:25120","\u003cspan class=\"citation\"\u003eACTS 5.17\u003c/span\u003e Ἀναστὰς δὲ ὁ ἀρχιερεὺς καὶ πάντες οἱ σὺν αὐτῷ, ἡ οὖσα αἵρεσις τῶν Σαδδουκαίων, ἐπλήσθησαν ζήλου \u003cspan class=\"citation\"\u003eACTS 5.18\u003c/span\u003e καὶ ἐπέβαλον τὰς χεῖρας ἐπὶ τοὺς ἀποστόλους καὶ ἔθεντο αὐτοὺς ἐν τηρήσει δημοσίᾳ. "],["proiel:20180408:greek-nt:48838","\u003cspan class=\"citation\"\u003eACTS 5.19\u003c/span\u003e ἄγγελος δὲ κυρίου διὰ νυκτὸς ἀνοίξας τὰς θύρας τῆς φυλακῆς ἐξαγαγών τε αὐτοὺς εἶπεν, "],["proiel:20180408:greek-nt:48839","\u003cspan class=\"citation\"\u003eACTS 5.20\u003c/span\u003e πορεύεσθε καὶ σταθέντες λαλεῖτε ἐν τῷ ἱερῷ τῷ λαῷ πάντα τὰ ῥήματα τῆς ζωῆς ταύτης. "],["proiel:20180408:greek-nt:25122","\u003cspan class=\"citation\"\u003eACTS 5.21\u003c/span\u003e ἀκούσαντες δὲ εἰσῆλθον ὑπὸ τὸν ὄρθρον εἰς τὸ ἱερὸν καὶ ἐδίδασκον. "],["proiel:20180408:greek-nt:25123","παραγενόμενος δὲ ὁ ἀρχιερεὺς καὶ οἱ σὺν αὐτῷ συνεκάλεσαν τὸ συνέδριον καὶ πᾶσαν τὴν γερουσίαν τῶν υἱῶν Ἰσραήλ, καὶ ἀπέστειλαν εἰς τὸ δεσμωτήριον ἀχθῆναι αὐτούς. "],["proiel:20180408:greek-nt:48840","\u003cspan class=\"citation\"\u003eACTS 5.22\u003c/span\u003e οἱ δὲ παραγενόμενοι ὑπηρέται οὐχ εὗρον αὐτοὺς ἐν τῇ φυλακῇ, "],["proiel:20180408:greek-nt:48841","ἀναστρέψαντες δὲ ἀπήγγειλαν \u003cspan class=\"citation\"\u003eACTS 5.23\u003c/span\u003e λέγοντες ὅτι "],["proiel:20180408:greek-nt:74851","τὸ δεσμωτήριον εὕρομεν κεκλεισμένον ἐν πάσῃ ἀσφαλείᾳ καὶ τοὺς φύλακας ἑστῶτας ἐπὶ τῶν θυρῶν, "],["proiel:20180408:greek-nt:48842","ἀνοίξαντες δὲ ἔσω, οὐδένα εὕρομεν. "],["proiel:20180408:greek-nt:25125","\u003cspan class=\"citation\"\u003eACTS 5.24\u003c/span\u003e ὡς δὲ ἤκουσαν τοὺς λόγους τούτους ὅ τε στρατηγὸς τοῦ ἱεροῦ καὶ οἱ ἀρχιερεῖς, διηπόρουν περὶ αὐτῶν τί ἂν γένοιτο τοῦτο. "],["proiel:20180408:greek-nt:25126","\u003cspan class=\"citation\"\u003eACTS 5.25\u003c/span\u003e παραγενόμενος δέ τις ἀπήγγειλεν αὐτοῖς ὅτι "],["proiel:20180408:greek-nt:74853","ἰδοὺ οἱ ἄνδρες οὓς ἔθεσθε ἐν τῇ φυλακῇ εἰσὶν ἐν τῷ ἱερῷ ἑστῶτες καὶ διδάσκοντες τὸν λαόν. "],["proiel:20180408:greek-nt:48843","\u003cspan class=\"citation\"\u003eACTS 5.26\u003c/span\u003e Τότε ἀπελθὼν ὁ στρατηγὸς σὺν τοῖς ὑπηρέταις ἦγεν αὐτούς, οὐ μετὰ βίας, "],["proiel:20180408:greek-nt:48844","ἐφοβοῦντο γὰρ τὸν λαόν, ἵνα μὴ λιθασθῶσιν· "],["proiel:20180408:greek-nt:25128","\u003cspan class=\"citation\"\u003eACTS 5.27\u003c/span\u003e ἀγαγόντες δὲ αὐτοὺς ἔστησαν ἐν τῷ συνεδρίῳ. "],["proiel:20180408:greek-nt:48845","καὶ ἐπηρώτησεν αὐτοὺς ὁ ἀρχιερεὺς \u003cspan class=\"citation\"\u003eACTS 5.28\u003c/span\u003e λέγων, "],["proiel:20180408:greek-nt:48846","παραγγελίᾳ παρηγγείλαμεν ὑμῖν μὴ διδάσκειν ἐπὶ τῷ ὀνόματι τούτῳ; "],["proiel:20180408:greek-nt:25130","καὶ ἰδοὺ πεπληρώκατε τὴν Ἱερουσαλὴμ τῆς διδαχῆς ὑμῶν, καὶ βούλεσθε ἐπαγαγεῖν ἐφ’ ἡμᾶς τὸ αἷμα τοῦ ἀνθρώπου τούτου. "],["proiel:20180408:greek-nt:48847","\u003cspan class=\"citation\"\u003eACTS 5.29\u003c/span\u003e ἀποκριθεὶς δὲ Πέτρος καὶ οἱ ἀπόστολοι εἶπαν, "],["proiel:20180408:greek-nt:48848","πειθαρχεῖν δεῖ θεῷ μᾶλλον ἢ ἀνθρώποις. "],["proiel:20180408:greek-nt:25132","\u003cspan class=\"citation\"\u003eACTS 5.30\u003c/span\u003e ὁ θεὸς τῶν πατέρων ἡμῶν ἤγειρεν Ἰησοῦν, ὃν ὑμεῖς διεχειρίσασθε κρεμάσαντες ἐπὶ ξύλου· "],["proiel:20180408:greek-nt:25133","\u003cspan class=\"citation\"\u003eACTS 5.31\u003c/span\u003e τοῦτον ὁ θεὸς ἀρχηγὸν καὶ σωτῆρα ὕψωσεν τῇ δεξιᾷ αὐτοῦ, τοῦ δοῦναι μετάνοιαν τῷ Ἰσραὴλ καὶ ἄφεσιν ἁμαρτιῶν. "],["proiel:20180408:greek-nt:25134","\u003cspan class=\"citation\"\u003eACTS 5.32\u003c/span\u003e καὶ ἡμεῖς ἐσμεν μάρτυρες τῶν ῥημάτων τούτων, καὶ τὸ πνεῦμα τὸ ἅγιον ὃ ἔδωκεν ὁ θεὸς τοῖς πειθαρχοῦσιν αὐτῷ. "],["proiel:20180408:greek-nt:25135","\u003cspan class=\"citation\"\u003eACTS 5.33\u003c/span\u003e οἱ δὲ ἀκούσαντες διεπρίοντο καὶ ἐβουλεύοντο ἀνελεῖν αὐτούς. "],["proiel:20180408:greek-nt:48849","\u003cspan class=\"citation\"\u003eACTS 5.34\u003c/span\u003e Ἀναστὰς δέ τις ἐν τῷ συνεδρίῳ Φαρισαῖος ὀνόματι Γαμαλιήλ, νομοδιδάσκαλος τίμιος παντὶ τῷ λαῷ, ἐκέλευσεν ἔξω βραχὺ τοὺς ἀνθρώπους ποιῆσαι, "],["proiel:20180408:greek-nt:48850","\u003cspan class=\"citation\"\u003eACTS 5.35\u003c/span\u003e εἶπέν τε πρὸς αὐτούς, "],["proiel:20180408:greek-nt:48851","ἄνδρες Ἰσραηλεῖται, προσέχετε ἑαυτοῖς ἐπὶ τοῖς ἀνθρώποις τούτοις τί μέλλετε πράσσειν. "],["proiel:20180408:greek-nt:25137","\u003cspan class=\"citation\"\u003eACTS 5.36\u003c/span\u003e πρὸ γὰρ τούτων τῶν ἡμερῶν ἀνέστη Θευδᾶς, λέγων εἶναί τινα ἑαυτόν, ᾧ προσεκλίθη ἀνδρῶν ἀριθμὸς ὡς τετρακοσίων· "],["proiel:20180408:greek-nt:25138","ὃς ἀνῃρέθη, καὶ πάντες ὅσοι ἐπείθοντο αὐτῷ διελύθησαν καὶ ἐγένοντο εἰς οὐδέν. "],["proiel:20180408:greek-nt:25139","\u003cspan class=\"citation\"\u003eACTS 5.37\u003c/span\u003e μετὰ τοῦτον ἀνέστη Ἰούδας ὁ Γαλιλαῖος ἐν ταῖς ἡμέραις τῆς ἀπογραφῆς καὶ ἀπέστησεν λαὸν ὀπίσω αὐτοῦ· "],["proiel:20180408:greek-nt:25140","καὶ ἐκεῖνος ἀπώλετο, καὶ πάντες ὅσοι ἐπείθοντο αὐτῷ διεσκορπίσθησαν. "],["proiel:20180408:greek-nt:48852","\u003cspan class=\"citation\"\u003eACTS 5.38\u003c/span\u003e καὶ τὰ νῦν λέγω ὑμῖν, "],["proiel:20180408:greek-nt:48853","ἀπόστητε ἀπὸ τῶν ἀνθρώπων τούτων καὶ ἄφετε αὐτούς· "],["proiel:20180408:greek-nt:25142","ὅτι ἐὰν ᾖ ἐξ ἀνθρώπων ἡ βουλὴ αὕτη ἢ τὸ ἔργον τοῦτο, καταλυθήσεται· "],["proiel:20180408:greek-nt:25143","\u003cspan class=\"citation\"\u003eACTS 5.39\u003c/span\u003e εἰ δὲ ἐκ θεοῦ ἐστιν, οὐ δυνήσεσθε καταλῦσαι αὐτούς, μήποτε καὶ θεομάχοι εὑρεθῆτε. "],["proiel:20180408:greek-nt:25144","\u003cspan class=\"citation\"\u003eACTS 5.40\u003c/span\u003e ἐπείσθησαν δὲ αὐτῷ, καὶ προσκαλεσάμενοι τοὺς ἀποστόλους δείραντες παρήγγειλαν μὴ λαλεῖν ἐπὶ τῷ ὀνόματι τοῦ Ἰησοῦ καὶ ἀπέλυσαν. "],["proiel:20180408:greek-nt:25145","\u003cspan class=\"citation\"\u003eACTS 5.41\u003c/span\u003e Οἱ μὲν οὖν ἐπορεύοντο χαίροντες ἀπὸ προσώπου τοῦ συνεδρίου ὅτι κατηξιώθησαν ὑπὲρ τοῦ ὀνόματος ἀτιμασθῆναι· "],["proiel:20180408:greek-nt:25146","\u003cspan class=\"citation\"\u003eACTS 5.42\u003c/span\u003e πᾶσάν τε ἡμέραν ἐν τῷ ἱερῷ καὶ κατ’ οἶκον οὐκ ἐπαύοντο διδάσκοντες καὶ εὐαγγελιζόμενοι τὸν Χριστόν, Ἰησοῦν."],["proiel:20180408:greek-nt:25147","\u003cspan class=\"citation\"\u003eACTS 6.1\u003c/span\u003e Ἐν δὲ ταῖς ἡμέραις ταύταις πληθυνόντων τῶν μαθητῶν ἐγένετο γογγυσμὸς τῶν Ἑλληνιστῶν πρὸς τοὺς Ἑβραίους, ὅτι παρεθεωροῦντο ἐν τῇ διακονίᾳ τῇ καθημερινῇ αἱ χῆραι αὐτῶν. "],["proiel:20180408:greek-nt:48854","\u003cspan class=\"citation\"\u003eACTS 6.2\u003c/span\u003e προσκαλεσάμενοι δὲ οἱ δώδεκα τὸ πλῆθος τῶν μαθητῶν εἶπαν, "],["proiel:20180408:greek-nt:48855","οὐκ ἀρεστόν ἐστιν ἡμᾶς καταλείψαντας τὸν λόγον τοῦ θεοῦ διακονεῖν τραπέζαις· "]]