[[18536,"sic est omnis qui natus est ex Spiritu "],[18537,"\u003cspan class=\"citation\"\u003eJOHN 3.9\u003c/span\u003e respondit Nicodemus et dixit ei "],[18538,"quomodo possunt haec fieri "],[18539,"\u003cspan class=\"citation\"\u003eJOHN 3.10\u003c/span\u003e respondit Iesus et dixit ei "],[18540,"tu es magister Israhel et haec ignoras "],[18541,"\u003cspan class=\"citation\"\u003eJOHN 3.11\u003c/span\u003e amen amen dico tibi quia quod scimus loquimur et quod vidimus testamur et testimonium nostrum non accipitis "],[18542,"\u003cspan class=\"citation\"\u003eJOHN 3.12\u003c/span\u003e si terrena dixi vobis et non creditis quomodo si dixero vobis caelestia credetis "],[18544,"\u003cspan class=\"citation\"\u003eJOHN 3.13\u003c/span\u003e et nemo ascendit in caelum nisi qui descendit de caelo Filius hominis qui est in caelo "],[18545,"\u003cspan class=\"citation\"\u003eJOHN 3.14\u003c/span\u003e et sicut Moses exaltavit serpentem in deserto ita exaltari oportet Filium hominis \u003cspan class=\"citation\"\u003eJOHN 3.15\u003c/span\u003e ut omnis qui credit in ipso non pereat sed habeat vitam aeternam "],[18547,"\u003cspan class=\"citation\"\u003eJOHN 3.16\u003c/span\u003e sic enim dilexit Deus mundum ut Filium suum unigenitum daret ut omnis qui credit in eum non pereat sed habeat vitam aeternam "],[18549,"\u003cspan class=\"citation\"\u003eJOHN 3.17\u003c/span\u003e non enim misit Deus Filium suum in mundum ut iudicet mundum sed ut salvetur mundus per ipsum "],[48251,"\u003cspan class=\"citation\"\u003eJOHN 3.18\u003c/span\u003e qui credit in eum non iudicatur "],[48252,"qui autem non credit iam iudicatus est quia non credidit in nomine unigeniti Filii Dei "],[18552,"\u003cspan class=\"citation\"\u003eJOHN 3.19\u003c/span\u003e hoc est autem iudicium quia lux venit in mundum et dilexerunt homines magis tenebras quam lucem "],[18554,"erant enim eorum mala opera "],[18555,"\u003cspan class=\"citation\"\u003eJOHN 3.20\u003c/span\u003e omnis enim qui mala agit odit lucem et non venit ad lucem ut non arguantur opera eius "],[18556,"\u003cspan class=\"citation\"\u003eJOHN 3.21\u003c/span\u003e qui autem facit veritatem venit ad lucem ut manifestentur eius opera quia in Deo sunt facta "],[18557,"\u003cspan class=\"citation\"\u003eJOHN 3.22\u003c/span\u003e post haec venit Iesus et discipuli eius in iudaeam terram "],[18558,"et illic demorabatur cum eis et baptizabat "],[18559,"\u003cspan class=\"citation\"\u003eJOHN 3.23\u003c/span\u003e erat autem et Iohannes baptizans in Aenon iuxta Salim quia aquae multae erant illic et adveniebant et baptizabantur "],[18561,"\u003cspan class=\"citation\"\u003eJOHN 3.24\u003c/span\u003e nondum enim missus fuerat in carcerem Iohannes "],[18562,"\u003cspan class=\"citation\"\u003eJOHN 3.25\u003c/span\u003e facta est ergo quaestio ex discipulis Iohannis cum Iudaeis de purificatione "],[18563,"\u003cspan class=\"citation\"\u003eJOHN 3.26\u003c/span\u003e et venerunt ad Iohannem et dixerunt ei "],[18564,"rabbi qui erat tecum trans Iordanen cui tu testimonium perhibuisti ecce hic baptizat et omnes veniunt ad eum "],[18565,"\u003cspan class=\"citation\"\u003eJOHN 3.27\u003c/span\u003e respondit Iohannes et dixit "],[18566,"non potest homo accipere quicquam nisi fuerit ei datum de caelo "],[18567,"\u003cspan class=\"citation\"\u003eJOHN 3.28\u003c/span\u003e ipsi vos mihi testimonium perhibetis quod dixerim ego "],[18568,"non sum Christus sed quia missus sum ante illum "],[18570,"\u003cspan class=\"citation\"\u003eJOHN 3.29\u003c/span\u003e qui habet sponsam sponsus est "],[18571,"amicus autem sponsi qui stat et audit eum gaudio gaudet propter vocem sponsi "],[18572,"hoc ergo gaudium meum impletum est "],[18573,"\u003cspan class=\"citation\"\u003eJOHN 3.30\u003c/span\u003e illum oportet crescere me autem minui "],[18574,"\u003cspan class=\"citation\"\u003eJOHN 3.31\u003c/span\u003e qui desursum venit supra omnes est "],[18575,"qui est de terra de terra est et de terra loquitur "],[18576,"qui de caelo venit supra omnes est "],[18577,"\u003cspan class=\"citation\"\u003eJOHN 3.32\u003c/span\u003e et quod vidit et audivit hoc testatur "],[18578,"et testimonium eius nemo accipit "],[18579,"\u003cspan class=\"citation\"\u003eJOHN 3.33\u003c/span\u003e qui accipit eius testimonium signavit quia Deus verax est "],[18580,"\u003cspan class=\"citation\"\u003eJOHN 3.34\u003c/span\u003e quem enim misit Deus verba Dei loquitur "],[18581,"non enim ad mensuram dat Deus Spiritum "],[18582,"\u003cspan class=\"citation\"\u003eJOHN 3.35\u003c/span\u003e Pater diligit Filium et omnia dedit in manu eius "],[48253,"\u003cspan class=\"citation\"\u003eJOHN 3.36\u003c/span\u003e qui credit in Filium habet vitam aeternam "],[48254,"qui autem incredulus est Filio non videbit vitam sed ira Dei manet super eum "],[18584,"\u003cspan class=\"citation\"\u003eJOHN 4.1\u003c/span\u003e ut ergo cognovit Iesus quia audierunt Pharisaei quia Iesus plures discipulos facit et baptizat quam Iohannes \u003cspan class=\"citation\"\u003eJOHN 4.2\u003c/span\u003e quamquam Iesus non baptizaret sed discipuli eius \u003cspan class=\"citation\"\u003eJOHN 4.3\u003c/span\u003e reliquit Iudaeam et abiit iterum in Galilaeam "],[18585,"\u003cspan class=\"citation\"\u003eJOHN 4.4\u003c/span\u003e oportebat autem eum transire per Samariam "],[18586,"\u003cspan class=\"citation\"\u003eJOHN 4.5\u003c/span\u003e venit ergo in civitatem Samariae quae dicitur Sychar iuxta praedium quod dedit Iacob Ioseph filio suo "],[18587,"\u003cspan class=\"citation\"\u003eJOHN 4.6\u003c/span\u003e erat autem ibi fons Iacob "],[18588,"Iesus ergo fatigatus ex itinere sedebat sic super fontem "],[18589,"hora erat quasi sexta "],[18590,"\u003cspan class=\"citation\"\u003eJOHN 4.7\u003c/span\u003e venit mulier de Samaria haurire aquam "],[18591,"dicit ei Iesus "],[18592,"da mihi bibere "],[18593,"\u003cspan class=\"citation\"\u003eJOHN 4.8\u003c/span\u003e discipuli enim eius abierant in civitatem ut cibos emerent "],[18594,"\u003cspan class=\"citation\"\u003eJOHN 4.9\u003c/span\u003e dicit ergo ei mulier illa samaritana "],[18595,"quomodo tu Iudaeus cum sis bibere a me poscis quae sum mulier samaritana "],[18596,"non enim coutuntur Iudaei Samaritanis "]]