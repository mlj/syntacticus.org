[["torot:20170213:domo:164455","и въредь никто не вѣритъ "],["torot:20170213:domo:164379","\u003cspan class=\"citation\"\u003eDomostroj 63\u003c/span\u003e ѯ҃г "],["torot:20170213:domo:164458","Оуказъ ключникѹ какъ держать на погребе всѧкои запасъ просолнои и в бочкахъ и в кадехъ и в мѣрникехъ и во тчанехъ, и в ведерцахъ мѧсо рыба копѹста ѡгѹрцы сливы, лимоны икра рыжики грѹзьди "],["torot:20170213:domo:164382","Все бы то стоѧло, непочатые и початые сосѹды в росоле да пригнетено дощечкою да и каменемъ тежелымъ "],["torot:20170213:domo:164459","а ѡгѹрцы, и сливы и лимоны в росоле же бы были "],["torot:20170213:domo:164460","а ѡгѹрцы решеточкоюж пригнетены подъ камешкомъ легонько, "],["torot:20170213:domo:164385","а плеснь всегды счищать и росоломъ дополнивати "],["torot:20170213:domo:164461","а которои росолъ пахнетъ затхолы и его сливать да свѣжимъ дополнивати россоливъ "],["torot:20170213:domo:164462","да толко которои просолъ не в росоле стоитъ ино верхнеи рѧдъ зниетъ "],["torot:20170213:domo:164463","а не в береженье ино испортїтсѧ "],["torot:20170213:domo:164466","а то все в лѣте все засекати "],["torot:20170213:domo:164468","а мѧсо по времени вывѣшивати "],["torot:20170213:domo:164469","а и в рыбе только дѹхъ поѧвитсѧ ино перемывъ вывѣшивать же "],["torot:20170213:domo:164470","а котораѧ рыба всѧкаѧ, и мѧсо солено на провѣсъ, и вывешивати под веснѹ, "],["torot:20170213:domo:164388","и ка выветрело и есть поспѣло, "],["torot:20170213:domo:164389","ино ѿ стропа збирати да переносити в сѹшило "],["torot:20170213:domo:164471","да что пригоже вѣшати "],["torot:20170213:domo:164472","а иное в стопѹ класти, "],["torot:20170213:domo:164390","а рыба прѹтоваѧ в рогожи вертетъ "],["torot:20170213:domo:164482","а пласти по полице класти, "],["torot:20170213:domo:164391","а подпариванаѧ в крошню чтобы вѣтръ проходилъ "],["torot:20170213:domo:164483","котораѧ какъ пригоже такъ дерьжати "],["torot:20170213:domo:164484","а ѡ всемъ ѡ томъ какъ беречи в начале писано. "],["torot:20170213:domo:164392","а в житницах и в закромѣхъ и в сѹшилех всѧкаго ѡбилїѧ пересматривати, "],["torot:20170213:domo:164393","притчею которою накапало или навѧло или сыро или затлосѧ или поплесневело или слеглосѧ ино то рассыпавъ на сонцѣ пересѹшивати или в печехъ, "],["torot:20170213:domo:164394","а что попортилосѧ ин то напередь ести и в заимъ давати и милостыню и нѹжнымъ "],["torot:20170213:domo:164486","а толко много ино оупродастъ "],["torot:20170213:domo:164488","а которои свѣжеи сѹхой в береженье стоитъ ино то вдаль блюсти, "],["torot:20170213:domo:164395","а питье всѧкое и меды и пива и морсы и вишьни в патокѣ ι яблока и грѹши в патоке и в квасѹ и брѹсничнаѧ вода по томѹ же, кои бочки в ледѹ засѣчены и тѣ дерати вполне "],["torot:20170213:domo:164489","а которое питье стоитъ не вполне ино дополнивати, и в ледѹ засѣкати "],["torot:20170213:domo:165548","а толко которое питье тронѹлосѧ ѡкисло или поплесневело ино то по малымъ сѹдомъ растачивати "],["torot:20170213:domo:165550","д то борзо изведет "],["torot:20170213:domo:165549","а которое свѣжее вдаль блюсти и вполне держати "],["torot:20170213:domo:165551","ι яблока и грѹши и вишни ι ягоды то бы было в росоле "],["torot:20170213:domo:165552","а плѣснь счищать "],["torot:20170213:domo:165554","и подсытивъ доливать и что как пригоже "],["torot:20170213:domo:165553","а на лѣдникѣ полное питье и ествѹ в ледѹ засѣкши держать ино не портитца "],["torot:20170213:domo:165556","а платье всѧкое и таваръ которое в полатахъ, и в клѣтехъ, и в онбарехъ и в лавкахъ, и в сѹндѹкех и в бочкахъ и в коробьѧх, и верхьнее, и нижьнее, и новое и ветчаное, дорогое и дешевое и оусчины и полотна того всего лѣте пересматривати, и розвѣшивати, и пересѹшивати и перетрѧсывати "],["torot:20170213:domo:165557","а которое попортилосѧ, того починит и нового и ветчаного, "],["torot:20170213:domo:189715","ι ѡпѧть по старомѹ хорошо оукъладывати, "],["torot:20170213:domo:164409","и держат то в сѹше и в покрыте, и за замкомъ, "],["torot:20170213:domo:164411","а сѣно толко накапало или навьѧло или сыро или слеглосѧ или затхлосѧ ино его в вѣдренои дн҃ь в солнечнои, ι на вѣтръ выносить ис сѣнницы да просѹшить и перетрѧсть "],["torot:20170213:domo:165559","да и ѡпѧть в сенницѹ скласть, "],["torot:20170213:domo:164413","а в стогѹ толко слеглосѧ или затхлосѧ по томѹ же розослать и перетрѧсть, и просѹшить ι ѡпѧть хорошенько сметать, "],["torot:20170213:domo:164415","да толко таково ино продастъ или лошедми кармить, "],["torot:20170213:domo:164416","д то изводит кое попортилосѧ, "],["torot:20170213:domo:164417","а много ино продастъ, "],["torot:20170213:domo:164418","а кое доброе ино дале блюсть, "],["torot:20170213:domo:164419","и в сѹше покласть "],["torot:20170213:domo:165560","ι сѣнницы оукрыти "],["torot:20170213:domo:164492","\u003cspan class=\"citation\"\u003eDomostroj 64\u003c/span\u003e ѯд҃ "],["torot:20170213:domo:165561","Послание, ι наказанїе ото ѿц҃а, к сынѹ, "],["torot:20170213:domo:164493","Бл҃гословенїе ѿ бл҃говѣщеньскаго попа селивестра. возлюбленномѹ моемѹ единородно сн҃ѹ анфимѹ "],["torot:20170213:domo:165562","милое мое чадо дорогое, "],["torot:20170213:domo:164495","послѹшай ѿц҃а своего назанїе рождьшаго тѧ и воспитавшаго в добре наказанїи, и в заповедехъ гсднихъ, и състрахѹ бж҃їю и бж҃ественомѹ писанїю изѹченѹ и всѧкомѹ законѹ хрстиѧньскомѹ, и промыслѹ добромѹ. во всѧкихъ торговлехъ, и во всѧких товарехъ наказанѹ, "],["torot:20170213:domo:164501","и ст҃льское блгословенїе на себѣ имѣешь, и црское госѹдарево жалованїе и гсдрни црц҃ы и братїи его и всехъ болѧръ, "],["torot:20170213:domo:164503","и з добрыми людми, водишисѧ, "],["torot:20170213:domo:164504","и со многими иноземцы великаѧ торговлѧ, и дрѹжба есть "],["torot:20170213:domo:164506","все еси доброе полѹчилъ, "],["torot:20170213:domo:164507","ι оумѣи еси совершити ѡ бѕ҃ѣ, "],["torot:20170213:domo:189901","яко же начато прї нашемъ попеченїи, и по насъ тако же бы бг҃ъ соблюлъ по томѹ жити, "],["torot:20170213:domo:164510","и законномѹ бракѹ сочтах тебѣ оу добрѹ родителю бл҃годарнѹю дщерь, "],["torot:20170213:domo:164511","и блгсвилъ есми тобѧ всѧкою ст҃ынею, и чстными крсты и ст҃ыми ѡбразы и благословеннымъ стѧжанием яко же мню ѿ праведныхъ трѹдовъ "],["torot:20170213:domo:165563","а в невѣданїи, бг҃ъ правитель, "],["torot:20170213:domo:164514","и нн҃ѣ оубо сн҃ѹ анфимъ предаю тебѣ и порѹчаю и ѡставлѧю, создатели нашемѹ добромѹ блюстителю ис҃ѹ х҃ѹ, и его мт҃ри прчстыѧ бц҃а и застѹпнице нашей помощнице, и всемъ ст҃ымъ яко же рече писанїе "],["torot:20170213:domo:165564","подщисѧ дѣти ѡставити наказаны в заповедехъ гснихъ, "],["torot:20170213:domo:164518","лѹчше неправеднаго богатества аще и в праведнемъ оубожестве неже бы въ неправеднем богатествѣ. "],["torot:20170213:domo:164519","и ты чадо блюдисѧ неправеднаго имѣнїѧ "],["torot:20170213:domo:165566","а твори добраѧ дѣла, "],["torot:20170213:domo:164520","имѣй чада великѹю вѣрѹ к бг҃ѹ "],["torot:20170213:domo:165567","всѣ ѹпованїе возлогай на га҃, "],["torot:20170213:domo:164522","прибѣгай всегды с вѣрою ко ст҃ымъ бж҃їимъ цр҃квамъ, "],["torot:20170213:domo:164523","заоутрени не просыпаи "],["torot:20170213:domo:165570","ѡбѣдни не прогѹливаи "],["torot:20170213:domo:165569","вечерни не погреши "],["torot:20170213:domo:165568","и не пропиваи павечерница, "],["torot:20170213:domo:164524","и полѹнощница и часы в домѹ своемъ всегды по всѧ дн҃и пѣти "],["torot:20170213:domo:165571","то всѧкомѹ хрстїѧнинѹ бж҃їи долгъ. "],["torot:20170213:domo:164525","аще возможно по времени прибавиш правила, "],["torot:20170213:domo:164526","на твоемъ произволенїи болшѹю млсть ѿ бг҃а обрѧщеши, "],["torot:20170213:domo:164527","а в цсркви бж҃їи, и домѹ на правиле и на всѧком моленїи, и самъ, и женѹ и детеи, и домочатцовъ, стоѧти "],["torot:20170213:domo:165574","со страхомъ богови молититисѧ "],["torot:20170213:domo:165573","и со вниманїемъ слѹшати, "]]