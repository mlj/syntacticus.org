[["torot:20180323:lav:125713","сѣде кнѧжа ту. в переяславци. \u003cspan class=\"citation\"\u003eLav. 65.18\u003c/span\u003e емлѧ дань на грьцѣх. "],["torot:20180323:lav:125716","\u003cspan class=\"citation\"\u003eLav. 65.19\u003c/span\u003e В лѣт .҂ѕ҃.у҃.о҃ѕ·:- Придоша печенѣзи на \u003cspan class=\"citation\"\u003eLav. 65.20\u003c/span\u003e руску землю первое. "],["torot:20180323:lav:125718","а с҃тославъ бѧше переяславци. "],["torot:20180323:lav:125719","\u003cspan class=\"citation\"\u003eLav. 65.21\u003c/span\u003e и затворисѧ волга въ градѣ. со \u003cspan class=\"citation\"\u003eLav. 65.22\u003c/span\u003e оунуки своими ярополкомъ. и ѡльгомъ. и \u003cspan class=\"citation\"\u003eLav. 65.23\u003c/span\u003e володимеромъ въ градѣ киевѣ. "],["torot:20180323:lav:125723","и ѡступиша \u003cspan class=\"citation\"\u003eLav. 65.24\u003c/span\u003e градъ в силѣ велицѣ. "],["torot:20180323:lav:125724","бещислено \u003cspan class=\"citation\"\u003eLav. 65.25\u003c/span\u003e множьство ѡколо града. "],["torot:20180323:lav:125725","и не бѣ льзѣ изъ \u003cspan class=\"citation\"\u003eLav. 65.26\u003c/span\u003e града вылѣсти. ни вѣсти послати. "],["torot:20180323:lav:125727","изнемогаху \u003cspan class=\"citation\"\u003eLav. 65.27\u003c/span\u003e же людье гладомъ и водою. "],["torot:20180323:lav:125728","собравшесѧ людье. \u003cspan class=\"citation\"\u003eLav. 65.28\u003c/span\u003e ѡноя страны днѣпра в лодьяхъ. ѡб ону \u003cspan class=\"citation\"\u003eLav. 65.29\u003c/span\u003e страну стояху. "],["torot:20180323:lav:125731","и не бѣ льзѣ внити в киевъ. и \u003cspan class=\"citation\"\u003eLav. 65.30\u003c/span\u003e ни единому ихъ. ни изъ града к онѣмъ. "],["torot:20180323:lav:125734","\u003cspan class=\"citation\"\u003eLav. 66.1\u003c/span\u003e въстужіша людье въ градѣ. "],["torot:20180323:lav:125735","и рѣша "],["torot:20180323:lav:141082","не ли \u003cspan class=\"citation\"\u003eLav. 66.2\u003c/span\u003e кого иже бы моглъ на ѡну страну доити. "],["torot:20180323:lav:125736","и реч \u003cspan class=\"citation\"\u003eLav. 66.3\u003c/span\u003e имъ "],["torot:20180323:lav:141085","аще кто не приступить с утра. предатисѧ \u003cspan class=\"citation\"\u003eLav. 66.4\u003c/span\u003e имамъ печенѣгомъ. "],["torot:20180323:lav:125738","и реч единъ ѡтрокъ "],["torot:20180323:lav:141086","азъ \u003cspan class=\"citation\"\u003eLav. 66.5a\u003c/span\u003e преиду. "],["torot:20180323:lav:125739","и рѣша "],["torot:20180323:lav:141087","\u003cspan class=\"citation\"\u003eLav. 66.5b\u003c/span\u003e иди. "],["torot:20180323:lav:125740","ѡн же изиде изъ града \u003cspan class=\"citation\"\u003eLav. 66.6\u003c/span\u003e с уздою. "],["torot:20180323:lav:125741","и ристаша сквозѣ печенѣги гл҃ѧ. "],["torot:20180323:lav:125742","не \u003cspan class=\"citation\"\u003eLav. 66.7\u003c/span\u003e видѣ ли конѧ никтоже. "],["torot:20180323:lav:125743","бѣ бо оумѣя печенѣжьски. "],["torot:20180323:lav:125744","\u003cspan class=\"citation\"\u003eLav. 66.8\u003c/span\u003e и мнѧхуть и своего. "],["torot:20180323:lav:125745","яко приближисѧ \u003cspan class=\"citation\"\u003eLav. 66.9\u003c/span\u003e к рѣцѣ. сверга порты "],["torot:20180323:lav:141088","сунусѧ въ \u003cspan class=\"citation\"\u003eLav. 66.10\u003c/span\u003e днѣпръ и побреде. "],["torot:20180323:lav:125747","видѣвше же печенѣзи оустремишасѧ \u003cspan class=\"citation\"\u003eLav. 66.11\u003c/span\u003e на нь. стрѣлѧюще его. "],["torot:20180323:lav:125749","и не могоша \u003cspan class=\"citation\"\u003eLav. 66.12\u003c/span\u003e ему ничтоже створити. "],["torot:20180323:lav:125750","ѡни же видѣвше с оноя \u003cspan class=\"citation\"\u003eLav. 66.13\u003c/span\u003e страны. и приѣхаша в лодьи противу ему. "],["torot:20180323:lav:125752","и \u003cspan class=\"citation\"\u003eLav. 66.14\u003c/span\u003e взѧша и в лодью. "],["torot:20180323:lav:125753","и прівезоша и къ дружинѣ. "],["torot:20180323:lav:125754","\u003cspan class=\"citation\"\u003eLav. 66.15\u003c/span\u003e и реч имъ "],["torot:20180323:lav:141089","аще не путе заоутра \u003cspan class=\"citation\"\u003eLav. 66.16\u003c/span\u003e къ городу предатис хотѧть людье печенѣгомъ. "],["torot:20180323:lav:125755","\u003cspan class=\"citation\"\u003eLav. 66.17\u003c/span\u003e реч же воевода ихъ. имѧнемъ прѣтичь. "],["torot:20180323:lav:125757","подъступимъ \u003cspan class=\"citation\"\u003eLav. 66.18\u003c/span\u003e заоутра в лодьях. "],["torot:20180323:lav:125758","и попадше кнѧгиню и \u003cspan class=\"citation\"\u003eLav. 66.19\u003c/span\u003e кнѧжичѣ оумчимъ на сю страну. "],["torot:20180323:lav:125759","аще ли сего не \u003cspan class=\"citation\"\u003eLav. 66.20\u003c/span\u003e створимъ погубити ны имать с҃тославъ. "],["torot:20180323:lav:125760","яко \u003cspan class=\"citation\"\u003eLav. 66.21\u003c/span\u003e быс заоутра всѣдъше в лодью протиоу свѣту \u003cspan class=\"citation\"\u003eLav. 66.22\u003c/span\u003e и въструбиша вельми. "],["torot:20180323:lav:125761","и людье въ градѣ кликнуша. "],["torot:20180323:lav:125762","\u003cspan class=\"citation\"\u003eLav. 66.23\u003c/span\u003e печенѣзи же мнѣша кнѧзѧ пришедша. "],["torot:20180323:lav:125763","\u003cspan class=\"citation\"\u003eLav. 66.24\u003c/span\u003e побѣгоша разно ѿ града. "],["torot:20180323:lav:125764","и изиде ѡльга со \u003cspan class=\"citation\"\u003eLav. 66.25\u003c/span\u003e оунуки и с людми к лодьѣ. "],["torot:20180323:lav:125765","видѣвъ же се \u003cspan class=\"citation\"\u003eLav. 66.26\u003c/span\u003e кнѧзь печенѣжьскии. възратисѧ единъ къ воеводѣ \u003cspan class=\"citation\"\u003eLav. 66.27\u003c/span\u003e прѣтичю. "],["torot:20180323:lav:125767","и реч "],["torot:20180323:lav:141094","кто се приде. "],["torot:20180323:lav:125768","и реч ему "],["torot:20180323:lav:141095","\u003cspan class=\"citation\"\u003eLav. 66.28\u003c/span\u003e лодья ѡноя страны. "],["torot:20180323:lav:125769","и реч кнѧзь печенѣжьскии. "],["torot:20180323:lav:125770","\u003cspan class=\"citation\"\u003eLav. 66.29\u003c/span\u003e а ты кнѧзь ли еси. "],["torot:20180323:lav:125771","ѡнъ же реч "],["torot:20180323:lav:141096","азъ есмь \u003cspan class=\"citation\"\u003eLav. 66.30\u003c/span\u003e мужь его. "],["torot:20180323:lav:125772","и пришелъ есмь въ сторожех. "],["torot:20180323:lav:125773","\u003cspan class=\"citation\"\u003eLav. 67.1\u003c/span\u003e по мнѣ идеть полкъ со кнѧземъ. бещисла \u003cspan class=\"citation\"\u003eLav. 67.2\u003c/span\u003e множьство. "],["torot:20180323:lav:125775","се же реч грозѧ имъ. "],["torot:20180323:lav:125776","реч же кнѧзь \u003cspan class=\"citation\"\u003eLav. 67.3\u003c/span\u003e печенѣжьскии къ прѣтичю. "],["torot:20180323:lav:125777","буди ми другъ. "],["torot:20180323:lav:125778","ѡнъ \u003cspan class=\"citation\"\u003eLav. 67.4\u003c/span\u003e же реч "],["torot:20180323:lav:141097","тако створю. "],["torot:20180323:lav:125779","и подаста руку межю собою. "],["torot:20180323:lav:125780","\u003cspan class=\"citation\"\u003eLav. 67.5\u003c/span\u003e и въдасть печенѣжьскии кнѧзь прѣтичю. конь. \u003cspan class=\"citation\"\u003eLav. 67.6\u003c/span\u003e саблю. стрѣлы. "],["torot:20180323:lav:125781","ѡнъ же дасть ему. бронѣ. \u003cspan class=\"citation\"\u003eLav. 67.7\u003c/span\u003e щитъ. мечь. "],["torot:20180323:lav:125782","ѿступища печенѣзи ѿ града. "],["torot:20180323:lav:125783","\u003cspan class=\"citation\"\u003eLav. 67.8\u003c/span\u003e и не бѧше льзѣ конѧ напоити. "],["torot:20180323:lav:125784","на лыбеди печенѣзи. "],["torot:20180323:lav:125785","\u003cspan class=\"citation\"\u003eLav. 67.9\u003c/span\u003e и послаша кияне къ с҃тославу гл҃ще. "],["torot:20180323:lav:125786","ты \u003cspan class=\"citation\"\u003eLav. 67.10\u003c/span\u003e кнѧже чюжея земли ищеши и блюдеши. "],["torot:20180323:lav:125787","а своея \u003cspan class=\"citation\"\u003eLav. 67.11\u003c/span\u003e сѧ ѡхабивъ. "],["torot:20180323:lav:125788","малы бо насъ не взѧша печенѣзи. \u003cspan class=\"citation\"\u003eLav. 67.12\u003c/span\u003e мт҃рь твою и дѣти твои. "],["torot:20180323:lav:125790","аще не поидеши \u003cspan class=\"citation\"\u003eLav. 67.13\u003c/span\u003e ни ѡбраниши насъ. да паки ны возмуть. "],["torot:20180323:lav:125792","\u003cspan class=\"citation\"\u003eLav. 67.14\u003c/span\u003e аще ти не жаль ѡчины своея. ни мт҃ре стары \u003cspan class=\"citation\"\u003eLav. 67.15\u003c/span\u003e суща и дѣтии своих. "],["torot:20180323:lav:125794","то слышавъ с҃тославъ. \u003cspan class=\"citation\"\u003eLav. 67.16\u003c/span\u003e вборзѣ всѣде на конѣ съ дружиною своею. "],["torot:20180323:lav:125796","и \u003cspan class=\"citation\"\u003eLav. 67.17\u003c/span\u003e приде киеву "],["torot:20180323:lav:141099","цѣлова мт҃рь свою. и дѣти своя. "],["torot:20180323:lav:125798","\u003cspan class=\"citation\"\u003eLav. 67.18\u003c/span\u003e и съжали сѧ ѡ бывшемъ ѿ печенѣгъ. "]]