[["torot:20180919:supr:85231","видиши ли небо се. коль͗ добро ѥ͑стъ видѣти и͑ коль велико. и͑ земь͗ѭ҄ колика ѥ͑стъ. и͑ вь͗са я͑же на н҄еи͗ чоудь͗на. "],["torot:20180919:supr:85235","ничтоже о͑тъ вь͗сего того тъчь͗но ѥ͑стъ. блаженъства праведъныи͑хъ. "],["torot:20180919:supr:85237","си бо мимоходⱕтъ. "],["torot:20180919:supr:85238","а͑ наша прѣбываѭ҄тъ. "],["torot:20180919:supr:85239","ѥ͑динъ даръ желѣѭ҄ вѣнь͗ць праведь͗ныи͗. "],["torot:20180919:supr:85240","ѥ͑динѫ славѫ хоштѫ видѣти. и͑ цѣсарествиѥ небесь͗ноѥ. "],["torot:20180919:supr:85242","зѣло любь͗ѭ҄ вышь͗нѫѭ҄ честь͗. "],["torot:20180919:supr:85243","мѫкы сⱕ боѭ҄ г҄еѡ҄нь͗скыѧ. "],["torot:20180919:supr:85244","о҄устрашаѭ҄ сⱕ о͑ного о͑гн҄ѣ. "],["torot:20180919:supr:85245","а͑ прѣтимаа͑го вами не боѭ҄ сⱕ. я͑ко клеврѣтъ ми ѥ͑стъ "],["torot:20180919:supr:122599","о҄умѣѥ͑тъ говѣти. небрѣгѫштиїхъ о͑ коумирѣхъ. "],["torot:20180919:supr:85248","стрѣлы о͑трочиѧ имамъ раны вашⱕ. "],["torot:20180919:supr:85249","тѣло бо биѥ͑ши. ѥ͑же а͑ште дрь͗зѣ сътрь͗питъ. славь͗нѣѥ вѣнь͗чаѥ͑тъ сⱕ. "],["torot:20180919:supr:85261","нъ не страшивомъ прѣтіте. ни о҄ужасъныи͑мъ. ни пристрашь͗нымъ. "],["torot:20180919:supr:85264","по божиї же любʼви ѥ͑се мы. и͑ на колеси привⱕзани быти готови. и͑ вⱕзани быти и͑ жегоми. и͑ вь͗сѣкъ о͑бразъ мѫкы приѧ͑ти. "],["torot:20180919:supr:85268","ѥ͑гда же си слыша величавыи͗ о͑нъ и͑ сверѣпыи͗. не сътръпѣвъ дръзости мѫжь͗. прѣвъзвь͗рѣвъ яростиѭ҄. съматраʼше коѥ͑ би примышл҄ениѥ͑ и͑зобрѣсти. да би длъгѫ и͑ лютѫ и͑мʼ. сътворилъ съмрьть. "],["torot:20180919:supr:85274","о͑брѣте же о҄умышл҄ениѥ͗. "],["torot:20180919:supr:85275","съмотрите же како ѥ͑стъ люто. "],["torot:20180919:supr:85276","съмотривъ бо ѥ͑стъство тоѧ земьѧ. я͑ко стоудень͗ велика ѥ͑стъ вь н҄еи. и͑ година врѣмене я͑ко зимна. ношть͗ съглⱕдавъ вь͗ н҄еи͑же паче лютость͗ бываѥ͑тъ. нъ и͑ сѣвероу тъгда въ тѫ ношть͗ вѣѭ҄штоу. повелѣ вь͗сѣхъ о͑бнажьше. на я͑снѣ посрѣдѣ града съмрь͗зъшемъ сⱕ о҄умрѣти. "],["torot:20180919:supr:85283","о͑баче вѣсте ѥ͑лико васъ и͑скоусисте зимѫ. я͑ко тⱕжекъ ѥ͑стъ о͑бразъ тоѧ мѫкы. "],["torot:20180919:supr:85285","нѣстъ бо и͑нѣмъ о҄указати нъ и͑скоушь͗шиїмъ͗. "],["torot:20180919:supr:85286","тѣло бо вь͗ стоудень͗ въпадъ. запрь͗ва о҄убо вь͗се о͑синяѥ͑тъ. съсѣдаѭ҄шти сⱕ крь͗ви. "],["torot:20180919:supr:85289","потомъ възмѫштаѥ͑тъ сⱕ. и͑ въскыпитъ. зѫбомъ зыбь͗ѭ҄штемъ сⱕ. жиламъ съгръждаѭ҄штемъ сⱕ. и͑ вь͗семоу тѣлоу невол҄еѭ҄ сълⱕцаѭ҄штоу сⱕ. "],["torot:20180919:supr:85669","болѣзнь͗ же напрасна и͑ люта и͑ неи͑здрічема. до самѣхъ о҄удовъ доходⱕшти. болѣзнь͗но творитъ. мразимыи͑мъ чоуи͑ство. "],["torot:20180919:supr:85298","потомь͗ краи о͑тъпадаѭ҄т. тѣла. я͑коже о͑гн҄емъ горѫштемъ. "],["torot:20180919:supr:85301","о͑тъгонима бо топлота о͑тъ конецъ тѣла. и͑ въбѣгаѭ҄шти въ глѫбинѫ чⱕсти. о͑ть͗ н҄ихъже о͑тъстѫпила. мрь͗твы о͑ставья͑ѥ͑тъ. а͑ вь͗ н҄ⱕже въстѫпаѥ͑тъ болѣзни въноситъ. по малоу съмрь͗ти находⱕшти мразомъ. "],["torot:20180919:supr:85307","тъгда о҄убо прісѫждени бышⱕ на я͑снѣ вь͗сѫ ношть стояти. ѥ͑гда вѣтръ лютъ сѣверъ вѣя͑ше не прѣстаѧ. "],["torot:20180919:supr:85309","ѥ͑зеро же бѣ о͑ н҄емъже и͑ градъ сътворенъ быстъ. вь͗ н҄емь͗же си истрадаа͑хѫ ст͆ии͗. я͑коже се пол҄е сътворено бѣ. кон҄емъ тешти. "],["torot:20180919:supr:122602","то прѣтворь͗шоу мразѹ ѥ͑го и͑ съмръзъше сⱕ велми. пѣши и͑ съноузни по н҄емоу хождаа͑хѫ. "],["torot:20180919:supr:85315","рѣкы же прісно текѫштⱕ сташⱕ помръзъшⱕ. "],["torot:20180919:supr:85316","мⱕкъкоѥ͑ же ѥ͑стъство водь͗ноѥ͑. камениѥ подраживо прѣтвори сⱕ. "],["torot:20180919:supr:85318","сѣверъ же лютъ вѣѧ вь͗се вь͗ н҄емъже дш͆а бѣ на съмрʼть͗ рѣа͑ше. "],["torot:20180919:supr:85319","тъгда о҄убо слышавъше повелѣниѥ͑. съмотри же ми вь͗ се мѣсто. непобѣдимоѥ͑ же мѫжь сь радостиѭ҄. о͑тъвръгъ къждо и͑ послѣдь͗н҄ѫѫ срачицѫ къ съмрь͗ти мразь͗нѣи͑ и͑дѣа͑хѫ. я͑коже се богатъство грабити. сами себе поо҄уштаѭ҄ште и͑ глагол҄ѫште·"],["torot:20180919:supr:85325","ѥ͑да съ ризъ съвлачимъ сⱕ. "],["torot:20180919:supr:85326","нъ ветъхаго чловѣка о͑тълагаѥ͑мъ. тьлѣѥ͑маа͑го похоть͗ми прѣль͗сти. "],["torot:20180919:supr:85328","хвалимъ тⱕ г͆и съ сеѭ҄ ризоѭ҄. и͑ грѣхъ съ себе съвлачⱕште. "],["torot:20180919:supr:85330","пон҄еже за зʼмия͗ о͑блѣкохомъ сⱕ ха͆ дѣл҄ьма съвлѣцѣмъ сⱕ. "],["torot:20180919:supr:85331","не мозѣмъ ризъ штⱕдѣти за породѫ ѭ҄же погоубихомъ. "],["torot:20180919:supr:85332","чʼто въздамъ гв͆и. "],["torot:20180919:supr:85333","съвлѣченъ быстъ и͑ нашь г͆ь. "],["torot:20180919:supr:85334","чʼто ѥ͑стъ велико рабови тожде подъѧ͑ти ѥ͑же и͑ г͆ь. "],["torot:20180919:supr:85335","паче же и͑ самого г͆а мы ѥ͑смъ съвль͗къшеи. "],["torot:20180919:supr:85336","о͑и͑ми бо дръзнѫшⱕ сътворіти. "],["torot:20180919:supr:85337","о͑ни съвлѣкошⱕ и͑ раздѣлишⱕ ризы. "],["torot:20180919:supr:85338","велʼмі о҄убо напсанѫ нашѫ хоулѫ. собоѭ҄ о͑ставимъ. "],["torot:20180919:supr:85340","люта ѥ͑стъ зима нъ сладъка порода. "],["torot:20180919:supr:85341","болѣзньно съмрьзениѥ. нь͗ сласть͗нъ покои. "],["torot:20180919:supr:85343","мало дожʼдѣмъ. "],["torot:20180919:supr:85344","и͑ лоно а͑враа͑ма патриа͑рха покрыѥтъ ны. "],["torot:20180919:supr:85345","ѥ͑дноѭ҄ ноштиѭ҄ вь͗сь͗ вѣкъ и͑змѣнимъ. "],["torot:20180919:supr:85346","сь͗жь͗жена бѫди нога. да въи͑нѫ сь͗ а͑гг҄елы ликоуѥ͑тъ. "],["torot:20180919:supr:85348","о͑тⱕта бѫди рѫка. да и͑матъ дръзновениѥ. къ владыцѣ въздѣа͑ти сⱕ. "],["torot:20180919:supr:85351","колико о͑тъ нашихъ о͑и͑мъ. на рати падошⱕ. цр͆оу тьлѣнь͗ноуо҄умоу прия͑знь͗ хранⱕште. "],["torot:20180919:supr:85354","мы же за прия͑знь͗ и͑стовааго цр͆ѣ. живота сего не прѣдамъ ли. "],["torot:20180919:supr:85356","колико зълодѣи͑скѫ сьмрь͗ть͗ приѧ͑шⱕ. ѧ͑ти бывъше о͑ неправь͗дахъ. "],["torot:20180919:supr:85358","мы же по правь͗дѣ не сътрь͗пимъ ли. "],["torot:20180919:supr:85359","съ͗мрьти не о҄уклонимъ сⱕ ѡ҄ сь͗вои͑ны. "],["torot:20180919:supr:85360","не дадимъ заждⱕ дия͑волови. "],["torot:20180919:supr:85361","пль͗ти сѫтъ "],["torot:20180919:supr:122598","не поштⱕдимъ. "],["torot:20180919:supr:85362","пон҄еже бо вь͗сѣко о҄умрѣти ѥ͑стъ. о͑умрѣмъ да о͑живемъ. "],["torot:20180919:supr:186490","да бѫдѫтъ жрь͗тва тѣлеса наша. прѣдъ тобоѭ҄ г͆и. "],["torot:20180919:supr:85366","и͑ да приѧ͗ти бѫдемъ. я͑коже жрь͗тва жива благоприѧтъна тебѣ. "],["torot:20180919:supr:186729","стоудениѭ҄ сеѭ҄. вь͗сежегоми. добро приношениѥ. ново вь͗съжежениѥ. не о͑гн҄емь͗ ни стоудениѭ҄ жь͗ремо. "],["torot:20180919:supr:85373","Си словеса о҄утѣшьная. подаваѭ҄ште дроугъ дроугоу. и͑ дроугъ дроуга поо҄уштаѭ҄ште. я͑коже се страждѫ на рати творⱕште. ношть͗ проваждаахѫ. трьпⱕште страсть. добл҄ьно радоуѭ҄ште сⱕ. о͑ надѣѥ͑мыи͑хъ. рѫгаѭ҄ште сⱕ противънѹо҄умоу. "],["torot:20180919:supr:85763","ѥ͑дʼна же бѣ молитва вь͗сѣхъ. "],["torot:20180919:supr:85383","Четыре десⱕте вьнидохомъ въ подвигъ сь. "],["torot:20180919:supr:85765","м͆ вѣньчани бѫдѣмъ владыко. "],["torot:20180919:supr:85385","да не о͑станетъ ни ѥ͑динъ же о͑тъ чисмене. "],["torot:20180919:supr:85386","чьстьно ѥ͑стъ чисмⱕ ѥ͑же почелъ ѥ͑си. четырь͗ми десⱕты дь͗нии поста. и͑мʼже вь͗закониѥ͗ вь͗ниде миръ. "],["torot:20180919:supr:85389","Четырʼми десⱕты дьнь͗ми постомъ. и͑лия г͆а и͑зискавъ г͆а видѣлъ. "],["torot:20180919:supr:85391","молитва же тѣхъ така бѣ. "],["torot:20180919:supr:85392","ѥ͑динъ же о͑тъ чисмене о͑слабѣвъ. противѫ лютыи͑мъ бѣжавъ о͑тиде. "],["torot:20180919:supr:85394","сѣтованиѥ безмѣрно ст͆ыи͑мъ. о͑ставилъ "],["torot:20180919:supr:85781","мол҄ения и͑хъ г͆ь. бес конь͗ца быти. "],["torot:20180919:supr:85397","поставь͗ѥ͑ны бо стрѣшти мѫченикы. близъ нѣкʼде въ бан҄и грѣѥ͑мъ. съмотрааше бѫдѫштаа͑го. готовъ приѥ͑мл҄ⱕ о͑тъ о͑и͑мъ прибѣгаѭ҄штии͑хъ къ н҄емоу. "]]