[["proiel:20170214:gothic-nt:57022","wairþs ist, þammei fragibis þata; "],["proiel:20170214:gothic-nt:45319","\u003cspan class=\"citation\"\u003eLUKE 7.5\u003c/span\u003e unte frijoþ þiuda unsara, jah swnagogein is gatimrida unsis. "],["proiel:20170214:gothic-nt:45320","\u003cspan class=\"citation\"\u003eLUKE 7.6\u003c/span\u003e iþ Iesus iddjuh miþ im. "],["proiel:20170214:gothic-nt:45321","jah juþan ni fairra wisandin imma þamma garda, insandida du imma sa hundafads frijonds, qiþands du imma: "],["proiel:20170214:gothic-nt:45322","frauja, ni draibei þuk, unte ni im wairþs ei uf hrot mein inngaggais. "],["proiel:20170214:gothic-nt:45323","\u003cspan class=\"citation\"\u003eLUKE 7.7\u003c/span\u003e duþei ni mik silban wairþana rahnida at þus qiman; "],["proiel:20170214:gothic-nt:45324","ak qiþ waurda, jah gahailnid sa þiumagus meins. "],["proiel:20170214:gothic-nt:45325","\u003cspan class=\"citation\"\u003eLUKE 7.8\u003c/span\u003e jah þan auk ik manna im uf waldufnja gasatids, habands uf mis silbin gadrauhtins; "],["proiel:20170214:gothic-nt:45326","jah qiþa du þamma: gagg, jah gaggid; "],["proiel:20170214:gothic-nt:45328","jah anþaramma: qim her, jah qimid; "],["proiel:20170214:gothic-nt:45330","jah du skalka meinamma: tawei þata, jah taujid. "],["proiel:20170214:gothic-nt:45332","\u003cspan class=\"citation\"\u003eLUKE 7.9\u003c/span\u003e gahausjands þan þata Iesus sildaleikida ina jah wandjands sik du þizai afarlaistjandein sis managein qaþ: "],["proiel:20170214:gothic-nt:52390","amen, qiþa izwis, "],["proiel:20170214:gothic-nt:52391","ni in Israela swalauda galaubein bigat. "],["proiel:20170214:gothic-nt:45334","\u003cspan class=\"citation\"\u003eLUKE 7.10\u003c/span\u003e jah gawandjandans sik þai insandidans du garda bigetun þana siukan skalk hailana. "],["proiel:20170214:gothic-nt:45335","\u003cspan class=\"citation\"\u003eLUKE 7.11\u003c/span\u003e jah warþ in þamma afardaga, iddja in baurg namnida Naem; "],["proiel:20170214:gothic-nt:45336","jah mididdjedun imma siponjos is ganohai jah manageins filu. "],["proiel:20170214:gothic-nt:45337","\u003cspan class=\"citation\"\u003eLUKE 7.12\u003c/span\u003e biþeh þan neƕa was daura þizos baurgs, þaruh sai, utbaurans was naus, sunus ainaha aiþein seinai, jah si silbo widowo, jah managei þizos baurgs ganoha miþ izai. "],["proiel:20170214:gothic-nt:45338","\u003cspan class=\"citation\"\u003eLUKE 7.13\u003c/span\u003e jah gasaiƕands þo frauja infeinoda du izai jah qaþ du izai: "],["proiel:20170214:gothic-nt:45339","ni gret! "],["proiel:20170214:gothic-nt:45340","\u003cspan class=\"citation\"\u003eLUKE 7.14\u003c/span\u003e jah duatgaggands attaitok ƕilftrjom; "],["proiel:20170214:gothic-nt:45341","iþ þai bairandans gastoþun; "],["proiel:20170214:gothic-nt:45342","jah qaþ: "],["proiel:20170214:gothic-nt:45343","juggalaud, du þus qiþa: "],["proiel:20170214:gothic-nt:45344","urreis! "],["proiel:20170214:gothic-nt:45345","\u003cspan class=\"citation\"\u003eLUKE 7.15\u003c/span\u003e jah ussat sa naus jah dugann rodjan. "],["proiel:20170214:gothic-nt:45346","jah atgaf ina aiþein is. "],["proiel:20170214:gothic-nt:45347","\u003cspan class=\"citation\"\u003eLUKE 7.16\u003c/span\u003e dissat þan allans agis, jah mikilidedun guþ, qiþandans þatei praufetus mikils urrais in unsis, jah þatei gaweisoda guþ manageins seinaizos. "],["proiel:20170214:gothic-nt:45348","\u003cspan class=\"citation\"\u003eLUKE 7.17\u003c/span\u003e jah usiddja þata waurd and alla Iudaia bi ina jah and allans bisitands. "],["proiel:20170214:gothic-nt:45349","\u003cspan class=\"citation\"\u003eLUKE 7.18\u003c/span\u003e jah gataihun Iohannen siponjos is bi alla þo. "],["proiel:20170214:gothic-nt:45350","\u003cspan class=\"citation\"\u003eLUKE 7.19\u003c/span\u003e jah athaitands twans siponje seinaize Iohannes insandida ins du Iesua qiþands: "],["proiel:20170214:gothic-nt:45351","þu u is sa qimanda þau anþaranu wenjaima? "],["proiel:20170214:gothic-nt:45352","\u003cspan class=\"citation\"\u003eLUKE 7.20\u003c/span\u003e qimandans þan at imma þai wairos qeþun: "],["proiel:20170214:gothic-nt:45353","Iohannes sa daupjands insandida ugkis du þus, qiþands: "],["proiel:20170214:gothic-nt:45354","þu u is sa qimanda þau anþaranu wenjaima? "],["proiel:20170214:gothic-nt:45355","\u003cspan class=\"citation\"\u003eLUKE 7.21\u003c/span\u003e inuh þan þizai ƕeilai gahailida managans af sauhtim jah slahim jah ahmane ubilaize jah blindaim managaim fragaf siun. "],["proiel:20170214:gothic-nt:45356","\u003cspan class=\"citation\"\u003eLUKE 7.22\u003c/span\u003e jah andhafjands Iesus qaþ du im: "],["proiel:20170214:gothic-nt:45357","gaggandans gateihats Iohannen þatei gaseƕuts jah gahausideduts, þatei blindai ussaiƕand, haltai gaggand, þrutsfillai gahrainjanda, baudai gahausjand, naweis urreisand, unledai wailamerjanda; "],["proiel:20170214:gothic-nt:45358","\u003cspan class=\"citation\"\u003eLUKE 7.23\u003c/span\u003e jah audags ist saƕazuh saei ni gamarzjada in mis. "],["proiel:20170214:gothic-nt:45359","\u003cspan class=\"citation\"\u003eLUKE 7.24\u003c/span\u003e at galeiþandam þan þaim airum Iohannes dugann rodjan du manageim bi Iohannen: "],["proiel:20170214:gothic-nt:45360","ƕa usiddjeduþ in auþida saiƕan? "],["proiel:20170214:gothic-nt:45361","raus fram winda wagid? "],["proiel:20170214:gothic-nt:45362","\u003cspan class=\"citation\"\u003eLUKE 7.25\u003c/span\u003e akei ƕa usiddjeduþ saiƕan? "],["proiel:20170214:gothic-nt:45363","mannan in hnasqjaim wastjom gawasidana? "],["proiel:20170214:gothic-nt:45364","sai, þai in wastjom wulþagaim jah fodeinai wisandans in þiudangardjom sind. "],["proiel:20170214:gothic-nt:45365","\u003cspan class=\"citation\"\u003eLUKE 7.26\u003c/span\u003e akei ƕa usiddjeduþ saiƕan? "],["proiel:20170214:gothic-nt:45366","praufetu? "],["proiel:20170214:gothic-nt:45367","jai, qiþa izwis, "],["proiel:20170214:gothic-nt:57028","jah mais praufetu. "],["proiel:20170214:gothic-nt:45368","\u003cspan class=\"citation\"\u003eLUKE 7.27\u003c/span\u003e sa ist, bi þanei gamelid ist: "],["proiel:20170214:gothic-nt:45369","sai, ik insandja aggilu meinana faura andwairþja þeinamma, saei gamanweid wig þeinana faura þus. "],["proiel:20170214:gothic-nt:52392","\u003cspan class=\"citation\"\u003eLUKE 7.28\u003c/span\u003e qiþa allis izwis, "],["proiel:20170214:gothic-nt:52393","maiza in baurim qinono praufetus Iohanne þamma daupjandin ainshun nist; "],["proiel:20170214:gothic-nt:45371","iþ sa minniza in þiudangardjai gudis maiza imma ist. "],["proiel:20170214:gothic-nt:45372","\u003cspan class=\"citation\"\u003eLUKE 7.29\u003c/span\u003e jah alla managei gahausjandei jah motarjos garaihtana domidedun guþ, ufdaupidai daupeinai Iohannis. "],["proiel:20170214:gothic-nt:45373","\u003cspan class=\"citation\"\u003eLUKE 7.30\u003c/span\u003e iþ Fareisaieis jah witodafastjos runa gudis fraqeþun ana sik, ni daupidai fram imma. "],["proiel:20170214:gothic-nt:45374","\u003cspan class=\"citation\"\u003eLUKE 7.31\u003c/span\u003e ƕe nu galeiko þans mans þis kunjis, jah ƕe sijaina galeikai? "],["proiel:20170214:gothic-nt:45375","\u003cspan class=\"citation\"\u003eLUKE 7.32\u003c/span\u003e galeikai sind barnam þaim in garunsai sitandam jah wopjandam seina misso jah qiþandam: "],["proiel:20170214:gothic-nt:52394","swiglodedum izwis jah ni plinsideduþ, "],["proiel:20170214:gothic-nt:52395","gaunodedum izwis janni gaigrotuþ. "],["proiel:20170214:gothic-nt:45377","\u003cspan class=\"citation\"\u003eLUKE 7.33\u003c/span\u003e urrann raihtis Iohannes sa daupjands, nih hlaif matjands nih wein drigkands, jah qiþiþ: "]]