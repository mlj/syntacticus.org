[["torot:20170213:lav:127854","\u003cspan class=\"citation\"\u003eLav. 119.7\u003c/span\u003e и яснъ будеть языкъ гугнивых. "],["torot:20170213:lav:127855","си бо не бѣша \u003cspan class=\"citation\"\u003eLav. 119.8\u003c/span\u003e преди слышали словесе книжного. "],["torot:20170213:lav:127856","но по \u003cspan class=\"citation\"\u003eLav. 119.9\u003c/span\u003e б҃жью строю. и по млсти своеи помилова б҃ъ. "],["torot:20170213:lav:127858","\u003cspan class=\"citation\"\u003eLav. 119.10\u003c/span\u003e якоже пр҃ркъ "],["torot:20170213:lav:153373","помилуи ѥгоже аще \u003cspan class=\"citation\"\u003eLav. 119.11\u003c/span\u003e хощю помилую. "],["torot:20170213:lav:127859","помилова бо ны пакы банею \u003cspan class=\"citation\"\u003eLav. 119.12\u003c/span\u003e бытья. и ѡбновленьем д҃ха. по изволенью б҃жью. \u003cspan class=\"citation\"\u003eLav. 119.13\u003c/span\u003e а не по нашим дѣлом. "],["torot:20170213:lav:127863","блгснъ гсь исс хсс. иже възлюби \u003cspan class=\"citation\"\u003eLav. 119.14\u003c/span\u003e новыя люди русьскую землю. просвѣти \u003cspan class=\"citation\"\u003eLav. 119.15\u003c/span\u003e ю крщ҃ньем с҃тымь. "],["torot:20170213:lav:127866","тѣмь же и мы припадаѥм \u003cspan class=\"citation\"\u003eLav. 119.16\u003c/span\u003e к нему гл҃ще. "],["torot:20170213:lav:127867","гси ісс хсе что ти въздамы. \u003cspan class=\"citation\"\u003eLav. 119.17\u003c/span\u003e ѡ всѣх яже въздасть нам. грѣшником намъ \u003cspan class=\"citation\"\u003eLav. 119.18\u003c/span\u003e сущемъ. "],["torot:20170213:lav:127870","недоѹмѣѥм противу даромъ твоим. \u003cspan class=\"citation\"\u003eLav. 119.19\u003c/span\u003e въздаянья въздати. "],["torot:20170213:lav:127872","велии бо ѥси "],["torot:20170213:lav:155399","и чюна \u003cspan class=\"citation\"\u003eLav. 119.20\u003c/span\u003e дѣла твоя. "],["torot:20170213:lav:127873","величью твоему нѣс конца. "],["torot:20170213:lav:127874","в родъ \u003cspan class=\"citation\"\u003eLav. 119.21\u003c/span\u003e и родъ въсхвалить дѣла твоя. "],["torot:20170213:lav:127875","реку же съ \u003cspan class=\"citation\"\u003eLav. 119.22\u003c/span\u003e дв҃домь. "],["torot:20170213:lav:127876","придѣте "],["torot:20170213:lav:155400","възрадуемъсѧ гсви. "],["torot:20170213:lav:127877","въскликнѣмъ \u003cspan class=\"citation\"\u003eLav. 119.23\u003c/span\u003e б҃гу и сп҃су нашему. "],["torot:20170213:lav:127878","варимъ ліце ѥго \u003cspan class=\"citation\"\u003eLav. 119.24\u003c/span\u003e въ исповѣданьем. їсповѣдающесѧ ѥму яко \u003cspan class=\"citation\"\u003eLav. 119.25\u003c/span\u003e бл҃го яко в вѣкы млсть ѥго. яко избавїл ны \u003cspan class=\"citation\"\u003eLav. 119.26\u003c/span\u003e есть ѿ врагъ наших. рекъше ѿ идолъ суетных. "],["torot:20170213:lav:127882","\u003cspan class=\"citation\"\u003eLav. 119.27\u003c/span\u003e и пакы рцѣмъ съ дв҃дмь. "],["torot:20170213:lav:127883","въспоите гсви пѣс нову. "],["torot:20170213:lav:127884","\u003cspan class=\"citation\"\u003eLav. 119.28\u003c/span\u003e воспоите гсви всѧ землѧ. "],["torot:20170213:lav:127885","въспоите гсви "],["torot:20170213:lav:155404","блгсвте имѧ \u003cspan class=\"citation\"\u003eLav. 119.29\u003c/span\u003e ѥго. "],["torot:20170213:lav:127886","блгсте д҃нь ѿ д҃не съпасенья ѥго. "],["torot:20170213:lav:161529","\u003cspan class=\"citation\"\u003eLav. 119.31\u003c/span\u003e яко велии гсь и хваленъ зѣло. "],["torot:20170213:lav:127890","и \u003cspan class=\"citation\"\u003eLav. 120.1\u003c/span\u003e величью ѥго нѣс конца. "],["torot:20170213:lav:127891","колика ти радость. "],["torot:20170213:lav:127892","\u003cspan class=\"citation\"\u003eLav. 120.2\u003c/span\u003e не единъ ни два спасаѥтасѧ. "],["torot:20170213:lav:127893","реч бо гсь. яко радость \u003cspan class=\"citation\"\u003eLav. 120.3\u003c/span\u003e бываѥт на нб҃си ѡ единомь грѣшницѣ кающемьсѧ. "],["torot:20170213:lav:127895","\u003cspan class=\"citation\"\u003eLav. 120.4\u003c/span\u003e се же не ѥдинъ ни два. но бещисленое \u003cspan class=\"citation\"\u003eLav. 120.5\u003c/span\u003e множьство. к б҃у прїступиша. с҃тымь крщ҃ньемь \u003cspan class=\"citation\"\u003eLav. 120.6\u003c/span\u003e просвѣщени. "],["torot:20170213:lav:127899","якоже и пр҃ркъ реч. "],["torot:20170213:lav:127900","въскроплю \u003cspan class=\"citation\"\u003eLav. 120.7\u003c/span\u003e на вы воду чсту "],["torot:20170213:lav:155407","ї ѡчститесѧ. и ѿ идолъ вашихъ. \u003cspan class=\"citation\"\u003eLav. 120.8\u003c/span\u003e и ѿ грѣхъ ваших. "],["torot:20170213:lav:127903","пакы другии пр҃ркъ \u003cspan class=\"citation\"\u003eLav. 120.9\u003c/span\u003e реч. "],["torot:20170213:lav:127904","кто яко б҃ъ ѡтъемьлѧ грѣхы. и преступая \u003cspan class=\"citation\"\u003eLav. 120.10\u003c/span\u003e неправды. "],["torot:20170213:lav:127906","яко хотѧи млствъ ѥсть. "],["torot:20170213:lav:127907","то ѡбратить \u003cspan class=\"citation\"\u003eLav. 120.11\u003c/span\u003e и оущедрит ны. "],["torot:20170213:lav:127908","и погрузить грѣхы наша \u003cspan class=\"citation\"\u003eLav. 120.12\u003c/span\u003e въ глубинѣ. "],["torot:20170213:lav:127909","ибо павелъ гл҃ть. "],["torot:20170213:lav:127910","братья \u003cspan class=\"citation\"\u003eLav. 120.13\u003c/span\u003e елико нас крстисѧ въ ісс хса. въ см҃рти ѥго \u003cspan class=\"citation\"\u003eLav. 120.14\u003c/span\u003e крстихомъсѧ. "],["torot:20170213:lav:127912","и погребохомсѧ оубо с нимь. \u003cspan class=\"citation\"\u003eLav. 120.15\u003c/span\u003e крщ҃ньемь въ см҃рть. "],["torot:20170213:lav:127914","да якоже въста хсс ѿ мертвых \u003cspan class=\"citation\"\u003eLav. 120.16\u003c/span\u003e съ славою ѡч҃ею. якоже и мы въ ѡбновленьи \u003cspan class=\"citation\"\u003eLav. 120.17\u003c/span\u003e житья поидемъ. "],["torot:20170213:lav:127916","и пакы "],["torot:20170213:lav:161775","ветхая мимо \u003cspan class=\"citation\"\u003eLav. 120.18\u003c/span\u003e идоша. "],["torot:20170213:lav:127917","и се быша новая. "],["torot:20170213:lav:127918","нынѣ приближисѧ \u003cspan class=\"citation\"\u003eLav. 120.19\u003c/span\u003e нам сп҃снье. "],["torot:20170213:lav:127919","нощь оуспѣ "],["torot:20170213:lav:155409","а д҃нь приближисѧ. "],["torot:20170213:lav:127920","им же \u003cspan class=\"citation\"\u003eLav. 120.20\u003c/span\u003e приведенье ѡбрѣтохом вѣрою. въ блгдть сию. "],["torot:20170213:lav:127922","\u003cspan class=\"citation\"\u003eLav. 120.21\u003c/span\u003e им же хвалимъсѧ и стоимъ. "],["torot:20170213:lav:127923","нынѣ же свободихомсѧ \u003cspan class=\"citation\"\u003eLav. 120.22\u003c/span\u003e ѿ грѣха. поработившесѧ гсви. "],["torot:20170213:lav:127925","имате \u003cspan class=\"citation\"\u003eLav. 120.23\u003c/span\u003e плодъ вашь въ с҃щнье. "],["torot:20170213:lav:127926","тѣм же долъжни есмы работати \u003cspan class=\"citation\"\u003eLav. 120.24\u003c/span\u003e гсви. радующесѧ ѥму. "],["torot:20170213:lav:127928","реч бо дв҃дъ "],["torot:20170213:lav:155410","работаите \u003cspan class=\"citation\"\u003eLav. 120.25\u003c/span\u003e гсви съ страхом. "],["torot:20170213:lav:127929","и радуитесѧ ѥму с трепетом. "],["torot:20170213:lav:127930","\u003cspan class=\"citation\"\u003eLav. 120.26\u003c/span\u003e мы же възопьемъ к гсу б҃у нашему \u003cspan class=\"citation\"\u003eLav. 120.27\u003c/span\u003e гл҃ще. "],["torot:20170213:lav:127931","блгснъ гсь иже не дасть нас в ловитву зубомъ \u003cspan class=\"citation\"\u003eLav. 120.28\u003c/span\u003e ихъ. "],["torot:20170213:lav:156312","сѣть скрушисѧ. "],["torot:20170213:lav:155411","и мы избавлени \u003cspan class=\"citation\"\u003eLav. 120.29\u003c/span\u003e быхом. ѿ прельсти дьяволѧ. "],["torot:20170213:lav:127935","и погибе памѧть \u003cspan class=\"citation\"\u003eLav. 120.30\u003c/span\u003e ѥго с шюмом. "],["torot:20170213:lav:127936","и гсь в вѣкы пребываеть. хвалимъ \u003cspan class=\"citation\"\u003eLav. 120.31\u003c/span\u003e ѿ русьскых с҃новъ. пѣваѥм въ тр҃ци. "],["torot:20170213:lav:127939","а дѣмони \u003cspan class=\"citation\"\u003eLav. 121.1\u003c/span\u003e проклинаеми ѿ бл҃говѣрных мужь. и ѿ вѣрных \u003cspan class=\"citation\"\u003eLav. 121.2\u003c/span\u003e женъ. иже прияли суть крещенье и покаянье. \u003cspan class=\"citation\"\u003eLav. 121.3\u003c/span\u003e въ ѿпущеньѥ грѣховъ. новии людье хьсяньстии. \u003cspan class=\"citation\"\u003eLav. 121.4\u003c/span\u003e избрании б҃омь. "],["torot:20170213:lav:127945","\u003cspan class=\"citation\"\u003eLav. 121.5\u003c/span\u003e володимеръ просвѣщенъ имъ и сн҃ве его. и \u003cspan class=\"citation\"\u003eLav. 121.6\u003c/span\u003e землѧ ѥго. "]]