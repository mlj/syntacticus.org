[["proiel:20180408:marianus:40603","\u003cspan class=\"citation\"\u003eMarianus LUKE 10.23\u003c/span\u003e и обрашть сѧ къ оученикомь единѣмъ рече. "],["proiel:20180408:marianus:40604","блаженѣ очи видѧштеи ѣже видите. "],["proiel:20180408:marianus:40605","\u003cspan class=\"citation\"\u003eMarianus LUKE 10.24\u003c/span\u003e г҃лѭ бо вамъ ѣко мъноѕи пророци и ц҃сре въсхотѣшѧ видѣти ѣже вꙑ видите. ꙇ не видѣшѧ. ꙇ слꙑшати ѣже слꙑшасте и не слъшашѧ ⁘ "],["proiel:20180408:marianus:40606","\u003cspan class=\"citation\"\u003eMarianus LUKE 10.25\u003c/span\u003e Ꙇ се законьникъ етеръ въста къ и҃сви. искоушаѩ и и г҃лѧ. "],["proiel:20180408:marianus:40607","оучителю что сътворь животъ вѣчънꙑи наслѣдъствоуѭ. "],["proiel:20180408:marianus:40608","\u003cspan class=\"citation\"\u003eMarianus LUKE 10.26\u003c/span\u003e онъ же рече къ немоу. "],["proiel:20180408:marianus:51429","въ законѣ чъто писано естъ "],["proiel:20180408:marianus:51430","како чьтеши. "],["proiel:20180408:marianus:51431","\u003cspan class=\"citation\"\u003eMarianus LUKE 10.27\u003c/span\u003e онъ же отъвѣштавъ рече. "],["proiel:20180408:marianus:51432","възлюбиши г҃а б҃а твоего. отъ вьсего с҃рдца твоего. и вьсеѭ д҃шеѭ твоеѭ. ꙇ вьсеѭ крѣпостиѭ твоеѭ ⁘ ꙇ вьсѣмь помꙑшлениемь твоимь. и искрънѣаго твоего ѣко самъ сѧ. "],["proiel:20180408:marianus:51433","\u003cspan class=\"citation\"\u003eMarianus LUKE 10.28\u003c/span\u003e Рече же емоу "],["proiel:20180408:marianus:51434","правѣ отъвѣшта "],["proiel:20180408:marianus:51435","се твори и живъ бѫдеши. "],["proiel:20180408:marianus:40613","\u003cspan class=\"citation\"\u003eMarianus LUKE 10.29\u003c/span\u003e онъ же хотѧ оправьдити сѧ самъ. рече къ и҃сви. "],["proiel:20180408:marianus:40614","ꙇ кто естъ ꙇскрънии мои. "],["proiel:20180408:marianus:40615","\u003cspan class=\"citation\"\u003eMarianus LUKE 10.30\u003c/span\u003e отъвѣштавъ же и҃съ рече. "],["proiel:20180408:marianus:40616","ч҃лкъ единъ съхождааше отъ и҃҅ема въ ерихѫ. ꙇ въ разбоинꙑкꙑ вьпаде. иже и съвлъкъше и. и ѣзвꙑ възложъше отидѫ. оставльше елѣ живъ сѫштъ. "],["proiel:20180408:marianus:40617","\u003cspan class=\"citation\"\u003eMarianus LUKE 10.31\u003c/span\u003e по приключаю же иереи единъ съхождааше пѫтемь тѣмь. ꙇ видѣвъ і мимо иде. "],["proiel:20180408:marianus:40618","\u003cspan class=\"citation\"\u003eMarianus LUKE 10.32\u003c/span\u003e такожде же и левъꙉиитъ. бꙑвъ на томь мѣстѣ. пришедъ и видѣвъ і мимо иде. "],["proiel:20180408:marianus:51436","\u003cspan class=\"citation\"\u003eMarianus LUKE 10.33\u003c/span\u003e самарѣнинъ же единъ грѧдꙑ приде надь нь. ꙇ видѣвъ і милосрд҃ва. \u003cspan class=\"citation\"\u003eMarianus LUKE 10.34\u003c/span\u003e ꙇ пристѫпь обѧза строупꙑ его възливаѩ олѣи и вино. "],["proiel:20180408:marianus:51437","въсаждъ же и на свои скотъ приведе и въ гостиницѫ. ꙇ прилежа емъ. "],["proiel:20180408:marianus:40621","\u003cspan class=\"citation\"\u003eMarianus LUKE 10.35\u003c/span\u003e ꙇ на оутрьни ишедъ изьмь дъва пѣнѧѕа дастъ гостиньникоу. "],["proiel:20180408:marianus:51438","ꙇ рече емоу "],["proiel:20180408:marianus:51439","прилежи емь. ꙇ еже аште прииждивеши. азъ егда възвраштѫ сѧ въздамь ти. "],["proiel:20180408:marianus:40623","\u003cspan class=\"citation\"\u003eMarianus LUKE 10.36\u003c/span\u003e кто оубо тѣхъ трии искрънии мьнитъ сѧ бꙑти. въпадъшѭоумоу въ разбоиникꙑ. "],["proiel:20180408:marianus:51440","\u003cspan class=\"citation\"\u003eMarianus LUKE 10.37\u003c/span\u003e онъ же рече "],["proiel:20180408:marianus:51441","сътвории милость сь нимь. "],["proiel:20180408:marianus:51442","Рече емоу и҃съ "],["proiel:20180408:marianus:51443","иди и тꙑ твори такожде ⁘ кц ⁘ "],["proiel:20180408:marianus:40627","\u003cspan class=\"citation\"\u003eMarianus LUKE 10.38\u003c/span\u003e Бꙑстъ же ходѧщемъ ꙇмъ ꙇ҅ тъ въниде и҃съ въ весь единѫ. "],["proiel:20180408:marianus:40628","жена едина именемь маръта. приѩтъ і въ домъ свои. "],["proiel:20180408:marianus:40629","\u003cspan class=\"citation\"\u003eMarianus LUKE 10.39\u003c/span\u003e ꙇ сеи бѣ сестра именемъ мариѣ. ѣже и сѣдъши при ногоу и҃своу слꙑшааше слово его. "],["proiel:20180408:marianus:40630","\u003cspan class=\"citation\"\u003eMarianus LUKE 10.40\u003c/span\u003e ꙇ марта млъвлѣаше о мъноѕѣ слоужъбѣ. "],["proiel:20180408:marianus:40631","ставъши же рече. "],["proiel:20180408:marianus:40632","г҃и не радиши ли ѣко сестра моѣ единѫ мѧ остави слоужити. "],["proiel:20180408:marianus:40633","рьци оубо еи да ми поможетъ. "],["proiel:20180408:marianus:40634","\u003cspan class=\"citation\"\u003eMarianus LUKE 10.41\u003c/span\u003e отъвѣштавъ же рече еи и҃съ. "],["proiel:20180408:marianus:40635","марта маръта печеши сѧ и млъвиши о мьнозѣ. "],["proiel:20180408:marianus:40636","\u003cspan class=\"citation\"\u003eMarianus LUKE 10.42\u003c/span\u003e едино же естъ на потрѣбѫ. "],["proiel:20180408:marianus:40637","мариѣ бо благѫѭ чѧсть избьра. ѣже не отъиметъ сѧ отъ неѩ. ⁘"],["proiel:20180408:marianus:40638","\u003cspan class=\"citation\"\u003eMarianus LUKE 11.1\u003c/span\u003e Ꙇ҅ бꙑстъ сѫштоу емоу на мѣстѣ единомь молѧштю сѧ. ѣко прѣста рече едінъ оученикъ его къ немоу "],["proiel:20180408:marianus:40639","г҃и. наоучи нꙑ молити сѧ ѣкоже иоанъ наоучи оученикꙑ своѩ. "],["proiel:20180408:marianus:40640","\u003cspan class=\"citation\"\u003eMarianus LUKE 11.2\u003c/span\u003e рече же имъ. "],["proiel:20180408:marianus:40641","егда молите сѧ г҃лте. Отъче нашъ иже еси на н҃бсх. "],["proiel:20180408:marianus:51445","да с҃титъ сѧ имѧ твое "],["proiel:20180408:marianus:51446","да придетъ ц҃срствие твое. "],["proiel:20180408:marianus:40643","да бѫдетъ волѣ твоѣ ѣко на н҃бсе и на земи. "],["proiel:20180408:marianus:40644","\u003cspan class=\"citation\"\u003eMarianus LUKE 11.3\u003c/span\u003e хлѣбъ нашъ насѫштънꙑ. даи намъ на вьсѣкъ день. "],["proiel:20180408:marianus:51447","\u003cspan class=\"citation\"\u003eMarianus LUKE 11.4\u003c/span\u003e ꙇ остави намъ грѣхꙑ нашѧ. "],["proiel:20180408:marianus:51448","ꙇбо и сами оставлѣемъ вьсѣкомоу длъжьникоу нашемоу. "],["proiel:20180408:marianus:40646","ꙇ҅ не вьведи насъ въ іскоушение. нъ и҅збави нꙑ отъ неприѣзни ⁘ "],["proiel:20180408:marianus:51449","\u003cspan class=\"citation\"\u003eMarianus LUKE 11.5\u003c/span\u003e Ꙇ рече къ нимъ "],["proiel:20180408:marianus:51450","къто отъ васъ иматъ дроугъ. ꙇ идетъ къ немоу полоу ношти. ꙇ речетъ емоу "],["proiel:20180408:marianus:51452","дроуже даждъ ми въ заимъ три хлѣбꙑ. "],["proiel:20180408:marianus:58335"," \u003cspan class=\"citation\"\u003eMarianus LUKE 11.6\u003c/span\u003e ꙇде дроугъ ми приде съ пѫти къ мьнѣ. ꙇ не имамъ чесо положити прѣдъ нимь. "],["proiel:20180408:marianus:51453","\u003cspan class=\"citation\"\u003eMarianus LUKE 11.7\u003c/span\u003e ꙇ отъ из ѫтръѫдѫ отъвѣштавъ речетъ "],["proiel:20180408:marianus:51454","не твори ми троудъ. "],["proiel:20180408:marianus:40652","юже двьри затворенꙑ сѫтъ. ꙇ дѣти моѩ съ мъноѭ на ложи сѫтъ. "],["proiel:20180408:marianus:40653","не могѫ въстати дати тебѣ. "],["proiel:20180408:marianus:51455","\u003cspan class=\"citation\"\u003eMarianus LUKE 11.8\u003c/span\u003e г҃лѭ вамъ "],["proiel:20180408:marianus:51456","аште и не дастъ емоу въставъ зане естъ дроугъ емоу. нъ за безочъство его въставъ дастъ емоу елико трѣбоуоутъ. "],["proiel:20180408:marianus:51457","\u003cspan class=\"citation\"\u003eMarianus LUKE 11.9\u003c/span\u003e ꙇ азъ г҃лѭ вамъ. "],["proiel:20180408:marianus:51458","просите и дастъ сѧ вамъ. "],["proiel:20180408:marianus:51459","ꙇштите и обрѧщете "],["proiel:20180408:marianus:51460","тльцѣте и отвръзетъ сѧ вамъ. "],["proiel:20180408:marianus:40657","\u003cspan class=\"citation\"\u003eMarianus LUKE 11.10\u003c/span\u003e вьсѣкъ бо просѧи приемлетъ. ꙇ иштѧи обрѣтаатъ. ꙇ тлъкѫщоумоу отвръзетъ сѧ. "],["proiel:20180408:marianus:40658","\u003cspan class=\"citation\"\u003eMarianus LUKE 11.11\u003c/span\u003e котерааго же отъ васъ о҃ца въспроситъ с҃нъ хлѣба. еда камень подастъ емоу. "],["proiel:20180408:marianus:40659","ли рꙑбꙑ. еда въ рꙑбꙑ мѣсто змиѭ подастъ емоу. "],["proiel:20180408:marianus:40660","\u003cspan class=\"citation\"\u003eMarianus LUKE 11.12\u003c/span\u003e или аште проситъ аица. еда подастъ емоу скорьпии. "],["proiel:20180408:marianus:40661","\u003cspan class=\"citation\"\u003eMarianus LUKE 11.13\u003c/span\u003e аште оубо вꙑ зьли сѫште. оумѣате дааниѣ блага даѣти чѧдомъ вашимъ. кольми паче о҃тцъ с н҃бсе дастъ д҃хъ с҃тъ. просѧштиимъ оу него. "]]