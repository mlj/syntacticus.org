[["torot:20180323:nov-sin:204335","въ то же лѣт҃. заложиша цр҃ковь бл҃говѣщениѥ. мьстислав҃. кн҃зь на городищи⁖ "],["torot:20180323:nov-sin:204338","въ лѣт҃ .҂ѕ҃.х.в҃і. приде никифоръ митрополитъ. сѹрьскꙑи⁖ "],["torot:20180323:nov-sin:204340","въ лѣт҃ .҂ѕ҃.х҃.г҃і. поставлени бꙑша. еис҃пи. лазорь мина. амфилохии. "],["torot:20180323:nov-sin:204343","томьж҃ лѣт҃ идоша въ ладогѹ на воинѹ. и погорѣша хороми. ѿ рѹчиꙗ мимо славьно. до ст҃го илиѥ⁖ "],["torot:20180323:nov-sin:204347","въ лѣт҃ .҂ѕ҃.х҃.д҃і. избиша половьче на дѹнаи. "],["torot:20180323:nov-sin:204349","въ тож҃. лѣт҃. постриже сѧ ст҃оша. кн҃зь сн҃ъ дв҃двъ. цьрнїговѣ тьсть всѣволожь⁖ "],["torot:20180323:nov-sin:204353","въ лѣт҃ .҂ѕ҃.х҃..е҃і трѧсе сѧ землѧ. въ .е҃. феврарѧ⁖ "],["torot:20180323:nov-sin:204355","въ лѣт҃ .҂ѕ҃.х҃.ѕ҃і прѣстави сѧ архїепс҃пъ. новъгородьскꙑи. никита. мс҃цѧ генварѧ въ .л҃. "],["torot:20180323:nov-sin:204357","а на веснѹ почѧшѧ пьсати ст҃ѹю софию. стѧжѧниѥмь ст҃го влд҃кꙑ⁖ "],["torot:20180323:nov-sin:204359","въ лѣт҃ .҂ѕ҃.х҃.з҃і. бꙑс҃ вода велика въ дьнѣпри. и въ деснѣ. и въ припетѣ. "],["torot:20180323:nov-sin:204363","и концѧша трьпезницю печерьскаго манастꙑрѧ. "],["torot:20180323:nov-sin:204364","въ тож҃. лѣт҃. заложена бꙑс҃ цр҃кꙑ. кн҃змь ст҃опълкомь. кꙑевѣ⁖ "],["torot:20180323:nov-sin:204367","въ лѣт҃ .҂ѕ҃.х҃.и҃і. приде архепс҃пъ. іѡ҃а въ новъновъгородъ. мс҃цѧ. декб҃ѧ. въ .к҃⁖ "],["torot:20180323:nov-sin:204371","въ лѣт҃ .҂ѕ҃.х҃.ѳ҃і. иде ст҃опълкъ. володимиръ. дв҃дъ и всѧ землѧ просто рѹс҃скаꙗ. на половьце. и побѣдиша ꙗ. и възѧшѧ дѣти ихъ. и городъ по дънови сѹртовъ. и шарѹкань. "],["torot:20180323:nov-sin:204379","тъгда же погорѣ подолье кꙑѥвѣ. и цьрниговъ и смолньскъ и новъгородъ. "],["torot:20180323:nov-sin:204381","томьже лѣт҃ прѣстави сѧ і҃ѡ. епс҃пъ черниговьскꙑи. "],["torot:20180323:nov-sin:204460","томьж҃. лѣт҃. ходи мьстислав҃ на очелѹ⁖ "],["torot:20180323:nov-sin:204384","въ лѣт҃ .҂ѕ҃.х҃.к҃а. ходи ꙗрослав҃ на ꙗтвѧгꙑ. сн҃ъ ст҃опълчь. и пришьдъ съ воиинꙑ. поꙗ дъчерь мьстиславлю. "],["torot:20180323:nov-sin:204461","томьж҃. лѣт҃. прѣстави сѧ ст҃опълкъ. "],["torot:20180323:nov-sin:204390","а володимиръ сѣдѣ на столѣ кꙑѥвѣ. "],["torot:20180323:nov-sin:204391","въ се же лѣт҃. прѣстави сѧ дв҃дъ игоревиць. "],["torot:20180323:nov-sin:204393","семь ж҃. лѣт҃. побѣди мьстислав҃. на борѹ чюдь. "],["torot:20180323:nov-sin:204396","въ тож҃. лѣт҃. заложена бꙑс҃ цр҃кꙑ новегородѣ ст҃го николꙑ. "],["torot:20180323:nov-sin:204398","въ тож҃. лѣт҃. погорѣ онъ полъ. на сеи же сторонѣ. городъ кромьнꙑи. "],["torot:20180323:nov-sin:205055","ѿ лѹкинъ пож҃ръ⁖ "],["torot:20180323:nov-sin:204403","въ лѣт҃ .҂ѕ҃.х҃.к҃в. прѣстави сѧ ст҃ослав҃. переѧславли. "],["torot:20180323:nov-sin:204405","въ тож҃. лѣт҃. поставиша фектиста епс҃па чьрнигов[у]⁖ "],["torot:20180323:nov-sin:204407","въ лѣт҃ .҂ѕ҃.х҃.к҃г. съвъкѹпиша сѧ брат҃ꙗ. вꙑшегородѣ володимиръ. ольгъ. дв҃дъ. и в[сѧ] рѹсьскаꙗ землꙗ. и ост҃иша црк҃вь камꙗнѹ маиꙗ въ [.а҃.] а въ .в҃. перенесоша бориса [и] глѣба. индикта въ .и҃. "],["torot:20180323:nov-sin:204415","[въ тож҃]. лѣт҃. бꙑс҃ знамениѥ въ с[олнци]. ꙗкоже погꙑбе. "],["torot:20180323:nov-sin:204418","а на осень прѣстави сѧ ольгъ. сн҃ъ ст҃ославл[ь] авгꙋс҃ въ .а҃. "],["torot:20180323:nov-sin:204420","а новѣгородѣ измьроша конѧ всѧ ѹ мьстислава. и ѹ дрѹжинꙑ ѥго. "],["torot:20180323:nov-sin:204462","том҃же. лѣт҃. заложи воигость. црк҃вь ст҃го федора тирона. априлѧ въ .к҃и. "],["torot:20180323:nov-sin:204819","въ лѣт҃ .҂ѕ҃.х҃.к҃д. иде мьстиславъ на чюдь. с новгородьци. "],["torot:20180323:nov-sin:204822","и възѧ медвѣжю головѹ. на .м҃. стх҃ъ. "],["torot:20180323:nov-sin:204824","въ т҃ож. лѣт҃. мьстиславъ заложи новъгородъ болии пьрваго. "],["torot:20180323:nov-sin:204826","том҃же лѣт҃ павьлъ посадникъ. ладожьскꙑи заложи ладогѹ городъ камѧнъ⁖ "],["torot:20180323:nov-sin:204828","въ лѣт҃ .҂ѕ҃.х҃.к҃е. иде мьстиславъ кꙑѥвѹ. на столъ из новагорода. марта. въ .з҃і. "],["torot:20180323:nov-sin:204832","а сн҃ъ посади новѣгородѣ всѣволода на столѣ. "],["torot:20180323:nov-sin:204833","въ т҃же лѣт҃ бꙑс҃ знамениѥ новѣгородѣ въ ст҃ѣи софии. ѿ грома. мс҃цѧ маиꙗ въ .д҃і. въ час҃ .і҃. вечерню поющимъ. "],["torot:20180323:nov-sin:204838","ѥдинъ ѿ дьꙗкъ зараженъ бꙑс҃ ѿ грома. а клиросъ. вьсь съ людьми падоша ници. нъ живи бꙑша. "],["torot:20180323:nov-sin:204842","а на вечеръ бꙑс҃ знамениѥ въ лѹнѣ. "],["torot:20180323:nov-sin:204843","въ тож҃. лѣт҃. игуменъ антонъ. заложи црк҃вь камѧнѹ ст҃ꙑꙗ бц҃ѧ манастꙑрь. "],["torot:20180323:nov-sin:204846","въ се ж҃ лѣт҃. прѣстави сѧ добрꙑна посадникъ новгородьскꙑи. декб҃ѧ. въ .ѕ҃. ⁖ "],["torot:20180323:nov-sin:204849","въ лѣт҃ .҂ѕ҃.х҃.к҃ѕ. прѣстави сѧ дъмитръ зивидиць. посадникъ новъгородьскꙑи. иѹлѧ. въ .ѳ҃. посадникъ новъгородьскꙑи. посадницѧвъ .з҃. мс҃ць одинѹ. "],["torot:20180323:nov-sin:205058","томьж҃. лѣт҃. приведе володимиръ съ мьстиславомь. всѧ боѧрꙑ новгородьскꙑꙗ кꙑѥвѹ. и заводи ꙗ къ чс҃тьномѹ хс҃ѹ. "],["torot:20180323:nov-sin:204858","и пѹсти ꙗ домовь. а инꙑꙗ ѹ себе остави. "],["torot:20180323:nov-sin:204860","и разгнѣва сѧ на тꙑ. оже то грабили даньслава. и ноздрьчю. и на сочьскаго на ставра. "],["torot:20180323:nov-sin:204864","и затоци ꙗ всѧ⁖ "],["torot:20180323:nov-sin:204865","въ лѣт҃ .҂ѕ҃.х҃.к҃з. заложи кюрьꙗкъ игѹменъ. и кн҃зь всѣволодъ. црк҃вь камѧнѹ. манастꙑрь. ст҃го георгиꙗ новѣгородѣ. "],["torot:20180323:nov-sin:204870","въ тоже лѣт҃. прѣстави сѧ къснѧтинъ мосѣовиць посадникъ⁖ "],["torot:20180323:nov-sin:204908","томьж҃. лѣт҃. съвѣршена бꙑс҃ чрк҃ꙑ антонова. ст҃аꙗ бц҃ѧ новѣгородѣ⁖ "],["torot:20180323:nov-sin:204874","въ лѣт҃ .҂ѕ҃.х҃.к҃и. приде борисъ посадницитъ въ новъгородъ⁖ "],["torot:20180323:nov-sin:204876","въ лѣт҃ ҂ѕ҃. х҃. л҃. прѣстави сѧ мьстиславлѧꙗ хрьстина. "],["torot:20180323:nov-sin:204878","томьж҃ лѣт҃. ожени сѧ мьстиславъ кꙑѥвѣ. "],["torot:20180323:nov-sin:204880","поѧ дмитровьнѹ. новѣгородѣ завидицѧ⁖ "],["torot:20180323:nov-sin:204882","въ лѣт҃ .҂ѕ҃.х҃.л҃а.ожени сѧ всѣволодъ сн҃ъ мьстиставль новѣгородѣ⁖ "],["torot:20180323:nov-sin:204884","въ тож҃ лѣт҃. паде сѧ црк҃ꙑ ст҃го михаила переѧславли. "],["torot:20180323:nov-sin:204886","а на веснѹ ходи всѣволодъ съ новгородьци на ѥмь. въ вѣликоѥ говениѥ. и побѣди ꙗ. "],["torot:20180323:nov-sin:204889","нъ лютъ бѧше пѹть. оже кѹплѧхѹ по ногатѣ хлѣбъ⁖ "],["torot:20180323:nov-sin:204891","въ лѣт҃ .҂ѕ҃.х҃.л҃в. мс҃цѧ авгѹс҃. въ .а҃і. дн҃ь. передъ вечернею. почѧ ѹбꙑвати слнц҃ѧ. "],["torot:20180323:nov-sin:205056","и погꙑбе всѣ. "],["torot:20180323:nov-sin:204897","о великъ страхъ и тьма бꙑс҃. "],["torot:20180323:nov-sin:204898","и звѣздꙑ бꙑша и мс҃ць. "],["torot:20180323:nov-sin:204899","и пакꙑ начѧ прибꙑвати. и въ бързѣ напълнисѧ. "],["torot:20180323:nov-sin:204901","и ради бꙑша вси по градѹ⁖ "],["torot:20180323:nov-sin:204909","въ лѣт҃ .҂ѕ҃.х҃.л҃г. престави сѧ володимиръ великꙑи кꙑѥвѣ. сн҃ъ всѣволожь. "],["torot:20180323:nov-sin:204912","а сн҃а ѥго мьстислава посадиша на столѣ. оц҃и. "],["torot:20180323:nov-sin:204913","въ тож҃ лѣт҃. бѧше бѹрѧ велїка. съ громомь и градомь. "],["torot:20180323:nov-sin:204916","и хоромꙑ раздьра. и съ божниць вълнꙑ раздьра. "],["torot:20180323:nov-sin:204918","стада скотинꙑ. истопи въ волховѣ. а дрѹгꙑꙗ одва переимаша живꙑ. "],["torot:20180323:nov-sin:205057","томьж҃. лѣт҃. испьсаша божницю антоновѹ. "],["torot:20180323:nov-sin:204922","въ тож҃. лѣт҃. посадиша на столѣ всѣволода новгород҃. "],["torot:20180323:nov-sin:204924","въ лѣт҃ .҂ѕ҃.х҃.л҃д. ходи всѣволодъ. къ оц҃ю кꙑѥвѹ. "],["torot:20180323:nov-sin:204927","и приде опѧть новѹгородѹ. на столъ. мс҃цѧ феврарѧ въ .к҃и⁖ "],["torot:20180323:nov-sin:204930","въ тож҃. лѣт҃. въдаша посадницъство. мирославѹ гюрѧтиницю. "],["torot:20180323:nov-sin:204933","въ лѣт҃ .҂ѕ҃.х҃.л҃е. заложи црк҃вь камѧнѹ. ст҃го іѡ҃а. всѣволодъ новѣгородѣ. на петрѧтинѣ дворѣ. въ имѧ сн҃а своего. "],["torot:20180323:nov-sin:204939","въ тож҃. лѣт҃. паде метꙑль гѹстъ. по земли и по водѣ. и по хоромомъ. по .в҃. нощи. а по д҃. дн҃и. "]]