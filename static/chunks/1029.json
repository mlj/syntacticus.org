[[40917,"\u003cspan class=\"citation\"\u003eMarianus LUKE 15.2\u003c/span\u003e и роптаахѫ фарисѣи. и кънижъници г҃лѭште. ѣко сь грѣшъникꙑ приемлетъ. и съ ними ѣстъ ⁘ "],[40918,"\u003cspan class=\"citation\"\u003eMarianus LUKE 15.3\u003c/span\u003e Рече же къ нимь притъчѫ сиѭ г҃лѧ. "],[40919,"\u003cspan class=\"citation\"\u003eMarianus LUKE 15.4\u003c/span\u003e кꙑ ч҃лвкъ отъ васъ. имꙑ съто овецъ и погоубль единѫ отъ нихъ. не оставитъ ли девѧти десѧтъ и девѧти въ поустꙑни. и идетъ въ слѣдъ погꙑбъшѧѩ. доньдеже обрѧштетъ ѭ. "],[40920,"\u003cspan class=\"citation\"\u003eMarianus LUKE 15.5\u003c/span\u003e ꙇ обрѣтъ възлагаатъ на рамѣ свои радоуѩ сѧ. \u003cspan class=\"citation\"\u003eMarianus LUKE 15.6\u003c/span\u003e и пришедъ въ домъ. съзꙑваатъ дроугꙑ и сѫсѣдꙑ г҃лѧ имъ. "],[40921,"радоуите сѧ съ мъноѭ ѣко обрѣтъ овъцѫ моѭ погꙑбъшѫѭ. "],[40922,"\u003cspan class=\"citation\"\u003eMarianus LUKE 15.7\u003c/span\u003e г҃лѭ вамъ ѣко тако радостъ бѫдетъ на н҃бсе. о единомъ грѣшъницѣ каѭшти сѧ. неже о девѧти десѧтъ и девѧти праведъницѣхъ иже не трѣбоуѭтъ покааниѣ. "],[40923,"\u003cspan class=\"citation\"\u003eMarianus LUKE 15.8\u003c/span\u003e ли каѣ жена имѫшти десѧтъ драгмъ. аште погоубитъ драгмѫ единѫ. не въжиѕаатъ ли свѣтильника. и помететъ храминꙑ. ꙇ иштетъ прилежъно доньдеже обрѧштетъ. "],[40924,"\u003cspan class=\"citation\"\u003eMarianus LUKE 15.9\u003c/span\u003e и обрѣтъши съзꙑваатъ дроугꙑ. и сѫсѣдꙑнѧ г҃лѭшти. "],[40925,"радоуите сѧ съ мъноѭ҄. ѣко обрѣтъ драгмѫ ѭже погоубихъ. "],[40926,"\u003cspan class=\"citation\"\u003eMarianus LUKE 15.10\u003c/span\u003e тако г҃лѭ вамъ. радость бꙑваатъ прѣдъ аⷩ҇лꙑ б҃жии. о единомь грѣшъницѣ каѭштиимъ сѧ... "],[51529,"\u003cspan class=\"citation\"\u003eMarianus LUKE 15.11\u003c/span\u003e Рече же г҃ъ "],[51530,"ч҃лвкъ единъ имѣ дъва с҃на. "],[40928,"\u003cspan class=\"citation\"\u003eMarianus LUKE 15.12\u003c/span\u003e и рече юнѣи ею о҃тцю. "],[40929,"о҃тче даждь ми достоинѫѭ чѧсть имѣниѣ. "],[40930,"и раздѣли има имѣние. "],[40931,"\u003cspan class=\"citation\"\u003eMarianus LUKE 15.13\u003c/span\u003e ꙇ не по мъноѕѣхъ дьнехъ събъравъ вьсе мьнии с҃нъ отиде на странѫ далече. и тоу расточи имѣние свое живꙑ блѫдъно. "],[40932,"\u003cspan class=\"citation\"\u003eMarianus LUKE 15.14\u003c/span\u003e иждивъшю же емоу вьсѣ. бꙑстъ гладъ крѣпокъ на странѣ тои. и тъ начѧтъ лишити сѧ. "],[40933,"\u003cspan class=\"citation\"\u003eMarianus LUKE 15.15\u003c/span\u003e и шедъ прилѣпи сѧ единомъ отъ жителъ тоѩ странꙑ. и посъла и на села своѣ пастъ свинии. "],[40934,"\u003cspan class=\"citation\"\u003eMarianus LUKE 15.16\u003c/span\u003e ꙇ желааше насꙑтити чрѣво свое отъ рожецъ ѩже ѣдѣахѫ свиниѩ. и никтоже не даѣше емоу. "],[40935,"\u003cspan class=\"citation\"\u003eMarianus LUKE 15.17\u003c/span\u003e вь себѣ же пришедъ рече. "],[40936,"колико наимъникъ отъца моего. избꙑваѭтъ хлѣби. "],[40937,"азъ же гладомь гꙑблѭ. "],[40938,"\u003cspan class=\"citation\"\u003eMarianus LUKE 15.18\u003c/span\u003e въставъ идѫ къ о҃тцю моемоу. "],[51531,"ꙇ рекѫ емоу "],[51532,"отъче съгрѣшихъ на небо и прѣдъ тобоѭ. "],[40940,"\u003cspan class=\"citation\"\u003eMarianus LUKE 15.19\u003c/span\u003e юже нѣсмъ достоинъ нарещи сѧ с҃нъ твои. "],[40941,"сътвори мѧ ѣко единого отъ наимъникъ твоихъ. "],[40942,"\u003cspan class=\"citation\"\u003eMarianus LUKE 15.20\u003c/span\u003e ꙇ҅ въставъ иде къ о҃тцю своемоу. "],[40943,"еще же емоу далече сѫштю. оузьрѣ и отецъ его. и милъ емоу бꙑстъ. ꙇ текъ нападе на вꙑѭ его и облобꙑза и. "],[40944,"\u003cspan class=\"citation\"\u003eMarianus LUKE 15.21\u003c/span\u003e рече же емоу с҃нъ "],[51533,"о҃тче. съгрѣшихъ на небо и прѣдъ тобоѭ. "],[51534,"юже нѣсмъ достоинъ нарешти сѧ с҃нъ твои. "],[40946,"\u003cspan class=\"citation\"\u003eMarianus LUKE 15.22\u003c/span\u003e рече же о҃тцъ къ рабомъ своимъ. "],[40947,"ꙇзнесѣте одеждѫ пръвѫѭ ꙇ облѣцѣте и. ꙇ дадите пръстень на рѫкѫ его. ꙇ сапогꙑ на ноѕѣ. "],[40948,"\u003cspan class=\"citation\"\u003eMarianus LUKE 15.23\u003c/span\u003e ꙇ҅ приведъше телецъ оупитѣнꙑ заколите. и ѣдъше да веселимъ сѧ. \u003cspan class=\"citation\"\u003eMarianus LUKE 15.24\u003c/span\u003e ѣко с҃нъ мои сь мрътвъ бѣ и оживе. ꙇзгꙑблъ бѣ и обрѣте сѧ. "],[40949,"ꙇ начѧсѧ веселити сѧ. "],[40950,"\u003cspan class=\"citation\"\u003eMarianus LUKE 15.25\u003c/span\u003e бѣ же с҃нъ его старѣи на селѣ. "],[40951,"ꙇ ѣко грѧдꙑ приближи сѧ къ домоу. слꙑша пѣниѣ и ликꙑ. "],[51535,"\u003cspan class=\"citation\"\u003eMarianus LUKE 15.26\u003c/span\u003e ꙇ призъвавъ единого отъ рабъ. въпрашааше "],[51536,"что оубо си сѫтъ. "],[51537,"\u003cspan class=\"citation\"\u003eMarianus LUKE 15.27\u003c/span\u003e онъ же рече емоу ѣко "],[51538,"братръ твои приде. ꙇ закла о҃тцъ твои телецъ оупитѣнꙑ ѣко съдрава и приѩтъ. "],[40954,"\u003cspan class=\"citation\"\u003eMarianus LUKE 15.28\u003c/span\u003e разгнѣва же сѧ и не хотѣаше вънити. "],[40955,"о҃тцъ же его ишедъ молѣаше и. "],[40956,"\u003cspan class=\"citation\"\u003eMarianus LUKE 15.29\u003c/span\u003e онъ же отъвѣщавъ рече о҃тъцю своемоу. "],[40957,"се толико лѣтъ работаѭ тебѣ. ꙇ николиже заповѣди твоеѩ не прѣстѫпихъ. ꙇ мьнѣ николиже не далъ еси козьлѧте. да съ дроугꙑ моими възвеселилъ сѧ бимь. "],[40958,"\u003cspan class=\"citation\"\u003eMarianus LUKE 15.30\u003c/span\u003e егда же с҃нъ твои сь. ꙇзѣдꙑ твое имѣние съ любодѣицами приде. закла емоу телецъ питомꙑ. "],[40959,"\u003cspan class=\"citation\"\u003eMarianus LUKE 15.31\u003c/span\u003e онъ же рече емоу. "],[40960,"чѧдо тꙑ вьсегда съ мьноѭ еси. ꙇ вьсѣ моѣ твоѣ сѫтъ. "],[40961,"\u003cspan class=\"citation\"\u003eMarianus LUKE 15.32\u003c/span\u003e вьзвеселити же сѧ и въздрадовати подобааше. ѣко братръ твои сь мрътвь бѣ и оживе. ꙇзгꙑбль бѣ и обрѣте сѧ. ⁘ кⷰ҇ ⁘"],[40962,"\u003cspan class=\"citation\"\u003eMarianus LUKE 16.1\u003c/span\u003e Г҃лааше же и къ оученикомъ своимъ ⁘ "],[40963,"Ч҃лвкъ етеръ бѣ богатъ. ꙇже имѣаше приставьникъ. ꙇ тъ оклеветанъ бꙑстъ къ немоу. ѣко растачаѩ имѣние его. "],[40964,"\u003cspan class=\"citation\"\u003eMarianus LUKE 16.2\u003c/span\u003e ꙇ призъвавъ ꙇ рече емоу. "],[40965,"что се слъшѫ о тебѣ. "],[40966,"въздаждь отъвѣтъ о приставлении домовьнѣемь. "],[40967,"не възможеши бо къ томоу домоу строити. "],[40968,"\u003cspan class=\"citation\"\u003eMarianus LUKE 16.3\u003c/span\u003e рече же вь себѣ приставъникъ домоу. "],[40969,"что сътворѭ ѣко г҃ь мои отъемлетъ строение домоу отъ мене. "],[51539,"копати не могѫ. "]]