[["torot:20170213:supr:123003","а҅ꙁъ дивл҄ѫ сꙙ видꙙ силѫ влъшъствиꙗ ѥ҅го· "],["torot:20170213:supr:123005","и въскричавъше и҅же бѣа҅хѫ въ кораби приꙁъвашꙙ корабл҄ꙙ на помоштиꙗ и҅мъ прити· "],["torot:20170213:supr:123006","дошъдъше же мѣста· и҅жде бѣаше корабь҆ воѥводинъ· и҅ ти ꙁѣло вѣтрꙑ и҅ вль҆нами мьчими въꙁвраштаа҅хѫ сꙙ въспꙙть· "],["torot:20170213:supr:123009","и҅ бѣдно и҅мъ бѣа҅ше· "],["torot:20170213:supr:123010","ѥ҅динъ же о҅тъ н҄ихъ корабь не могꙑ приближити сꙙ къ воѥводиноу корабью҄· о҅брати сꙙ на о҅нѫ странѫ· "],["torot:20170213:supr:123012","въꙁꙿпи же воѥ҅вода· къ сѫштии҅мъ въ кораби глагол҄ꙙ· "],["torot:20170213:supr:123014","шъдъше на о҅нѫ странѫ въꙁиштате прѣдъ градомъ· коѥ҅го савина и҅менемъ· кръстиꙗ҅на сѫшта· о҄умѫчена мѫками· "],["torot:20170213:supr:123018","и҅ рьцѣте ѥ҅моу "],["torot:20170213:supr:123189","чьсо ради стави насъ влъшъствомъ твои҅мъ· прити на о҅нѫ странѫ к тебѣ· "],["torot:20170213:supr:123020","о҄убоꙗ бо сꙙ мѫкꙑ "],["torot:20170213:supr:123190","да тѣмъ не да намъ прѣи҅ти· "],["torot:20170213:supr:123021","сѫштии҅ же въ кораби шъдъше· и҅ о҅брѣтъше ст꙯ааго савина рѣшꙙ ѥ҅моу· та словеса· "],["torot:20170213:supr:123024","свꙙтꙑи҅ же о҅тъвѣштавъ рече и҅мъ· "],["torot:20170213:supr:123025","живъ г꙯ь б꙯ъ мои їс꙯ х꙯с· ѥ҅гоже ради а҅ꙁъ се страждѫ· "],["torot:20170213:supr:123027","не и҅матъ прѣи҅ти на о҅нѫ странѫ· доньжде прѣжде и҅сповѣстъ и҅мꙙ г꙯а моѥ҅го їс꙯ хс꙯а· "],["torot:20170213:supr:123029","ѥ҅рмиꙗ҅ же кꙿто вои҅нъ ѥ҅динъ о҅тъ стрѣгѫштии҅хъ ѥ҅го рече к н҄емоу· "],["torot:20170213:supr:123032","о҅тъвѣшта ст꙯ꙑи савиниї глагол҄ꙙ· "],["torot:20170213:supr:123033","ѥ҅гда напишетъ кн҄игꙑ и҅сповѣдаѧ бога моѥ҅го· и҅ поуститъ къ мнѣ прѣдъ вь҆сѣми вами· тъгда и҅ тъ проштенъ бѫдетъ въ градъ вь҆лѣсти· "],["torot:20170213:supr:123041","ѥ҅динъ б꙯ъ савиновъ їс꙯ х꙯с "],["torot:20170213:supr:123224","сь҆ н҄имь҆ и҅нъ никтоже ѥ҅стъ· "],["torot:20170213:supr:123042","да ако въписа тако и҅ посъла къ ст꙯оуо҄умоу савиноу· а҅биѥ҆ о҄утиши сꙙ· "],["torot:20170213:supr:123044","и҅ корабь҆ о҄устрь҆ми сꙙ на о҅нѫ странѫ· "],["torot:20170213:supr:123045","вълѣꙁъ же воѥ҅вода въ градъ· и҅ сѣдъ на сѫдилишти· повелѣ привести ст꙯аа҅го савиниꙗ· "],["torot:20170213:supr:123048","и҅ глагола кꙿ н҄емоу· "],["torot:20170213:supr:123049","тꙑ начꙙлъ ѥ҅си дѣло· ненавидимоѥ о҅тъ богъ и҅ самодръжецъ· и҅же стави насъ посрѣдѣ рѣкꙑ влъшь҆ствомъ свои҅мъ· "],["torot:20170213:supr:123052","ѥ҅лико бо можааше сътвори мь҆нѣ а҅кꙑ и҅ хотѣ· "],["torot:20170213:supr:123053","ѥ҅же о҄убо могѫ а҅ꙁъ тебѣ то сътворѫ· "],["torot:20170213:supr:123054","и҅ повелѣ свѣштꙙ въжегъше принесті· и҅ страстьника распꙙти ѫ҅жи четꙑрь҆ми· и҅ привꙙꙁати и по четꙑри колꙑ· и подъпалити ѥ҅моу чрѣво и҅ ребра· доньжде пльть҆ ѥ҅моу а҅кꙑ воскъ съжежена бꙑвъши растечетъ сꙙ· "],["torot:20170213:supr:123059","толико же ѥ҅мꙋ ꙁъла нанесъшоу ни ѥ҅дꙿного гласа и҅спꙋсти· "],["torot:20170213:supr:123060","нъ прѣбꙑ тръ҆пꙙ а҅кꙑ и҅номоу а҅ не самомоу страждѫштоу· "],["torot:20170213:supr:123061","҅А҅риꙗнъ воѥ҅вода рече· "],["torot:20170213:supr:123062","беꙁоумь҆лю рь҆ци ми что се хъште бꙑти ꙗ҅ко никакоже ничсоже чоуѥ҅ши тако мѫчимъ велми горцѣ· "],["torot:20170213:supr:123063","что сꙙ надѣѥ҅ши· и҅ли на кого о҄упꙿваѥ҅ши глагол҄и ми· "],["torot:20170213:supr:123129","о҅тъвѣштавъ ст꙯ꙑи҆ савинъ рече· "],["torot:20170213:supr:123139","надеждѫ и҅мамъ къ богоу своѥ҅мꙋ їсоу хръстоу· ꙗ҅ко моштенъ ѥ҅стъ о҅тъ мѫкъ твои҅хъ соуѥ҅тънꙑи҅хъ и҅ꙁбавити мене· и҅ вѣчь҆ноуо҄умоу цѣсарь҆ствꙋ о҄уподобити мꙙ· "],["torot:20170213:supr:123069","воѥ҅вода рече "],["torot:20170213:supr:123131","хоштеши о҄убо ꙁь҆лѣ о҄умрѣти· "],["torot:20170213:supr:123070","о҅тъвѣшта страстьникъ христовъ глагол҄ꙙ· "],["torot:20170213:supr:123071","а҅ште о҄умърѫ· пакꙑ и҅мамъ ꙗ҅коже рѣхъ жиꙁнь҆ вѣчь҆нѫѭ҄· "],["torot:20170213:supr:123073","҅Ариꙗ҅нъ же воѥвода се слꙑшавъ вь҆ гнѣвѣ бꙑвъ· къ вои҅номъ глагола· "],["torot:20170213:supr:123081","да о҄уже о҄убо о҅тъвѣтъ сътворити на н҄ь· "],["torot:20170213:supr:123082","и҅ се рекъ повелѣ ѥ҅го вь҆ рѣкѫ вь҆врѣшти· и҅ въ беꙁдь҆нии҆ о҄умрѣти· "],["torot:20170213:supr:123084","пои҅мъше же ѥ҅го вои҅ни ведошꙙ надъ брѣгъ рѣкꙑ· "],["torot:20170213:supr:123085","и҅ въꙁъмъше камꙑ велии привꙙꙁашꙙ ѥ҅моу къ ногама· вьврѣшти и тако вь҆ рѣкѫ· по о҅тъвѣтоу воѥводиноу· "],["torot:20170213:supr:123088","ции҅ же о҄убо о҅тъ многꙑихъ братиꙗ принесошꙙ ѥ҅моу ꙗ҅дь҆ да ꙗ҅стъ· "],["torot:20170213:supr:123089","о҅нъ же рече "],["torot:20170213:supr:123240","что себѣ троудꙑ творите вь҆ꙁлюбьѥ҅нии҆· "],["torot:20170213:supr:123090","а҅ꙁъ о҅тъсели не и҅мамъ въкоусити брашꙿна ꙁемнаа҅го· нъ о҅жидаѭ҄ о҅ноѧ пиштꙙ вь҆коусити· ѥ҅гоже о҅ко не видѣ ни о҄ухо слꙑша и҅ на срь҆дь҆це чловѣкоу не вьꙁиде· "],["torot:20170213:supr:123096","и҅ се ѥ҅моу рекшꙋ· въведошꙙ ѥ҅го вои҅ни въ корабь҆ и҅ камень· ѥ҅гоже бѣшꙙ привꙙꙁали къ ногама ѥ҅го· "],["torot:20170213:supr:123099","да а҅ко бꙑстъ посрѣдѣ рѣкꙑ· пакꙑ въскрича къ стоѧ҅штии҅мъ· и҅ ꙁьрꙙштимъ к н҄емоу народоу глагол҄а· "],["torot:20170213:supr:123102","вь҆ꙁь҆рите на мꙙ и҅ помните мꙙ· "],["torot:20170213:supr:123103","и҅ прѣмоудивъше о҄утрѣ третии҆ дьнь пришедъше· и҅ странѫ сѣвера о҅тъ града о҅брꙙштете тѣла моѥ҅го и҅ꙁвръжена на соухо· "],["torot:20170213:supr:123105","и҅ сего камене и҅же и҅мамъ на ногоу· хоштѫ вамꙿ да погребете съ мои҅мъ тѣломъ· "],["torot:20170213:supr:123107","и҅ се рекъ вь҆ꙁь҆рѣвъ на небо ст꙯ꙑи҆ бж꙯ии страстьникъ савинъ· помоли сꙙ глагол҄ꙙ· "],["torot:20170213:supr:123109","Ги꙯ їс꙯оу хрь҆сте слава тебѣ ꙗ҅ко сътвори съ мноѭ· недостои҅нꙑи҅мъ свои҅мъ рабомъ· "],["torot:20170213:supr:134603","\u003cspan class=\"citation\"\u003eSupr. 12\u003c/span\u003e и҅ мноꙁи вѣровашꙙ кꙿ немоу· "],["torot:20170213:supr:134604","Слꙑшавъ же кнꙙꙁъ повелѣ привести и҆· "],["torot:20170213:supr:134605","пришь҆дъшоу же а҅леѯандроу глагола ѥ҅моу кꙿнꙙꙁъ· "],["torot:20170213:supr:134606","рьци ми тꙑ кто ѥ҅си ль҆стꙙи҆ многꙑѧ· и҅ о҅тъвраштаѧ ѧ о҅тъ жрътвъ божъ҆скꙑи҆хъ· и҅ о̑учꙙ ѧ и҅нои вѣрѣ· "],["torot:20170213:supr:134609","рьци о̑убо намъ кто сꙑ тако ль҆стиши народа· "],["torot:20170213:supr:134610","а҅леѯандръ глагола· "],["torot:20170213:supr:134611","крь҆стиꙗ҅нъ ѥ҅смъ и҅ санъ мои преꙁвутерь҆скꙑи҆· "],["torot:20170213:supr:134612","и҅мже саномъ кнꙙꙁоу вѣроѭ̑ о̑упвахъ· христовꙑ надеждꙙ приѧ҅ти· "],["torot:20170213:supr:134614","а҅нꙿтонінъ глагола· "],["torot:20170213:supr:134615","и҅ кꙿто ѥ҅стъ х꙯с· "],["torot:20170213:supr:134616","а҅леѯандръ рече "],["torot:20170213:supr:135355","съпасъ мира вь҆сего· и҅ свѣтъ вѣроуѭ̑штиимъ вь҆ н҄ь· "],["torot:20170213:supr:134618","҅Антонинъ глагола· "],["torot:20170213:supr:134619","како можетъ съпасъ бꙑти тъ· и҅же бꙑстъ распꙙтъ· и҅ съмрьть приѧ҅· "],["torot:20170213:supr:134622","а҅леѯандръ глагола· "],["torot:20170213:supr:134623","то ѥ҅стъ чоудно кнꙙже ꙗ҅ко о̑умрѣ пль҆тиѭ· да не тъчьѭ̑ сидв освѣтитъ· нъ и҅ въ а҅дѣ о҅трѣшитъ болѣꙁни о̑умьръшиимꙿ· "],["torot:20170213:supr:134626","Антонинъ глагола· "],["torot:20170213:supr:134627","боуꙗ словеса глагол҄еши· и҅ блꙙди многꙑ· "],["torot:20170213:supr:134629","како о̑убо не могꙑ помошти себѣ и҅нѣмъ можетъ помошти· "],["torot:20170213:supr:134630","҅Алеѯандръ рече· "],["torot:20170213:supr:134631","съмрьть҆ си вѣроуѭ̑штиимъ к н҄емоу жиꙁнь҆· и҅ неть҆лѣниѥ на небесехъ подаѥ҅тъ· "],["torot:20170213:supr:134633","҅Анꙿтонинъ глагола "],["torot:20170213:supr:135356","о̑умль҆кни о̑убо блꙙдꙑ и҅ пожь҆ри богомъ· "],["torot:20170213:supr:134634","а҅леѯандръ рече· "],["torot:20170213:supr:134635","а҅ꙁъ глагол҄ꙙ се не блꙙдѫ· "],["torot:20170213:supr:134636","а҅ште ли то тебе послоушаѭ̑· то не тъчь҆ѭ̑ блꙙдь҆ ѥ҅смъ нъ и҅ ѫ҅родъ· "],["torot:20170213:supr:134638","ѫ҅родоуѭ̑тъ бо словеса твоꙗ· "],["torot:20170213:supr:134639","Антонинъ рече "],["torot:20170213:supr:135359","тако ми богꙑ· "],["torot:20170213:supr:134640","а҅ште послоушавъ пожьреши богомъ· то и҅ владꙑка и҅мѣнию̑ многоу· "],["torot:20170213:supr:134642","а҅ште ли не послоушаѥ҅ши лютами мѫками погоубь҆ѭ̑ тꙙ· "],["torot:20170213:supr:134643","҅Алеѯандръ глагола "],["torot:20170213:supr:135360","не ль҆сти сꙙ кнꙙꙁоу· ꙗ҅ко послоушаѭ̑ твоѥ҅го ласканиꙗ· да погрѣшѫ хрисостово прішествиѥ· "]]