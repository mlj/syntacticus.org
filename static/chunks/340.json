[["proiel:20170214:gothic-nt:38010","\u003cspan class=\"citation\"\u003eMARK 10.48\u003c/span\u003e jah ƕotidedun imma managai ei gaþahaidedi; "],["proiel:20170214:gothic-nt:38011","iþ is filu mais hropida: "],["proiel:20170214:gothic-nt:38012","sunau Daweidis, armai mik! "],["proiel:20170214:gothic-nt:38013","\u003cspan class=\"citation\"\u003eMARK 10.49\u003c/span\u003e jah gastandands Iesus haihait atwopjan ina. "],["proiel:20170214:gothic-nt:38014","jah wopidedun þana blindan, qiþandans du imma: "],["proiel:20170214:gothic-nt:38015","þrafstei þuk; "],["proiel:20170214:gothic-nt:50650","urreis, "],["proiel:20170214:gothic-nt:50651","wopeiþ þuk. "],["proiel:20170214:gothic-nt:38017","\u003cspan class=\"citation\"\u003eMARK 10.50\u003c/span\u003e iþ is afwairpands wastjai seinai ushlaupands qam at Iesu. "],["proiel:20170214:gothic-nt:38018","\u003cspan class=\"citation\"\u003eMARK 10.51\u003c/span\u003e jah andhafjands qaþ du imma Iesus: "],["proiel:20170214:gothic-nt:38019","ƕa wileis ei taujau þus? "],["proiel:20170214:gothic-nt:38020","iþ sa blinda qaþ du imma: "],["proiel:20170214:gothic-nt:38021","rabbaunei, ei ussaiƕau. "],["proiel:20170214:gothic-nt:38022","\u003cspan class=\"citation\"\u003eMARK 10.52\u003c/span\u003e iþ Iesus qaþ du imma: "],["proiel:20170214:gothic-nt:50652","gagg, "],["proiel:20170214:gothic-nt:50653","galaubeins þeina ganasida þuk. "],["proiel:20170214:gothic-nt:38024","jah sunsaiw ussaƕ jah laistida in wiga Iesu."],["proiel:20170214:gothic-nt:38025","\u003cspan class=\"citation\"\u003eMARK 11.1\u003c/span\u003e Jah biþe neƕa wesun Iairusalem, in Beþsfagein jah Biþaniin at fairgunja alewjin, insandida twans siponje seinaize \u003cspan class=\"citation\"\u003eMARK 11.2\u003c/span\u003e jah qaþ du im: "],["proiel:20170214:gothic-nt:38026","gaggats in haim þo wiþrawairþon iggqis, jah sunsaiw inngaggandans in þo bigitats fulan gabundanana, ana þammei nauh ainshun manne ni sat; "],["proiel:20170214:gothic-nt:38027","andbindandans ina attiuhats. "],["proiel:20170214:gothic-nt:38028","\u003cspan class=\"citation\"\u003eMARK 11.3\u003c/span\u003e jah jabai ƕas iggqis qiþai: duƕe þata taujats? qiþaits: þatei frauja þis gairneiþ; jah sunsaiw ina insandeiþ hidre. "],["proiel:20170214:gothic-nt:38033","\u003cspan class=\"citation\"\u003eMARK 11.4\u003c/span\u003e galiþun þan jah bigetun fulan gabundanana at daura uta ana gagga; "],["proiel:20170214:gothic-nt:38034","jah andbundun ina. "],["proiel:20170214:gothic-nt:38035","\u003cspan class=\"citation\"\u003eMARK 11.5\u003c/span\u003e jah sumai þize jainar standandane qeþun du im: "],["proiel:20170214:gothic-nt:38036","ƕa taujats andbindandans þana fulan? "],["proiel:20170214:gothic-nt:38037","\u003cspan class=\"citation\"\u003eMARK 11.6\u003c/span\u003e iþ eis qeþun du im swaswe anabauþ im Iesus, jah lailotun ins. "],["proiel:20170214:gothic-nt:38038","\u003cspan class=\"citation\"\u003eMARK 11.7\u003c/span\u003e jah brahtedun þana fulan at Iesua jah galagidedun ana ina wastjos seinos, jah gasat ana ina. "],["proiel:20170214:gothic-nt:38039","\u003cspan class=\"citation\"\u003eMARK 11.8\u003c/span\u003e managai þan wastjom seinaim strawidedun ana wiga; "],["proiel:20170214:gothic-nt:38040","sumai astans maimaitun us bagmam jah strawidedun ana wiga. "],["proiel:20170214:gothic-nt:38041","\u003cspan class=\"citation\"\u003eMARK 11.9\u003c/span\u003e jah þai fauragaggandans jah þai afarlaistjandans hropidedun qiþandans: "],["proiel:20170214:gothic-nt:38042","osanna, þiuþida sa qimanda in namin fraujins! "],["proiel:20170214:gothic-nt:38043","\u003cspan class=\"citation\"\u003eMARK 11.10\u003c/span\u003e þiuþido so qimandei þiudangardi in namin fraujins attins unsaris Daweidis, osanna in hauhistjam! "],["proiel:20170214:gothic-nt:38044","\u003cspan class=\"citation\"\u003eMARK 11.11\u003c/span\u003e jah galaiþ in Iairusaulwma Iesus jah in alh; "],["proiel:20170214:gothic-nt:38045","jah bisaiƕands alla, at andanahtja juþan wisandin ƕeilai usiddja in Beþanian miþ þaim twalibim. "],["proiel:20170214:gothic-nt:38046","\u003cspan class=\"citation\"\u003eMARK 11.12\u003c/span\u003e jah iftumin daga usstandandam im us Beþaniin gredags was. "],["proiel:20170214:gothic-nt:38047","\u003cspan class=\"citation\"\u003eMARK 11.13\u003c/span\u003e jah gasaiƕands smakkabagm fairraþro habandan lauf atiddja, ei aufto bigeti ƕa ana imma; "],["proiel:20170214:gothic-nt:38048","jah qimands at imma ni waiht bigat ana imma niba lauf; "],["proiel:20170214:gothic-nt:38049","ni auk was mel smakkane. "],["proiel:20170214:gothic-nt:38050","\u003cspan class=\"citation\"\u003eMARK 11.14\u003c/span\u003e jah usbairands qaþ du imma: "],["proiel:20170214:gothic-nt:38051","ni þanaseiþs us þus aiw manna akran matjai. "],["proiel:20170214:gothic-nt:38052","jah gahausidedun þai siponjos is. "],["proiel:20170214:gothic-nt:38053","\u003cspan class=\"citation\"\u003eMARK 11.15\u003c/span\u003e jah iddjedun du Iairusaulwmai. "],["proiel:20170214:gothic-nt:38054","jah atgaggands Iesus in alh dugann uswairpan þans frabugjandans jah bugjandans in alh jah mesa skattjane jah sitlans þize frabugjandane ahakim uswaltida. "],["proiel:20170214:gothic-nt:38055","\u003cspan class=\"citation\"\u003eMARK 11.16\u003c/span\u003e jah ni lailot ei ƕas þairhberi kas þairh þo alh. "],["proiel:20170214:gothic-nt:38056","\u003cspan class=\"citation\"\u003eMARK 11.17\u003c/span\u003e jah laisida qiþands du im: "],["proiel:20170214:gothic-nt:50654","niu gameliþ ist þatei "],["proiel:20170214:gothic-nt:50655","razn mein razn bido haitada allaim þiudom? "],["proiel:20170214:gothic-nt:38058","iþ jus gatawideduþ ita du filigrja waidedjane. "],["proiel:20170214:gothic-nt:38059","\u003cspan class=\"citation\"\u003eMARK 11.18\u003c/span\u003e jah gahausidedun þai bokarjos jah gudjane auhumistans jah sokidedun, ƕaiwa imma usqistidedeina: "],["proiel:20170214:gothic-nt:38060","ohtedun auk ina, unte alla managei sildaleikidedun in laiseinais is. "],["proiel:20170214:gothic-nt:38061","\u003cspan class=\"citation\"\u003eMARK 11.19\u003c/span\u003e jah biþe andanahti warþ, usiddja ut us þizai baurg. "],["proiel:20170214:gothic-nt:38062","\u003cspan class=\"citation\"\u003eMARK 11.20\u003c/span\u003e jah in maurgin faurgaggandans gaseƕun þana smakkabagm þaursjana us waurtim. "],["proiel:20170214:gothic-nt:38063","\u003cspan class=\"citation\"\u003eMARK 11.21\u003c/span\u003e jah gamunands Paitrus qaþ du imma: "],["proiel:20170214:gothic-nt:38064","rabbei, sai, smakkabagms þanei fraqast gaþaursnoda. "],["proiel:20170214:gothic-nt:38065","\u003cspan class=\"citation\"\u003eMARK 11.22\u003c/span\u003e jah andhafjands Iesus qaþ du im: "],["proiel:20170214:gothic-nt:38066","habaiþ galaubein gudis! "],["proiel:20170214:gothic-nt:38067","\u003cspan class=\"citation\"\u003eMARK 11.23\u003c/span\u003e amen auk qiþa izwis, "],["proiel:20170214:gothic-nt:64194","þisƕazuh ei qiþai du þamma fairgunja: ushafei þuk jah wairp þus in marein, jah ni tuzwerjai in hairtin seinamma, ak galaubjai þata, ei þatei qiþiþ gagaggiþ, wairþiþ imma þisƕah þei qiþiþ. "],["proiel:20170214:gothic-nt:38069","\u003cspan class=\"citation\"\u003eMARK 11.24\u003c/span\u003e duþþe qiþa izwis: "],["proiel:20170214:gothic-nt:38070","allata þisƕah þei bidjandans sokeiþ, galaubeiþ þatei nimiþ, jah wairþiþ izwis. "],["proiel:20170214:gothic-nt:38071","\u003cspan class=\"citation\"\u003eMARK 11.25\u003c/span\u003e jah þan standaiþ bidjandans, afletaiþ, jabai ƕa habaiþ wiþra ƕana, ei jah atta izwar sa in himinam afletai izwis missadedins izwaros. "]]