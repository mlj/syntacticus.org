[["torot:20170213:usp-sbor:193093","вѣдѣ оч҃е ꙗко ст҃ъ ѥси "],["torot:20170213:usp-sbor:193165","и се врѣмѧ приспѣло ѥсть. "],["torot:20170213:usp-sbor:193046","потъщи сѧ молѧ вл҃дкѹ нб҃сьнаго. "],["torot:20170213:usp-sbor:193047","и да избавить мѧ ѿ напасти сеꙗ ⁘ "],["torot:20170213:usp-sbor:193048","\u003cspan class=\"citation\"\u003eUsp.sbor. 101\u003c/span\u003e и се въ ѥдинъ дн҃ь съпѧщю томѹ въ полѹдн҃ие. и се ꙗви сѧ ѥмѹ оц҃ь нашь ѳеодосии гл҃ѧ "],["torot:20170213:usp-sbor:193166","чьто тако печалѹѥши сѧ. "],["torot:20170213:usp-sbor:193050","или мьниши ꙗко азъ ѿидохъ ѿ васъ. "],["torot:20170213:usp-sbor:193051","аще бо и тѣлъмь ѿлѹчихъ сѧ ѿ васъ. нъ дх҃ъмь вьсегда съ вами ѥсмь. "],["torot:20170213:usp-sbor:193053","и се въ ѹтрии дн҃ь призоветь тѧ кнѧзь. не имыи гнѣва ни ѥдиного же на тѧ. "],["torot:20170213:usp-sbor:193055","нъ и паки въ своѥ мѣсто ѹстроить тѧ. "],["torot:20170213:usp-sbor:193056","то ѹже не ꙗко въ сънѣ видѣвъ. нъ въспрѧнѹвъшю томѹ. и задъ видѣ блаженааго излазѧща вънъ из двьрии. "],["torot:20170213:usp-sbor:193059","и се же словѹ дѣло бы. "],["torot:20170213:usp-sbor:193060","ꙗкоже рече томѹ бл҃женыи. тако же и събы҃с сѧ. "],["torot:20170213:usp-sbor:193062","тоже тъ ѿтолѣ вѧщьшю любъвь имѧше къ манастырю бл҃жнааго. "],["torot:20170213:usp-sbor:193063","и се же пакы мѹжь нѣкыи хотѧ ѿити на пѹть. имыи же лѹкъньце мало пълъно сѹще сребра. принесе въ манастырь бл҃жнаго оц҃а нашего ѳеодосиꙗ. и прѣдасть ѥ на съблюдениѥ чьрьноризьцю кононѹ. ꙗко дрѹгѹ сѹщю знаемѹ. "],["torot:20170213:usp-sbor:193068","таче то видѣвъ единъ ѿ братиѣ. никола именьмь. ѹꙗзвенъ бывъ ѿ бѣса на нѥ. и тако то ѹкрадъ съкры. "],["torot:20170213:usp-sbor:193072","кононъ же въшьдъ въ келию свою. и съглѧдавъ не обрѣте того. "],["torot:20170213:usp-sbor:193074","тоже въ печали бы҃с въ велицѣ о томь. "],["torot:20170213:usp-sbor:193075","и съ сльзами молѧше сѧ бѹ҃ и часто призываꙗ ст҃го оц҃а нашего ѳеодосиꙗ. ꙗкоже да не посрамленѹ быти томѹ. ѿ давъшаго на съблюдениѥ томȣ. "],["torot:20170213:usp-sbor:193078","таче по сихъ мало ѹсънѹвъшю томѹ. и се видѣ въ сънѣ блаженаго ѳеодосиꙗ гл҃юща къ нѥмѹ. "],["torot:20170213:usp-sbor:193080","се о нѥмьже печалѹеши сѧ. чьрьноризьць никола възѧтъ ѥ диꙗвольмь наѹщениемь. и съкры ѥ въ пещерѣ. "],["torot:20170213:usp-sbor:193083","ѹказа же ѥмѹ и мѣсто гл҃ꙗ. "],["torot:20170213:usp-sbor:193084","иди никомȣже рекъ о семь и възьми своѥ. "],["torot:20170213:usp-sbor:193085","ѡномѹ же въспрѧнѹвъшю и радѹ бывъшю. скоро въставъ. и въжьгъ свѣщю иде на ѹказаноѥ ѥмѹ мѣсто. "],["torot:20170213:usp-sbor:193088","и обрѣте по словеси ст҃го оц҃ѧ. "],["torot:20170213:usp-sbor:193089","и възьмъ несе въ келию свою хвалѧ и славѧ б҃а. и ѹгодьника ѥго блаженаго ѳеодосиѧ прославлѧꙗ ⁘ "],["torot:20170213:usp-sbor:193094","\u003cspan class=\"citation\"\u003eUsp.sbor. 102\u003c/span\u003e и се же пакы съповѣдахѹ. ꙗко ѥдинъ ѿ клироса ст҃ыꙗ и великыꙗ цр҃кве софиꙗ. болѧщю вельми огньмь жегомѹ. и малы же въ сѧ пришьдъ молѧше б҃а. и ст҃го оц҃а нашего ѳеодосиꙗ. ѡ ѡслаблении болѥсти. "],["torot:20170213:usp-sbor:193100","и тако едъва пакы ѹсънѹвъ. видѣ бл҃женаго ѳеѡдосиꙗ. палъкѹ свою дающю ѥмѹ и гл҃юща. "],["torot:20170213:usp-sbor:193103","възьми сию палъкѹ и ходи съ нѥю. "],["torot:20170213:usp-sbor:193104","и ономȣ възьмъшю почю ѿстѹплениѥ болести. и огню прѣстатиѥ. "],["torot:20170213:usp-sbor:193106","и тако съповѣда сѹщимъ тѹ. ꙗвлениѥ блаженаго. "],["torot:20170213:usp-sbor:193108","и ꙗкоже ѿтолѣ възмогъ и шьдъ въ манастырь бл҃женааго. съповѣда братии како ицѣлѣ ѿ болести. млт҃вами ст҃го оц҃а нашего ѳеодосиѧ. иже слышавъше прославиша б҃а давъшаго такѹ бл҃годать. бл҃жномѹ рабѹ своѥмѹ. "],["torot:20170213:usp-sbor:193113","си же ꙗко по ѹмьрьтвии бл҃жнаго оц҃а нашего ѳеодосиꙗ. стефанъ же игѹменьство приимъ подвизаше сѧ о зьдании цр҃кви. юже бѣ бл҃женыи началъ зьдати. "],["torot:20170213:usp-sbor:193116","тоже бл҃годатию бж҃иѥю и мл҃твами пр҃пдбнго оц҃а нашего ѳеодосиꙗ. въ мало лѣтъ съзьда на бысть цр҃кы. и манастырь съграженъ. "],["torot:20170213:usp-sbor:193119","и тѹ же вьсѣмъ прѣшьдъшемъ. въ ономь же мѣстѣ ꙗкоже рече сѧ. малѹ ихъ оставъшю. имъже обычаи осѹпающѹю братию тѹ погрѣбати. "],["torot:20170213:usp-sbor:193123","се же ꙗкоже и близь себе сѹщема обѣма манастырема. ѥсть же и посрѣдѣ ѥю дворъ. иже блаженыи оц҃ь нашь ѳеодосии сътвори на приꙗтиѥ нищимъ. ꙗкоже и вьсѣмъ тѣмъ ѥдинѣмь съгражениемь быти. "],["torot:20170213:usp-sbor:193127","разно же дворы. "],["torot:20170213:usp-sbor:193128","се же пакы ѹстави си и оц҃ь нашь стефанъ. да въ ветъсѣи цр҃кви по вьсѧ дн҃и слѹжьба ст҃аꙗ творить сѧ. за ѹмирающѹю братию. "],["torot:20170213:usp-sbor:193131","б҃ъ же вьсѧ на потрѣбѹ. "],["torot:20170213:usp-sbor:193132","и тако ѹмножаше сѧ мѣсто то бл҃годатию божиѥю. и мл҃твы ради ст҃го нашего ѳеодосиꙗ. "],["torot:20170213:usp-sbor:193134","ненавидѧи же добра врагъ. иже и присно бореть сѧ съ рабы бж҃ии. и не дасть имъ тако мирьно жити. нъ пакы зълыими своими къзньми сѹпротивь въстаеть имъ. котерѹ въ тѣхъ въздвизаꙗ. идеже бо брань вьсегда многа и побѣда. тѹ же сѹпостатьнаꙗ рать въставлѧꙗ не прѣстаѥть. се бо таково съмѧте сотона створи въ нихъ. "],["torot:20170213:usp-sbor:193142","ꙗкоже тѣмъ крамолѹ створивъшемъ. стефана ѿ игѹменьства ѿставиша. "],["torot:20170213:usp-sbor:193144","си же тако диꙗволъ раждьже ꙗ на гнѣвъ. ꙗкоже и ѿ манастырѧ того тъща ѿгънаша. "],["torot:20170213:usp-sbor:193146","таче се ꙗко ѹвѣдѣша мнози ѿ болѧръ. сн҃ове сѹще въ покаꙗнии томѹ. ꙗкоже прѣдани бл҃жныимь томѹ. съжалиша сѧ зѣло. ѥже тако дх҃овьныи оц҃ь ихъ посрамленъ бысть. и ѿ манастырѧ ѿгънанъ. ѥгоже приꙗтъ ѿ блаженаго ѳеодисиѧ. "],["torot:20170213:usp-sbor:193153","тоже тако подавахѹть ѥмѹ ѿ имѣнии своихъ. ѥже на потрѣбѹ того тѣлеси. и на инѹ потрѣбѹ. "],["torot:20170213:usp-sbor:193156","онъ же и тѹ ѥмѹ б҃ѹ помагающю. мл҃твами блж҃наго наставьника ѥмѹ и оц҃ѧ ѳеодосиꙗ. състави себѣ манастырь и цр҃квь възгради въ имѧ ст҃ыꙗ бц҃ѧ. "],["torot:20170213:usp-sbor:193159","и нарекъ мѣсто то по образѹ сѹщааго въ костѧнтини градѣ. из лахерьна. и бѣ по вьсѧ лѣта праздьни къ творѧ свѣтълъ. ст҃ѣи бц҃и. мсц҃ѧ иѹлиꙗ. въ .в҃. дьнь ⁘ "],["torot:20170213:usp-sbor:193167","\u003cspan class=\"citation\"\u003eUsp.sbor. 103\u003c/span\u003e си же пакы по изгънании того. сѹще и въ манастыри блаженааго ѳеодосиꙗ. и съ съвѣта вьсѣхъ великааго никона игѹмена себѣ поставиша. "],["torot:20170213:usp-sbor:193170","бѣ бо тъ по ѹсъпении блаженааго. ѿ мѣста своѥго пришьлъ въ манастырь тъ. "],["torot:20170213:usp-sbor:193172","се же ꙗкоже мьню по божию изволѥнию быти того мьню поставлению. ꙗкоже томѹ старѣишю сѹщю вьсѣхъ. "],["torot:20170213:usp-sbor:193174","се бо и блаженыи оц҃ь нашь ѳеодосии. ѿ того рѹкѹ пострижениꙗ съподоби сѧ. и приꙗтъ ст҃го и ан҃гльскаго образа мьнишьскааго. "],["torot:20170213:usp-sbor:193177","тоже многашьды окȣшааше сѧ врагъ. тако же пакы тѣмь съмѧтъше. и на того крамолѹ възложити. нъ не възможе. "],["torot:20170213:usp-sbor:193181","ѡбаче ѹже мы многыими ѹказании. о семь сътворивъше повѣсть сьде да ставимъ слово. "],["torot:20170213:usp-sbor:193183","се бо ѥлико же выше ѡ блаженѣмь и велицѣмь оц҃и нашемь ѳеодосии. оспытоваꙗ слышахъ ѿ дрѣвьниихъ мене оц҃ь. бывъшиихъ въ то врѣмѧ. "]]