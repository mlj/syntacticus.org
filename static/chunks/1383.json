[[44638,"\u003cspan class=\"citation\"\u003e1TIM 4.5\u003c/span\u003e gaweihada auk þairh waurd gudis jah bida. "],[44639,"\u003cspan class=\"citation\"\u003e1TIM 4.6\u003c/span\u003e þata insakands broþrum goþs wairþis andbahts Xristaus Iesuis, alands waurdam galaubeinais jah godaizos laiseinais þoei galaistides. "],[44640,"\u003cspan class=\"citation\"\u003e1TIM 4.7\u003c/span\u003e iþ þo usweihona swe usalþanaizo spilla biwandei, iþ þroþei þuk silban du gagudein. "],[44641,"\u003cspan class=\"citation\"\u003e1TIM 4.8\u003c/span\u003e aþþan leikeina usþroþeins du fawamma ist bruks, iþ gagudei du allamma ist bruks, gahaita habandei libainais þizos nu jah þizos anawairþons. "],[44642,"\u003cspan class=\"citation\"\u003e1TIM 4.9\u003c/span\u003e triggw þata waurd jah allaizos andanumtais wairþ. "],[44643,"\u003cspan class=\"citation\"\u003e1TIM 4.10\u003c/span\u003e duþþe allis arbaidjam jah idweitjanda, unte wenidedum du guda libandin, saei ist nasjands allaize manne, þishun galaubjandane. "],[44644,"\u003cspan class=\"citation\"\u003e1TIM 4.11\u003c/span\u003e anabiud þata jah laisei. "],[44645,"\u003cspan class=\"citation\"\u003e1TIM 4.12\u003c/span\u003e ni manna þeinai jundai frakunni, ak frisahts sijais þaim galaubjandam in waurda, in usmeta, in friaþwai, in galaubeinai, in swikniþai. "],[44646,"\u003cspan class=\"citation\"\u003e1TIM 4.13\u003c/span\u003e unte qima, gaumei saggwa boko, gaþlaihtai, laiseinai. "],[44647,"\u003cspan class=\"citation\"\u003e1TIM 4.14\u003c/span\u003e ni sijais unkarja þizos in þus anstais, sei gibana warþ þus þairh praufetjans afar analageinai handiwe praizbwtaireins. "],[44648,"\u003cspan class=\"citation\"\u003e1TIM 4.15\u003c/span\u003e þo sido þus, in-uþ-þaim sijais, ei þatei þeihais þu, swikunþ sijai allaim. "],[52316,"\u003cspan class=\"citation\"\u003e1TIM 4.16\u003c/span\u003e atsaiƕ du þus silbin jah du laiseinai usdaudo, "],[64173,"þairhwis in þaim; "],[44650,"þatuh auk taujands jah þuk silban ganasjis jah hausjandans þus."],[44651,"\u003cspan class=\"citation\"\u003e1TIM 5.1\u003c/span\u003e Seneigana ni andbeitais, ak gaþlaih swe attin, juggans swe broþruns; \u003cspan class=\"citation\"\u003e1TIM 5.2\u003c/span\u003e sineigos swe aiþeins, juggos swe swistruns in allai swiknein. "],[44653,"\u003cspan class=\"citation\"\u003e1TIM 5.3\u003c/span\u003e widuwons swerai, þozei bi sunjai sijaina widuwons. "],[44654,"...\u003cspan class=\"citation\"\u003e1TIM 5.4\u003c/span\u003e galaisjaina sik faurþis swesana gard barusnjan jah andalauni usgiban fadreinam; "],[44655,"þata auk ist andanem in andwairþja gudis. "],[44656,"\u003cspan class=\"citation\"\u003e1TIM 5.5\u003c/span\u003e aþþan soei bi sunjai widuwo ist jah ainakla, wenida du guda jah þairhwisiþ in bidom nahtam jah dagam. "],[44657,"\u003cspan class=\"citation\"\u003e1TIM 5.6\u003c/span\u003e iþ so wizondei in azetjam jah libandei dauþa ist. "],[44658,"\u003cspan class=\"citation\"\u003e1TIM 5.7\u003c/span\u003e jah þata anabiud ei ungafairinodos sijaina. "],[44659,"\u003cspan class=\"citation\"\u003e1TIM 5.8\u003c/span\u003e aþþan jabai ƕas swesaim þishun ingardjam ni gaþlaihiþ, galaubein inwidiþ jah ist ungalaubjandin wairsiza. "],[44660,"\u003cspan class=\"citation\"\u003e1TIM 5.9\u003c/span\u003e widuwo gawaljaidau ni mins saihs tigum jere, sei wesi ainis abins qens, \u003cspan class=\"citation\"\u003e1TIM 5.10\u003c/span\u003e in waurstwam godaim weitwodiþa habandei, jah barna fodidedi, jah gastins andnemi, jah weihaim fotuns þwohi, jah aglons winnandam andbahtidedi, jah allamma waurstwe godaize afarlaistidedi. "],[44661,"\u003cspan class=\"citation\"\u003e1TIM 5.11\u003c/span\u003e iþ juggos widuwons biwandei; "],[44662,"þan auk gairnidedeina wiþra Xristu, liugan wileina, \u003cspan class=\"citation\"\u003e1TIM 5.12\u003c/span\u003e habandeins staua, unte frumein galaubein wana gatawidedun. "],[44663,"\u003cspan class=\"citation\"\u003e1TIM 5.13\u003c/span\u003e aþþan samana jah unwaurstwons laisjand sik þairhgaggan gardins, aþþan ni þatain unwaurstwons, ak jah unfaurjos jah fairweitjandeins, rodjandeins þoei ni skulda sind. "],[44664,"\u003cspan class=\"citation\"\u003e1TIM 5.14\u003c/span\u003e wiljau nu juggos liugan, barna bairan, garda waldan... "],[44665,"...\u003cspan class=\"citation\"\u003e1TIM 5.16\u003c/span\u003e widuwons, andbahtjai im, jah ni kaurjaidau aikklesjo, ei þaim bi sunjai... "],[44666,"...\u003cspan class=\"citation\"\u003e1TIM 5.17\u003c/span\u003e in waurda jah in laiseinai. "],[44667,"\u003cspan class=\"citation\"\u003e1TIM 5.18\u003c/span\u003e qaþ auk gameleins: auhsau þriskandin munþ ni faurwaipjais; jah: wairþs sa waurstwa mizdons is. "],[44671,"\u003cspan class=\"citation\"\u003e1TIM 5.19\u003c/span\u003e bi praizbwtairein wroh ni andnimais, niba in andwairþja twaddje aiþþau þrije weitwode. "],[44672,"\u003cspan class=\"citation\"\u003e1TIM 5.20\u003c/span\u003e iþ þans frawaurhtans in andwairþja allaize gasak, ei jah þai anþarai agis habaina. "],[44673,"\u003cspan class=\"citation\"\u003e1TIM 5.21\u003c/span\u003e weitwodja in andwairþja gudis jah fraujins unsaris Iesuis Xristaus jah þize gawalidane aggile, ei þata fastais inu faurdomein, ni waiht taujands bi wiljahalþein. "],[52318,"\u003cspan class=\"citation\"\u003e1TIM 5.22\u003c/span\u003e handuns sprauto ni mannhun lagjais, "],[52319,"ni gamainja siais frawaurhtim framaþjaim; "],[44675,"þuk silban swiknana fastais. "],[44676,"\u003cspan class=\"citation\"\u003e1TIM 5.23\u003c/span\u003e ju ni drigkais þanamais wato, ak weinis leitil brukjais in qiþaus þeinis jah þizo ufta sauhte þeinaizo. "]]