[[20156,"\u003cspan class=\"citation\"\u003eLUKE 1.11\u003c/span\u003e ὤφθη δὲ αὐτῷ ἄγγελος κυρίου ἑστὼς ἐκ δεξιῶν τοῦ θυσιαστηρίου τοῦ θυμιάματος. "],[48331,"\u003cspan class=\"citation\"\u003eLUKE 1.12\u003c/span\u003e καὶ ἐταράχθη Ζαχαρίας ἰδών, "],[48332,"καὶ φόβος ἐπέπεσεν ἐπ’ αὐτόν. "],[20158,"\u003cspan class=\"citation\"\u003eLUKE 1.13\u003c/span\u003e εἶπεν δὲ πρὸς αὐτὸν ὁ ἄγγελος· "],[20159,"μὴ φοβοῦ, Ζαχαρία, διότι εἰσηκούσθη ἡ δέησίς σου, καὶ ἡ γυνή σου Ἐλισάβετ γεννήσει υἱόν σοι, καὶ καλέσεις τὸ ὄνομα αὐτοῦ Ἰωάννην· "],[20160,"\u003cspan class=\"citation\"\u003eLUKE 1.14\u003c/span\u003e καὶ ἔσται χαρά σοι καὶ ἀγαλλίασις, καὶ πολλοὶ ἐπὶ τῇ γενέσει αὐτοῦ χαρήσονται. "],[20161,"\u003cspan class=\"citation\"\u003eLUKE 1.15\u003c/span\u003e ἔσται γὰρ μέγας ἐνώπιον κυρίου, καὶ οἶνον καὶ σίκερα οὐ μὴ πίῃ, καὶ πνεύματος ἁγίου πλησθήσεται ἔτι ἐκ κοιλίας μητρὸς αὐτοῦ, \u003cspan class=\"citation\"\u003eLUKE 1.16\u003c/span\u003e καὶ πολλοὺς τῶν υἱῶν Ἰσραὴλ ἐπιστρέψει ἐπὶ κύριον τὸν θεὸν αὐτῶν· "],[20162,"\u003cspan class=\"citation\"\u003eLUKE 1.17\u003c/span\u003e καὶ αὐτὸς προελεύσεται ἐνώπιον αὐτοῦ ἐν πνεύματι καὶ δυνάμει Ἡλεία, ἐπιστρέψαι καρδίας πατέρων ἐπὶ τέκνα καὶ ἀπειθεῖς ἐν φρονήσει δικαίων, ἑτοιμάσαι κυρίῳ λαὸν κατεσκευασμένον. "],[20163,"\u003cspan class=\"citation\"\u003eLUKE 1.18\u003c/span\u003e καὶ εἶπεν Ζαχαρίας πρὸς τὸν ἄγγελον· "],[20164,"κατὰ τί γνώσομαι τοῦτο; "],[20165,"ἐγὼ γάρ εἰμι πρεσβύτης καὶ ἡ γυνή μου προβεβηκυῖα ἐν ταῖς ἡμέραις αὐτῆς. "],[20166,"\u003cspan class=\"citation\"\u003eLUKE 1.19\u003c/span\u003e καὶ ἀποκριθεὶς ὁ ἄγγελος εἶπεν αὐτῷ· "],[20167,"ἐγώ εἰμι Γαβριὴλ ὁ παρεστηκὼς ἐνώπιον τοῦ θεοῦ, καὶ ἀπεστάλην λαλῆσαι πρὸς σὲ καὶ εὐαγγελίσασθαί σοι ταῦτα· "],[20168,"\u003cspan class=\"citation\"\u003eLUKE 1.20\u003c/span\u003e καὶ ἰδοὺ ἔσῃ σιωπῶν καὶ μὴ δυνάμενος λαλῆσαι ἄχρι ἧς ἡμέρας γένηται ταῦτα, ἀνθ’ ὧν οὐκ ἐπίστευσας τοῖς λόγοις μου, οἵτινες πληρωθήσονται εἰς τὸν καιρὸν αὐτῶν. "],[20169,"\u003cspan class=\"citation\"\u003eLUKE 1.21\u003c/span\u003e καὶ ἦν ὁ λαὸς προσδοκῶν τὸν Ζαχαρίαν, καὶ ἐθαύμαζον ἐν τῷ χρονίζειν αὐτὸν ἐν τῷ ναῷ. "],[20170,"\u003cspan class=\"citation\"\u003eLUKE 1.22\u003c/span\u003e ἐξελθὼν δὲ οὐκ ἐδύνατο λαλῆσαι αὐτοῖς, καὶ ἐπέγνωσαν ὅτι ὀπτασίαν ἑώρακεν ἐν τῷ ναῷ· "],[20171,"καὶ αὐτὸς ἦν διανεύων αὐτοῖς, καὶ διέμενεν κωφός. "],[20172,"\u003cspan class=\"citation\"\u003eLUKE 1.23\u003c/span\u003e καὶ ἐγένετο ὡς ἐπλήσθησαν αἱ ἡμέραι τῆς λειτουργίας αὐτοῦ, ἀπῆλθεν εἰς τὸν οἶκον αὐτοῦ. "],[20173,"\u003cspan class=\"citation\"\u003eLUKE 1.24\u003c/span\u003e μετὰ δὲ ταύτας τὰς ἡμέρας συνέλαβεν Ἐλισάβετ ἡ γυνὴ αὐτοῦ· "],[20174,"καὶ περιέκρυβεν ἑαυτὴν μῆνας πέντε, λέγουσα \u003cspan class=\"citation\"\u003eLUKE 1.25\u003c/span\u003e ὅτι "],[55124," οὕτως μοι πεποίηκεν κύριος ἐν ἡμέραις αἷς ἐπεῖδεν ἀφελεῖν ὄνειδός μου ἐν ἀνθρώποις. "],[20175,"\u003cspan class=\"citation\"\u003eLUKE 1.26\u003c/span\u003e Ἐν δὲ τῷ μηνὶ τῷ ἕκτῳ ἀπεστάλη ὁ ἄγγελος Γαβριὴλ ἀπὸ τοῦ θεοῦ εἰς πόλιν τῆς Γαλιλαίας ᾗ ὄνομα Ναζαρὲθ \u003cspan class=\"citation\"\u003eLUKE 1.27\u003c/span\u003e πρὸς παρθένον ἐμνηστευμένην ἀνδρὶ ᾧ ὄνομα Ἰωσὴφ ἐξ οἴκου Δαυείδ, καὶ τὸ ὄνομα τῆς παρθένου Μαριάμ. "],[20176,"\u003cspan class=\"citation\"\u003eLUKE 1.28\u003c/span\u003e καὶ εἰσελθὼν πρὸς αὐτὴν ὁ ἄγγελος εἶπεν· "],[48333,"χαῖρε, "],[48334,"κεχαριτωμένη, ὁ κύριος μετὰ σοῦ. "],[20178,"\u003cspan class=\"citation\"\u003eLUKE 1.29\u003c/span\u003e ἡ δὲ ἐπὶ τῷ λόγῳ διεταράχθη, καὶ διελογίζετο ποταπὸς εἴη ὁ ἀσπασμὸς οὗτος. "],[20179,"\u003cspan class=\"citation\"\u003eLUKE 1.30\u003c/span\u003e καὶ εἶπεν ὁ ἄγγελος αὐτῇ· "],[20180,"μὴ φοβοῦ, Μαριάμ· "],[20181,"εὗρες γὰρ χάριν παρὰ τῷ θεῷ· "],[20182,"\u003cspan class=\"citation\"\u003eLUKE 1.31\u003c/span\u003e καὶ ἰδοὺ συλλήμψῃ ἐν γαστρὶ καὶ τέξῃ υἱόν, καὶ καλέσεις τὸ ὄνομα αὐτοῦ Ἰησοῦν. "],[20183,"\u003cspan class=\"citation\"\u003eLUKE 1.32\u003c/span\u003e οὗτος ἔσται μέγας καὶ υἱὸς ὑψίστου κληθήσεται, καὶ δώσει αὐτῷ κύριος ὁ θεὸς τὸν θρόνον Δαυεὶδ τοῦ πατρὸς αὐτοῦ, \u003cspan class=\"citation\"\u003eLUKE 1.33\u003c/span\u003e καὶ βασιλεύσει ἐπὶ τὸν οἶκον Ἰακὼβ εἰς τοὺς αἰῶνας, καὶ τῆς βασιλείας αὐτοῦ οὐκ ἔσται τέλος. "],[20184,"\u003cspan class=\"citation\"\u003eLUKE 1.34\u003c/span\u003e εἶπεν δὲ Μαριὰμ πρὸς τὸν ἄγγελον· "],[20185,"πῶς ἔσται τοῦτο, ἐπεὶ ἄνδρα οὐ γινώσκω; "],[48335,"\u003cspan class=\"citation\"\u003eLUKE 1.35\u003c/span\u003e καὶ ἀποκριθεὶς ὁ ἄγγελος εἶπεν αὐτῇ, "],[48336,"πνεῦμα ἅγιον ἐπελεύσεται ἐπὶ σέ, καὶ δύναμις ὑψίστου ἐπισκιάσει σοι· "],[20187,"διὸ καὶ τὸ γεννώμενον ἅγιον κληθήσεται, υἱὸς θεοῦ. "],[20188,"\u003cspan class=\"citation\"\u003eLUKE 1.36\u003c/span\u003e καὶ ἰδοὺ Ἐλισάβετ ἡ συγγενίς σου καὶ αὐτὴ συνειληφυῖα υἱὸν ἐν γήρει αὐτῆς, καὶ οὗτος μὴν ἕκτος ἐστὶν αὐτῇ τῇ καλουμένῃ στείρᾳ· \u003cspan class=\"citation\"\u003eLUKE 1.37\u003c/span\u003e ὅτι οὐκ ἀδυνατήσει παρὰ τοῦ θεοῦ πᾶν ῥῆμα. "],[20190,"\u003cspan class=\"citation\"\u003eLUKE 1.38\u003c/span\u003e εἶπεν δὲ Μαριάμ· "],[48337,"ἰδοὺ ἡ δούλη κυρίου· "],[20192,"γένοιτό μοι κατὰ τὸ ῥῆμά σου. "],[20193,"καὶ ἀπῆλθεν ἀπ’ αὐτῆς ὁ ἄγγελος. "],[20194,"\u003cspan class=\"citation\"\u003eLUKE 1.39\u003c/span\u003e Ἀναστᾶσα δὲ Μαριὰμ ἐν ταῖς ἡμέραις ταύταις ἐπορεύθη εἰς τὴν ὀρεινὴν μετὰ σπουδῆς εἰς πόλιν Ἰούδα, \u003cspan class=\"citation\"\u003eLUKE 1.40\u003c/span\u003e καὶ εἰσῆλθεν εἰς τὸν οἶκον Ζαχαρίου καὶ ἠσπάσατο τὴν Ἐλισάβετ. "],[20195,"\u003cspan class=\"citation\"\u003eLUKE 1.41\u003c/span\u003e καὶ ἐγένετο ὡς ἤκουσεν τὸν ἀσπασμὸν τῆς Μαρίας ἡ Ἐλισάβετ, ἐσκίρτησεν τὸ βρέφος ἐν τῇ κοιλίᾳ αὐτῆς. "],[20196,"καὶ ἐπλήσθη πνεύματος ἁγίου ἡ Ἐλισάβετ, \u003cspan class=\"citation\"\u003eLUKE 1.42\u003c/span\u003e καὶ ἀνεφώνησεν κραυγῇ μεγάλῃ καὶ εἶπεν· "],[20197,"εὐλογημένη σὺ ἐν γυναιξίν, καὶ εὐλογημένος ὁ καρπὸς τῆς κοιλίας σου. "],[20198,"\u003cspan class=\"citation\"\u003eLUKE 1.43\u003c/span\u003e καὶ πόθεν μοι τοῦτο ἵνα ἔλθῃ ἡ μήτηρ τοῦ κυρίου μου πρὸς ἐμέ; "],[20199,"\u003cspan class=\"citation\"\u003eLUKE 1.44\u003c/span\u003e ἰδοὺ γὰρ ὡς ἐγένετο ἡ φωνὴ τοῦ ἀσπασμοῦ σου εἰς τὰ ὦτά μου, ἐσκίρτησεν ἐν ἀγαλλιάσει τὸ βρέφος ἐν τῇ κοιλίᾳ μου. "],[20200,"\u003cspan class=\"citation\"\u003eLUKE 1.45\u003c/span\u003e καὶ μακαρία ἡ πιστεύσασα ὅτι ἔσται τελείωσις τοῖς λελαλημένοις αὐτῇ παρὰ κυρίου. "]]