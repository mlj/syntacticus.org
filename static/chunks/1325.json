[[45926,"\u003cspan class=\"citation\"\u003eLUKE 18.20\u003c/span\u003e þos anabusnins kant: "],[45927,"ni horinos; "],[45928,"ni maurþrjais; "],[45929,"ni hlifais; "],[45930,"ni galiugaweitwods sijais; "],[45931,"swerai attan þeinana jah aiþein. "],[45932,"\u003cspan class=\"citation\"\u003eLUKE 18.21\u003c/span\u003e iþ is qaþuh: "],[45933,"þata allata gafastaida us jundai meinai. "],[45934,"\u003cspan class=\"citation\"\u003eLUKE 18.22\u003c/span\u003e gahausjands þan þata Iesus qaþ du imma: "],[45935,"nauh ainis þus wan ist: "],[45936,"all þatei habais frabugei jah gadailei unledaim, jah habais huzd in himina, jah hiri laistjan mik. "],[45937,"\u003cspan class=\"citation\"\u003eLUKE 18.23\u003c/span\u003e iþ is gahausjands þata gaurs warþ; "],[45938,"was auk gabeigs filu. "],[45939,"\u003cspan class=\"citation\"\u003eLUKE 18.24\u003c/span\u003e gasaiƕands þan ina Iesus gaurana waurþanana qaþ: "],[45940,"ƕaiwa agluba þai faihu habandans inngaleiþand in þiudangardja gudis! "],[45941,"\u003cspan class=\"citation\"\u003eLUKE 18.25\u003c/span\u003e raþizo allis ist ulbandau þairh þairko neþlos þairhleiþan þau gabigamma in þiudangardja gudis galeiþan. "],[45942,"\u003cspan class=\"citation\"\u003eLUKE 18.26\u003c/span\u003e qeþun þan þai gahausjandans: "],[45943,"an ƕas mag ganisan? "],[45944,"\u003cspan class=\"citation\"\u003eLUKE 18.27\u003c/span\u003e iþ is qaþ: "],[45945,"þata unmahteigo at mannam mahteig ist at guda. "],[45946,"\u003cspan class=\"citation\"\u003eLUKE 18.28\u003c/span\u003e qaþ þan Paitrus: "],[45947,"sai, weis aflailotum allata jah laistidedum þuk. "],[45948,"\u003cspan class=\"citation\"\u003eLUKE 18.29\u003c/span\u003e iþ is qaþuh du im: "],[45949,"amen, qiþa izwis þatei ni ainshun ist þize afletandane gard aiþþau fadrein aiþþau broþruns aiþþau qen aiþþau barna in þiudangardjos gudis, \u003cspan class=\"citation\"\u003eLUKE 18.30\u003c/span\u003e saei ni andnimai managfalþ in þamma mela jah in aiwa þamma qimandin libain aiweinon. "],[45950,"\u003cspan class=\"citation\"\u003eLUKE 18.31\u003c/span\u003e ganimands þan þans ·ib· qaþ du im: "],[45951,"sai, usgaggam in Iairusalem, jah ustiuhada all þata gamelido þairh praufetuns bi sunu mans. "],[45952,"\u003cspan class=\"citation\"\u003eLUKE 18.32\u003c/span\u003e atgibada auk þiudom jah bilaikada jah anamahtjada jah bispeiwada, \u003cspan class=\"citation\"\u003eLUKE 18.33\u003c/span\u003e jah usbliggwandans usqimand imma, jah þridjin daga usstandiþ. "],[45953,"\u003cspan class=\"citation\"\u003eLUKE 18.34\u003c/span\u003e jah eis ni waihtai þis froþun, jah was þata waurd gafulgin af im, jah ni wissedun þo qiþanona. "],[45954,"\u003cspan class=\"citation\"\u003eLUKE 18.35\u003c/span\u003e warþ þan, miþþanei neƕa was is Iaireikon, blinda sums sat faur wig du aihtron. "],[45955,"\u003cspan class=\"citation\"\u003eLUKE 18.36\u003c/span\u003e gahausjands þan managein faurgaggandein frah ƕa wesi þata. "],[45956,"\u003cspan class=\"citation\"\u003eLUKE 18.37\u003c/span\u003e gataihun þan imma þatei Iesus Nazoraius þairhgaggiþ. "],[45957,"\u003cspan class=\"citation\"\u003eLUKE 18.38\u003c/span\u003e iþ is uf-wopida-uh qiþands: "],[45958,"Iesu, sunu Daweidis, armai mik! "],[45959,"\u003cspan class=\"citation\"\u003eLUKE 18.39\u003c/span\u003e jah þai fauragaggandans andbitun ina ei þahaidedi: "],[45960,"iþ is und filu mais hropida: "],[45961,"sunau Daweidis, armai mik! "],[45962,"\u003cspan class=\"citation\"\u003eLUKE 18.40\u003c/span\u003e gastandands þan Iesus haihait ina tiuhan du sis. "],[45963,"biþe neƕa was þan imma, frah ina \u003cspan class=\"citation\"\u003eLUKE 18.41\u003c/span\u003e qiþands: "],[45964,"ƕa þus wileis ei taujau? "],[45965,"iþ is qaþ: "],[45966,"frauja, ei ussaiƕau. "],[45967,"\u003cspan class=\"citation\"\u003eLUKE 18.42\u003c/span\u003e jah Iesus qaþ du imma: "],[52424,"ussaiƕ, "],[52425,"galaubeins þeina ganasida þuk. "],[45969,"\u003cspan class=\"citation\"\u003eLUKE 18.43\u003c/span\u003e jah suns ussaƕ jah laistida ina awiliudonds guda. "],[45970,"jah alla managei gasaiƕandei gaf hazein guda."],[45971,"\u003cspan class=\"citation\"\u003eLUKE 19.1\u003c/span\u003e Jah inngaleiþands þairhlaiþ Iaireikon. "],[45972,"\u003cspan class=\"citation\"\u003eLUKE 19.2\u003c/span\u003e jah sai, guma namin haitans Zakkaius, "],[60009,"sah was fauramaþleis motarje jah was gabigs, \u003cspan class=\"citation\"\u003eLUKE 19.3\u003c/span\u003e jah sokida gasaiƕan Iesu, ƕas wesi, jah ni mahta faura managein, unte wahstau leitils was. "],[45973,"\u003cspan class=\"citation\"\u003eLUKE 19.4\u003c/span\u003e jah biþragjands faur usstaig ana smakkabagm, ei gaseƕi ina, unte is and þata munaida þairhgaggan. "],[45974,"\u003cspan class=\"citation\"\u003eLUKE 19.5\u003c/span\u003e jah biþe qam ana þamma stada, insaiƕands iup Iesus gasaƕ ina jah qaþ du imma: "],[45975,"Zakkaiu, sniumjands dalaþ atsteig: "],[45976,"himma daga auk in garda þeinamma skal ik wisan. "],[45977,"\u003cspan class=\"citation\"\u003eLUKE 19.6\u003c/span\u003e jah sniumjands atstaig jah andnam ina faginonds. "],[45978,"\u003cspan class=\"citation\"\u003eLUKE 19.7\u003c/span\u003e jah gasaiƕandans allai birodidedun, qiþandans þatei du frawaurhtis mans galaiþ ussaljan. "],[45979,"\u003cspan class=\"citation\"\u003eLUKE 19.8\u003c/span\u003e standands þan Zakkaius qaþ du fraujin: "],[45980,"sai, halbata aiginis meinis, frauja, gadailja unledaim, jah jabai ƕis ƕa afholoda, fidurfalþ fragilda. "],[45981,"\u003cspan class=\"citation\"\u003eLUKE 19.9\u003c/span\u003e qaþ þan du imma Iesus þatei "],[60010,"himma daga naseins þamma garda warþ, unte jah sa sunus Abrahamis ist; "],[45982,"\u003cspan class=\"citation\"\u003eLUKE 19.10\u003c/span\u003e qam auk sunus mans sokjan jah nasjan þans fralusanans. "],[45983,"\u003cspan class=\"citation\"\u003eLUKE 19.11\u003c/span\u003e at gahausjandam þan im þata, biaukands qaþ gajukon, bi þatei neƕa Iairusalem was, jah þuhta im ei suns skulda wesi þiudangardi gudis gaswikunþjan. "]]