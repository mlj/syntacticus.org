[["proiel:20180408:greek-nt:28666","\u003cspan class=\"citation\"\u003e2COR 4.7\u003c/span\u003e Ἔχομεν δὲ τὸν θησαυρὸν τοῦτον ἐν ὀστρακίνοις σκεύεσιν, ἵνα ἡ ὑπερβολὴ τῆς δυνάμεως ᾖ τοῦ θεοῦ καὶ μὴ ἐξ ἡμῶν· "],["proiel:20180408:greek-nt:28667","\u003cspan class=\"citation\"\u003e2COR 4.8\u003c/span\u003e ἐν παντὶ θλιβόμενοι ἀλλ’ οὐ στενοχωρούμενοι, ἀπορούμενοι ἀλλ’ οὐκ ἐξαπορούμενοι, \u003cspan class=\"citation\"\u003e2COR 4.9\u003c/span\u003e διωκόμενοι ἀλλ’ οὐκ ἐγκαταλειπόμενοι, καταβαλλόμενοι ἀλλ’ οὐκ ἀπολλύμενοι, \u003cspan class=\"citation\"\u003e2COR 4.10\u003c/span\u003e πάντοτε τὴν νέκρωσιν τοῦ Ἰησοῦ ἐν τῷ σώματι περιφέροντες, ἵνα καὶ ἡ ζωὴ τοῦ Ἰησοῦ ἐν τοῖς σώμασιν ἡμῶν φανερωθῇ. "],["proiel:20180408:greek-nt:28668","\u003cspan class=\"citation\"\u003e2COR 4.11\u003c/span\u003e ἀεὶ γὰρ ἡμεῖς οἱ ζῶντες εἰς θάνατον παραδιδόμεθα διὰ Ἰησοῦν, ἵνα καὶ ἡ ζωὴ τοῦ Ἰησοῦ φανερωθῇ ἐν τῇ θνητῇ σαρκὶ ἡμῶν. "],["proiel:20180408:greek-nt:49660","\u003cspan class=\"citation\"\u003e2COR 4.12\u003c/span\u003e ὥστε ὁ θάνατος ἐν ἡμῖν ἐνεργεῖται, "],["proiel:20180408:greek-nt:49661","ἡ δὲ ζωὴ ἐν ὑμῖν. "],["proiel:20180408:greek-nt:28670","\u003cspan class=\"citation\"\u003e2COR 4.13\u003c/span\u003e ἔχοντες δὲ τὸ αὐτὸ πνεῦμα τῆς πίστεως, κατὰ τὸ γεγραμμένον, ἐπίστευσα, διὸ καὶ ἐλάλησα, καὶ ἡμεῖς πιστεύομεν, διὸ καὶ λαλοῦμεν, \u003cspan class=\"citation\"\u003e2COR 4.14\u003c/span\u003e εἰδότες ὅτι ὁ ἐγείρας τὸν κύριον Ἰησοῦν καὶ ἡμᾶς σὺν Ἰησοῦ ἐγερεῖ καὶ παραστήσει σὺν ὑμῖν. "],["proiel:20180408:greek-nt:28671","\u003cspan class=\"citation\"\u003e2COR 4.15\u003c/span\u003e τὰ γὰρ πάντα δι’ ὑμᾶς, ἵνα ἡ χάρις πλεονάσασα διὰ τῶν πλειόνων τὴν εὐχαριστίαν περισσεύσῃ εἰς τὴν δόξαν τοῦ θεοῦ. "],["proiel:20180408:greek-nt:28672","\u003cspan class=\"citation\"\u003e2COR 4.16\u003c/span\u003e διὸ οὐκ ἐγκακοῦμεν, ἀλλ’ εἰ καὶ ὁ ἔξω ἡμῶν ἄνθρωπος διαφθείρεται, ἀλλ’ ὁ ἔσω ἡμῶν ἀνακαινοῦται ἡμέρᾳ καὶ ἡμέρᾳ. "],["proiel:20180408:greek-nt:28673","\u003cspan class=\"citation\"\u003e2COR 4.17\u003c/span\u003e τὸ γὰρ παραυτίκα ἐλαφρὸν τῆς θλίψεως ἡμῶν καθ’ ὑπερβολὴν εἰς ὑπερβολὴν αἰώνιον βάρος δόξης κατεργάζεται ἡμῖν, \u003cspan class=\"citation\"\u003e2COR 4.18\u003c/span\u003e μὴ σκοπούντων ἡμῶν τὰ βλεπόμενα ἀλλὰ τὰ μὴ βλεπόμενα· "],["proiel:20180408:greek-nt:49662","τὰ γὰρ βλεπόμενα πρόσκαιρα, "],["proiel:20180408:greek-nt:49663","τὰ δὲ μὴ βλεπόμενα αἰώνια."],["proiel:20180408:greek-nt:28675","\u003cspan class=\"citation\"\u003e2COR 5.1\u003c/span\u003e Οἴδαμεν γὰρ ὅτι ἐὰν ἡ ἐπίγειος ἡμῶν οἰκία τοῦ σκήνους καταλυθῇ, οἰκοδομὴν ἐκ θεοῦ ἔχομεν οἰκίαν ἀχειροποίητον αἰώνιον ἐν τοῖς οὐρανοῖς. "],["proiel:20180408:greek-nt:49664","\u003cspan class=\"citation\"\u003e2COR 5.2\u003c/span\u003e καὶ γὰρ ἐν τούτῳ στενάζομεν, τὸ οἰκητήριον ἡμῶν τὸ ἐξ οὐρανοῦ ἐπενδύσασθαι ἐπιποθοῦντες, \u003cspan class=\"citation\"\u003e2COR 5.3\u003c/span\u003e εἴγε καὶ ἐνδυσάμενοι οὐ γυμνοὶ εὑρεθησόμεθα. "],["proiel:20180408:greek-nt:28677","\u003cspan class=\"citation\"\u003e2COR 5.4\u003c/span\u003e καὶ γὰρ οἱ ὄντες ἐν τῷ σκήνει στενάζομεν βαρούμενοι, ἐφ’ ᾧ οὐ θέλομεν ἐκδύσασθαι ἀλλ’ ἐπενδύσασθαι, ἵνα καταποθῇ τὸ θνητὸν ὑπὸ τῆς ζωῆς. "],["proiel:20180408:greek-nt:28678","\u003cspan class=\"citation\"\u003e2COR 5.5\u003c/span\u003e ὁ δὲ κατεργασάμενος ἡμᾶς εἰς αὐτὸ τοῦτο θεός, ὁ δοὺς ἡμῖν τὸν ἀρραβῶνα τοῦ πνεύματος. "],["proiel:20180408:greek-nt:49666","\u003cspan class=\"citation\"\u003e2COR 5.6\u003c/span\u003e θαρροῦντες οὖν πάντοτε καὶ εἰδότες ὅτι ἐνδημοῦντες ἐν τῷ σώματι ἐκδημοῦμεν ἀπὸ τοῦ κυρίου,  "],["proiel:20180408:greek-nt:64111"," \u003cspan class=\"citation\"\u003e2COR 5.7\u003c/span\u003e διὰ πίστεως γὰρ περιπατοῦμεν οὐ διὰ εἴδους "],["proiel:20180408:greek-nt:49667","\u003cspan class=\"citation\"\u003e2COR 5.8\u003c/span\u003e θαρροῦμεν δὲ καὶ εὐδοκοῦμεν μᾶλλον ἐκδημῆσαι ἐκ τοῦ σώματος καὶ ἐνδημῆσαι πρὸς τὸν κύριον. "],["proiel:20180408:greek-nt:28680","\u003cspan class=\"citation\"\u003e2COR 5.9\u003c/span\u003e διὸ καὶ φιλοτιμούμεθα, εἴτε ἐνδημοῦντες εἴτε ἐκδημοῦντες, εὐάρεστοι αὐτῷ εἶναι. "],["proiel:20180408:greek-nt:28681","\u003cspan class=\"citation\"\u003e2COR 5.10\u003c/span\u003e τοὺς γὰρ πάντας ἡμᾶς φανερωθῆναι δεῖ ἔμπροσθεν τοῦ βήματος τοῦ Χριστοῦ, ἵνα κομίσηται ἕκαστος τὰ διὰ τοῦ σώματος πρὸς ἃ ἔπραξεν, εἴτε ἀγαθὸν εἴτε φαῦλον. "],["proiel:20180408:greek-nt:49668","\u003cspan class=\"citation\"\u003e2COR 5.11\u003c/span\u003e εἰδότες οὖν τὸν φόβον τοῦ κυρίου ἀνθρώπους πείθομεν, "],["proiel:20180408:greek-nt:49669","θεῷ δὲ πεφανερώμεθα· "],["proiel:20180408:greek-nt:28683","ἐλπίζω δὲ καὶ ἐν ταῖς συνειδήσεσιν ὑμῶν πεφανερῶσθαι. "],["proiel:20180408:greek-nt:28684","\u003cspan class=\"citation\"\u003e2COR 5.12\u003c/span\u003e οὐ γὰρ πάλιν ἑαυτοὺς συνιστάνομεν ὑμῖν, ἀλλὰ ἀφορμὴν διδόντες ὑμῖν καυχήματος ὑπὲρ ἡμῶν, ἵνα ἔχητε πρὸς τοὺς ἐν προσώπῳ καυχωμένους καὶ μὴ ἐν καρδίᾳ. "],["proiel:20180408:greek-nt:28685","\u003cspan class=\"citation\"\u003e2COR 5.13\u003c/span\u003e εἴτε γὰρ ἐξέστημεν, θεῷ· "],["proiel:20180408:greek-nt:28686","εἴτε σωφρονοῦμεν, ὑμῖν. "],["proiel:20180408:greek-nt:28687","\u003cspan class=\"citation\"\u003e2COR 5.14\u003c/span\u003e ἡ γὰρ ἀγάπη τοῦ Χριστοῦ συνέχει ἡμᾶς, \u003cspan class=\"citation\"\u003e2COR 5.15\u003c/span\u003e κρίναντας τοῦτο, ὅτι εἷς ὑπὲρ πάντων ἀπέθανεν· "],["proiel:20180408:greek-nt:28688","ἄρα οἱ πάντες ἀπέθανον· "],["proiel:20180408:greek-nt:28689","καὶ ὑπὲρ πάντων ἀπέθανεν ἵνα οἱ ζῶντες μηκέτι ἑαυτοῖς ζῶσιν ἀλλὰ τῷ ὑπὲρ αὐτῶν ἀποθανόντι καὶ ἐγερθέντι. "],["proiel:20180408:greek-nt:28690","\u003cspan class=\"citation\"\u003e2COR 5.16\u003c/span\u003e ὥστε ἡμεῖς ἀπὸ τοῦ νῦν οὐδένα οἴδαμεν κατὰ σάρκα· "],["proiel:20180408:greek-nt:28691","εἰ καὶ ἐγνώκαμεν κατὰ σάρκα Χριστόν, ἀλλὰ νῦν οὐκέτι γινώσκομεν. "],["proiel:20180408:greek-nt:28692","\u003cspan class=\"citation\"\u003e2COR 5.17\u003c/span\u003e ὥστε εἴ τις ἐν Χριστῷ, καινὴ κτίσις· "],["proiel:20180408:greek-nt:49670","τὰ ἀρχαῖα παρῆλθεν, "],["proiel:20180408:greek-nt:49671","ἰδοὺ γέγονεν καινά· "],["proiel:20180408:greek-nt:28694","\u003cspan class=\"citation\"\u003e2COR 5.18\u003c/span\u003e τὰ δὲ πάντα ἐκ τοῦ θεοῦ τοῦ καταλλάξαντος ἡμᾶς ἑαυτῷ διὰ Χριστοῦ καὶ δόντος ἡμῖν τὴν διακονίαν τῆς καταλλαγῆς, \u003cspan class=\"citation\"\u003e2COR 5.19\u003c/span\u003e ὡς ὅτι θεὸς ἦν ἐν Χριστῷ κόσμον καταλλάσσων ἑαυτῷ, μὴ λογιζόμενος αὐτοῖς τὰ παραπτώματα αὐτῶν, καὶ θέμενος ἐν ἡμῖν τὸν λόγον τῆς καταλλαγῆς. "],["proiel:20180408:greek-nt:28695","\u003cspan class=\"citation\"\u003e2COR 5.20\u003c/span\u003e ὑπὲρ Χριστοῦ οὖν πρεσβεύομεν ὡς τοῦ θεοῦ παρακαλοῦντος δι’ ἡμῶν· "],["proiel:20180408:greek-nt:49672","δεόμεθα ὑπὲρ Χριστοῦ, "],["proiel:20180408:greek-nt:49673","καταλλάγητε τῷ θεῷ. "],["proiel:20180408:greek-nt:28697","\u003cspan class=\"citation\"\u003e2COR 5.21\u003c/span\u003e τὸν μὴ γνόντα ἁμαρτίαν ὑπὲρ ἡμῶν ἁμαρτίαν ἐποίησεν, ἵνα ἡμεῖς γενώμεθα δικαιοσύνη θεοῦ ἐν αὐτῷ."],["proiel:20180408:greek-nt:49674","\u003cspan class=\"citation\"\u003e2COR 6.1\u003c/span\u003e Συνεργοῦντες δὲ καὶ παρακαλοῦμεν μὴ εἰς κενὸν τὴν χάριν τοῦ θεοῦ δέξασθαι ὑμᾶς "],["proiel:20180408:greek-nt:49675","\u003cspan class=\"citation\"\u003e2COR 6.2\u003c/span\u003e λέγει γάρ, "],["proiel:20180408:greek-nt:49676","καιρῷ δεκτῷ ἐπήκουσά σου καὶ ἐν ἡμέρᾳ σωτηρίας ἐβοήθησά σοι· "]]