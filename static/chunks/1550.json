[["proiel:20180408:greek-nt:27707","\u003cspan class=\"citation\"\u003e1COR 14.7\u003c/span\u003e ὅμως τὰ ἄψυχα φωνὴν διδόντα, εἴτε αὐλὸς εἴτε κιθάρα, ἐὰν διαστολὴν τοῖς φθόγγοις μὴ δῷ, πῶς γνωσθήσεται τὸ αὐλούμενον ἢ τὸ κιθαριζόμενον; "],["proiel:20180408:greek-nt:27708","\u003cspan class=\"citation\"\u003e1COR 14.8\u003c/span\u003e καὶ γὰρ ἐὰν ἄδηλον σάλπιγξ φωνὴν δῷ, τίς παρασκευάσεται εἰς πόλεμον; "],["proiel:20180408:greek-nt:27709","\u003cspan class=\"citation\"\u003e1COR 14.9\u003c/span\u003e οὕτως καὶ ὑμεῖς διὰ τῆς γλώσσης ἐὰν μὴ εὔσημον λόγον δῶτε, πῶς γνωσθήσεται τὸ λαλούμενον; "],["proiel:20180408:greek-nt:27710","ἔσεσθε γὰρ εἰς ἀέρα λαλοῦντες. "],["proiel:20180408:greek-nt:27711","\u003cspan class=\"citation\"\u003e1COR 14.10\u003c/span\u003e τοσαῦτα εἰ τύχοι γένη φωνῶν εἰσιν ἐν κόσμῳ, καὶ οὐδὲν ἄφωνον· "],["proiel:20180408:greek-nt:27712","\u003cspan class=\"citation\"\u003e1COR 14.11\u003c/span\u003e ἐὰν οὖν μὴ εἰδῶ τὴν δύναμιν τῆς φωνῆς, ἔσομαι τῷ λαλοῦντι βάρβαρος καὶ ὁ λαλῶν ἐν ἐμοὶ βάρβαρος. "],["proiel:20180408:greek-nt:27713","\u003cspan class=\"citation\"\u003e1COR 14.12\u003c/span\u003e οὕτως καὶ ὑμεῖς, ἐπεὶ ζηλωταί ἐστε πνευμάτων, πρὸς τὴν οἰκοδομὴν τῆς ἐκκλησίας ζητεῖτε ἵνα περισσεύητε. "],["proiel:20180408:greek-nt:27714","\u003cspan class=\"citation\"\u003e1COR 14.13\u003c/span\u003e διὸ ὁ λαλῶν γλώσσῃ προσευχέσθω ἵνα διερμηνεύῃ. "],["proiel:20180408:greek-nt:49490","\u003cspan class=\"citation\"\u003e1COR 14.14\u003c/span\u003e ἐὰν γὰρ προσεύχωμαι γλώσσῃ, τὸ πνεῦμά μου προσεύχεται, "],["proiel:20180408:greek-nt:49491","ὁ δὲ νοῦς μου ἄκαρπός ἐστιν. "],["proiel:20180408:greek-nt:27716","\u003cspan class=\"citation\"\u003e1COR 14.15\u003c/span\u003e τί οὖν ἐστιν; "],["proiel:20180408:greek-nt:49492","προσεύξομαι τῷ πνεύματι, "],["proiel:20180408:greek-nt:49493","προσεύξομαι δὲ καὶ τῷ νοΐ· "],["proiel:20180408:greek-nt:49494","ψαλῶ τῷ πνεύματι, "],["proiel:20180408:greek-nt:49495","ψαλῶ δὲ καὶ τῷ νοΐ. "],["proiel:20180408:greek-nt:27719","\u003cspan class=\"citation\"\u003e1COR 14.16\u003c/span\u003e ἐπεὶ ἐὰν εὐλογῇς πνεύματι, ὁ ἀναπληρῶν τὸν τόπον τοῦ ἰδιώτου πῶς ἐρεῖ τὸ ἀμήν ἐπὶ τῇ σῇ εὐχαριστίᾳ, ἐπειδὴ τί λέγεις οὐκ οἶδεν; "],["proiel:20180408:greek-nt:27720","\u003cspan class=\"citation\"\u003e1COR 14.17\u003c/span\u003e σὺ μὲν γὰρ καλῶς εὐχαριστεῖς, ἀλλ’ ὁ ἕτερος οὐκ οἰκοδομεῖται. "],["proiel:20180408:greek-nt:49496","\u003cspan class=\"citation\"\u003e1COR 14.18\u003c/span\u003e εὐχαριστῶ τῷ θεῷ, "],["proiel:20180408:greek-nt:49497","πάντων ὑμῶν μᾶλλον γλώσσῃ λαλῶ· "],["proiel:20180408:greek-nt:27722","\u003cspan class=\"citation\"\u003e1COR 14.19\u003c/span\u003e ἀλλὰ ἐν ἐκκλησίᾳ θέλω πέντε λόγους τῷ νοΐ μου λαλῆσαι, ἵνα καὶ ἄλλους κατηχήσω, ἢ μυρίους λόγους ἐν γλώσσῃ. "],["proiel:20180408:greek-nt:49498","\u003cspan class=\"citation\"\u003e1COR 14.20\u003c/span\u003e Ἀδελφοί, μὴ παιδία γίνεσθε ταῖς φρεσίν, ἀλλὰ τῇ κακίᾳ νηπιάζετε, "],["proiel:20180408:greek-nt:49499","ταῖς δὲ φρεσὶν τέλειοι γίνεσθε. "],["proiel:20180408:greek-nt:27724","\u003cspan class=\"citation\"\u003e1COR 14.21\u003c/span\u003e ἐν τῷ νόμῳ γέγραπται ὅτι ἐν ἑτερογλώσσοις καὶ ἐν χείλεσιν ἑτέρων λαλήσω τῷ λαῷ τούτῳ, καὶ οὐδ’ οὕτως εἰσακούσονταί μου, λέγει κύριος. "],["proiel:20180408:greek-nt:49500","\u003cspan class=\"citation\"\u003e1COR 14.22\u003c/span\u003e ὥστε αἱ γλῶσσαι εἰς σημεῖόν εἰσιν οὐ τοῖς πιστεύουσιν ἀλλὰ τοῖς ἀπίστοις, "],["proiel:20180408:greek-nt:49501","ἡ δὲ προφητεία οὐ τοῖς ἀπίστοις ἀλλὰ τοῖς πιστεύουσιν. "],["proiel:20180408:greek-nt:27726","\u003cspan class=\"citation\"\u003e1COR 14.23\u003c/span\u003e ἐὰν οὖν συνέλθῃ ἡ ἐκκλησία ὅλη ἐπὶ τὸ αὐτὸ καὶ πάντες λαλῶσιν γλώσσαις, εἰσέλθωσιν δὲ ἰδιῶται ἢ ἄπιστοι, οὐκ ἐροῦσιν ὅτι μαίνεσθε; "],["proiel:20180408:greek-nt:27727","\u003cspan class=\"citation\"\u003e1COR 14.24\u003c/span\u003e ἐὰν δὲ πάντες προφητεύωσιν, εἰσέλθῃ δέ τις ἄπιστος ἢ ἰδιώτης, ἐλέγχεται ὑπὸ πάντων,  "],["proiel:20180408:greek-nt:64093","ἀνακρίνεται ὑπὸ πάντων, "],["proiel:20180408:greek-nt:64094"," \u003cspan class=\"citation\"\u003e1COR 14.25\u003c/span\u003e τὰ κρυπτὰ τῆς καρδίας αὐτοῦ φανερὰ γίνεται, καὶ οὕτως πεσὼν ἐπὶ πρόσωπον προσκυνήσει τῷ θεῷ, ἀπαγγέλλων ὅτι ὄντως θεὸς ἐν ὑμῖν ἐστιν. "],["proiel:20180408:greek-nt:27728","\u003cspan class=\"citation\"\u003e1COR 14.26\u003c/span\u003e Τί οὖν ἐστιν, ἀδελφοί; "],["proiel:20180408:greek-nt:49502","ὅταν συνέρχησθε, ἕκαστος ψαλμὸν ἔχει, "],["proiel:20180408:greek-nt:49503","διδαχὴν ἔχει, "],["proiel:20180408:greek-nt:49504","ἀποκάλυψιν ἔχει, "],["proiel:20180408:greek-nt:49505","γλῶσσαν ἔχει, "],["proiel:20180408:greek-nt:49506","ἑρμηνείαν ἔχει· "],["proiel:20180408:greek-nt:27730","πάντα πρὸς οἰκοδομὴν γινέσθω. "],["proiel:20180408:greek-nt:27731","\u003cspan class=\"citation\"\u003e1COR 14.27\u003c/span\u003e εἴτε γλώσσῃ τις λαλεῖ, κατὰ δύο ἢ τὸ πλεῖστον τρεῖς, καὶ ἀνὰ μέρος, καὶ εἷς διερμηνευέτω· "],["proiel:20180408:greek-nt:49507","\u003cspan class=\"citation\"\u003e1COR 14.28\u003c/span\u003e ἐὰν δὲ μὴ ᾖ διερμηνευτής, σιγάτω ἐν ἐκκλησίᾳ, "],["proiel:20180408:greek-nt:49508","ἑαυτῷ δὲ λαλείτω καὶ τῷ θεῷ. "],["proiel:20180408:greek-nt:27733","\u003cspan class=\"citation\"\u003e1COR 14.29\u003c/span\u003e προφῆται δὲ δύο ἢ τρεῖς λαλείτωσαν, καὶ οἱ ἄλλοι διακρινέτωσαν· "],["proiel:20180408:greek-nt:27734","\u003cspan class=\"citation\"\u003e1COR 14.30\u003c/span\u003e ἐὰν δὲ ἄλλῳ ἀποκαλυφθῇ καθημένῳ, ὁ πρῶτος σιγάτω. "],["proiel:20180408:greek-nt:27735","\u003cspan class=\"citation\"\u003e1COR 14.31\u003c/span\u003e δύνασθε γὰρ καθ’ ἕνα πάντες προφητεύειν, ἵνα πάντες μανθάνωσιν καὶ πάντες παρακαλῶνται, \u003cspan class=\"citation\"\u003e1COR 14.32\u003c/span\u003e καὶ πνεύματα προφητῶν προφήταις ὑποτάσσεται· "],["proiel:20180408:greek-nt:27736","\u003cspan class=\"citation\"\u003e1COR 14.33\u003c/span\u003e οὐ γάρ ἐστιν ἀκαταστασίας ὁ θεὸς ἀλλὰ εἰρήνης. "],["proiel:20180408:greek-nt:49509","Ὡς ἐν πάσαις ταῖς ἐκκλησίαις τῶν ἁγίων, \u003cspan class=\"citation\"\u003e1COR 14.34\u003c/span\u003e αἱ γυναῖκες ἐν ταῖς ἐκκλησίαις σιγάτωσαν, "],["proiel:20180408:greek-nt:49510","οὐ γὰρ ἐπιτρέπεται αὐταῖς λαλεῖν· "],["proiel:20180408:greek-nt:27738","ἀλλὰ ὑποτασσέσθωσαν, καθὼς καὶ ὁ νόμος λέγει. "],["proiel:20180408:greek-nt:49511","\u003cspan class=\"citation\"\u003e1COR 14.35\u003c/span\u003e Εἰ δέ τι μαθεῖν θέλουσιν, ἐν οἴκῳ τοὺς ἰδίους ἄνδρας ἐπερωτάτωσαν, "],["proiel:20180408:greek-nt:49512","αἰσχρὸν γάρ ἐστιν γυναικὶ λαλεῖν ἐν ἐκκλησίᾳ. "],["proiel:20180408:greek-nt:27740","\u003cspan class=\"citation\"\u003e1COR 14.36\u003c/span\u003e ἢ ἀφ’ ὑμῶν ὁ λόγος τοῦ θεοῦ ἐξῆλθεν, ἢ εἰς ὑμᾶς μόνους κατήντησεν; "],["proiel:20180408:greek-nt:27741","\u003cspan class=\"citation\"\u003e1COR 14.37\u003c/span\u003e Εἴ τις δοκεῖ προφήτης εἶναι ἢ πνευματικός, ἐπιγινωσκέτω ἃ γράφω ὑμῖν ὅτι κυρίου ἐστίν· "],["proiel:20180408:greek-nt:27742","\u003cspan class=\"citation\"\u003e1COR 14.38\u003c/span\u003e εἰ δέ τις ἀγνοεῖ, ἀγνοεῖται. "],["proiel:20180408:greek-nt:27743","\u003cspan class=\"citation\"\u003e1COR 14.39\u003c/span\u003e ὥστε, ἀδελφοί μου, ζηλοῦτε τὸ προφητεύειν, καὶ τὸ λαλεῖν μὴ κωλύετε γλώσσαις· "],["proiel:20180408:greek-nt:27744","\u003cspan class=\"citation\"\u003e1COR 14.40\u003c/span\u003e πάντα δὲ εὐσχημόνως καὶ κατὰ τάξιν γινέσθω."],["proiel:20180408:greek-nt:27745","\u003cspan class=\"citation\"\u003e1COR 15.1\u003c/span\u003e Γνωρίζω δὲ ὑμῖν, ἀδελφοί, τὸ εὐαγγέλιον ὃ εὐηγγελισάμην ὑμῖν, ὃ καὶ παρελάβετε, ἐν ᾧ καὶ ἑστήκατε, \u003cspan class=\"citation\"\u003e1COR 15.2\u003c/span\u003e δι’ οὗ καὶ σῴζεσθε, τίνι λόγῳ εὐηγγελισάμην ὑμῖν εἰ κατέχετε, ἐκτὸς εἰ μὴ εἰκῇ ἐπιστεύσατε. "],["proiel:20180408:greek-nt:27746","\u003cspan class=\"citation\"\u003e1COR 15.3\u003c/span\u003e παρέδωκα γὰρ ὑμῖν ἐν πρώτοις, ὃ καὶ παρέλαβον, ὅτι Χριστὸς ἀπέθανεν ὑπὲρ τῶν ἁμαρτιῶν ἡμῶν κατὰ τὰς γραφάς, \u003cspan class=\"citation\"\u003e1COR 15.4\u003c/span\u003e καὶ ὅτι ἐτάφη, καὶ ὅτι ἐγήγερται τῇ ἡμέρᾳ τῇ τρίτῃ κατὰ τὰς γραφάς, \u003cspan class=\"citation\"\u003e1COR 15.5\u003c/span\u003e καὶ ὅτι ὤφθη Κηφᾷ, ἔπειτα τοῖς δώδεκα· "]]