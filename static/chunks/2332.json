[["torot:20170213:sergrad:197066","и паки како не помалѹ провозъгласи. но во всю церковь ꙗко да во всю землю изыдет слово ѡ немъ. егда сѹщеи родителнице его или на пирѹ или в нощи спѧще. но въ цр҃кви паче же и на мл҃тве. да мл҃твеникъ крѣпокъ бѹдет къ богѹ. "],["torot:20170213:sergrad:197071","и како не провереща нѣ в коеи хлѣвинѣ или не в чисте мѣсте нѣкоем и ненарочите. но паче въ црк҃ви стоѧщи на мѣсте чисте на мѣсте ст҃е. идѣже подобает ст҃ыню гн҃ю совершити. ꙗко да обрѧщет сѧ совершенаѧ ст҃ынѧ гн҃ѧ во страсѣ бж҃іи. "],["torot:20170213:sergrad:197075","паки емѹ достоит чюдити сѧ. что ради не провозъгласи единицею или дважды. но паче третицею ꙗко да ꙗвит сѧ ѹчн҃къ ст҃ыѧ троца. понеже ѹбо тричисленое число паче инѣхъ прочих числъ больши есть ѕѣло чтомо. "],["torot:20170213:sergrad:197079","вездѣ бѡ троечисленое число всемꙋ добрꙋ начало и вина возвѣщенїю. "],["torot:20170213:sergrad:197242","ꙗко же се. Глаголю. "],["torot:20170213:sergrad:197081","трижды г҃ь самѡила прорѡка возва. "],["torot:20170213:sergrad:197082","трею каменїю пращею двдъ голїѧда порази. "],["torot:20170213:sergrad:197083","трижды повелѣ возливати водѹ ильѧ на полѣна. рекъ "],["torot:20170213:sergrad:197244","ѹтроите "],["torot:20170213:sergrad:197243","и ѹтроиша. "],["torot:20170213:sergrad:197085","трижды тожде илїѧ дꙋнѹ на отрочища и воскр҃си его. "],["torot:20170213:sergrad:197086","три дн҃и и три нощи иона проркъ в ките тридн҃евнова. "],["torot:20170213:sergrad:197087","трїе отроцы в вавилонѣ пещъ огненꙋю ѹгасиша. "],["torot:20170213:sergrad:197088","тричисленое же слышанїе ісаію проркѹ серафимовидцѹ. егда на нб҃си слышаше сѧ емѹ пѣнїе агг҃льское трист҃ое вопїющихъ "],["torot:20170213:sergrad:197245","стъ. стъ стъ. г҃ь саваѡфъ. "],["torot:20170213:sergrad:197092","трею же лѣт в꙽ведена быс въ цр҃ковь ст҃аѧ ст҃ых. пречстаѧ дв҃а м҃ріѧ. "],["torot:20170213:sergrad:197094","тридесѧти же лѣтъ х҃с крсти сѧ ѿ іѡанна во іерданѣ. "],["torot:20170213:sergrad:197095","три же ѹченики х҃с постави на фаворѣ и преѡбрази сѧ предъ ними. "],["torot:20170213:sergrad:197096","тридн҃евно же х҃с изъ мрт҃выхъ воскр҃се. "],["torot:20170213:sergrad:197097","трикраты ж х҃с по воскр҃сенїи реч "],["torot:20170213:sergrad:197246","петре любиши ли мѧ. "],["torot:20170213:sergrad:197098","что же извещаю по три числа. а что ради не помѧнѹ бол꙽шаго и с꙽трашнаго еже есть тричисленое бжство треми ст҃ынѧми. треми образы. треми собьс꙽твы. въ три лица едино бжство прест҃ыѧ троца. ѿц҃а и сн҃а и ст҃го дх҃а. триѹпостаснаго бжства едина сила. едина власть. едино г҃ьство. "],["torot:20170213:sergrad:197107","лѣпо же бѧше и семѹ младенцꙋ трижды провоз꙽гласити во ѹтробе мт҃ерне сѹщꙋ преже роженїѧ. прознаменѹѧ ѿ сего ꙗко бѹдет нѣкогда троичныи ѹчн҃къ еж и быс. и многи приведет в разѹм и во ѹвѣдѣнїе бж҃їе. ѹча словесныѧ овца вѣровати во ст҃ѹю троцꙋ единосѹщнѹю во едино бжство. "],["torot:20170213:sergrad:197115","\u003cspan class=\"citation\"\u003eSergij of Radonezh 4\u003c/span\u003e воле не ѹказанїе ли се бѹдетъ ꙗвѣ ꙗже о томъ послѣди бѹдѹщаѧ. дивна и с꙽транна. "],["torot:20170213:sergrad:197117","воле не знаменїе ли се есть истовое. да покажет сѧ ꙗже о немъ. да збѹдет сѧ дѣлесы чюдесными напослѣдокъ. "],["torot:20170213:sergrad:197120","подобает꙽ бо видѣв꙽шим и слышав꙽шим перваѧ и вѣровати послѣдним. "],["torot:20170213:sergrad:197121","ꙗко и преже роженїѧ его бг҃ъ прознаменалъ есть его. "],["torot:20170213:sergrad:197122","не просто бо ни бездобь таковое знаменїе и ѹдивленїе быв꙽шее преднее. но предпѹтїе ес послѣди бѹдꙋщим. "],["torot:20170213:sergrad:197124","се же понѹдихом сѧ рещи ел꙽ма же чюдна мѹжа чюдно и житїе повѣдает сѧ. "],["torot:20170213:sergrad:197125","лѣпо же здѣ помѧнѹти и древних ст҃ых иже в꙽ ветхом и новѣмъ законѣ восїѧвших. "],["torot:20170213:sergrad:197126","и многих бо ст҃ых зачатїе и рожес꙽тво ѿкровенїем бжственым нѣкако ѿкровено быс. "],["torot:20170213:sergrad:197127","мы бо не ѿ себе износим слово. но ѿ ст҃ыхъ възимающи писанїи словеса. и къ предлежащеи повѣсти повѣсть приѹподблѧюще воспомїнанїем сице. "],["torot:20170213:sergrad:197130","и понеже иеремѣю прорка бг҃ъ во чреве мт҃ерни ост҃и. "],["torot:20170213:sergrad:197131","и прежде рожденїѧ его. провѣдыи ꙗко провидецъ бг҃ъ. ꙗко быти емѹ прїѧтелищꙋ ст҃го дх҃а. наполнѧет сего абїе бдг҃одати ѿ юнос꙽тна возраста. "],["torot:20170213:sergrad:197135","исаіѧ же проркъ рече "],["torot:20170213:sergrad:197248","гл҃етъ. г҃ь возвавыи мѧ изъ ѹтробы. и ис꙽ чрева мт҃ре моеѧ из꙽бравъ пронарече мѧ. "],["torot:20170213:sergrad:197138","ст҃ыи же великїи іѡаннъ проркъ прдтча еще сыи во ѹтробе мт҃рни позна г҃а носимаго в ложеснѣх прчстыѧ прснодв҃ы м҃рїѧ. "],["torot:20170213:sergrad:197139","и взыгра сѧ младенецъ радощами во чреве мт҃ри своеѧ елисафи. "],["torot:20170213:sergrad:197140","и тоѧ ѹс꙽тнами прорчес꙽твова. "],["torot:20170213:sergrad:197141","и возопи тогда гл҃ѧ. "],["torot:20170213:sergrad:197142","ѿкꙋдꙋ се мнѣ да прїиде мт҃и г҃а моего къ мнѣ. "],["torot:20170213:sergrad:197143","ст҃ыи же славныи проркъ илїѧ фезвитѧнинъ. "],["torot:20170213:sergrad:197404","егда роди его мт҃и его. тогда родители его видѣша видѣнїе. ꙗко мѹжїе бл҃гокрасни. и бѣлоѡбразни нарицахꙋть имѧ емꙋ и огнеными пеленами повивахѹ его. и пламы огненыи даѧхѹ емѹ ꙗсти. "],["torot:20170213:sergrad:197149","ѿц҃ъ же его шед во іерслимъ возвести сїѧ архїереѡм. "],["torot:20170213:sergrad:197150","они же рѣша емꙋ "],["torot:20170213:sergrad:197405","не бои сѧ чл҃че. "],["torot:20170213:sergrad:197151","бѹдетъ бо дѣтища сего житїе свѣт и слово сѹдъ и тъ сѹдитъ іизр҃лю ѡрѹжїемъ и огнемъ "],["torot:20170213:sergrad:197406","еже и бысть. "],["torot:20170213:sergrad:197152","ст҃ыи николае чюдотворецъ егда роди сѧ и начаша омывати его внезаапꙋ воста младенецъ на ногѹ свою. "],["torot:20170213:sergrad:197153","и стоѧше простъ в ночвахъ полтора часа. "],["torot:20170213:sergrad:197154","ст҃ыи же прпдбныи ѿц҃ъ нашъ ефрѣмъ сѵринъ. егда бѣ роди сѧ младенецъ родителїе его видѣнїе видѣста "],["torot:20170213:sergrad:197407","виноградъ на ꙗзыцѣ его насажденъ. и возрасте и исполни всю землю. "],["torot:20170213:sergrad:197157","и прихожахѹ п꙽тица нбсныѧ и ꙗдѧхѹ ѿ плода его. "],["torot:20170213:sergrad:197158","виноград же проꙗвлѧше хотѧщїи разѹмъ подати сѧ емꙋ. "],["torot:20170213:sergrad:197159","прпдбныи алимпїи стол꙽пникъ "],["torot:20170213:sergrad:197409","преже ржства его мт҃и его видѣ сонъ таковы. ꙗко ношаше на рѹкѹ своею агнецъ красенъ имѹщъ на рогѹ своею свѣща. "],["torot:20170213:sergrad:197161","и ѿ того разѹмѣ ꙗко хощет рѡдити сѧ отроча и бѹдет добронравно "],["torot:20170213:sergrad:197410","ꙗкоже и бысть. "],["torot:20170213:sergrad:197162","иже во ст҃ых ѿц҃ъ нашъ прпдбныи симеонъ стлъпникъ иже на дивнѣи горѣ чюдотворецъ. зачат бѣ ѿ обѣщанїѧ. прдтчи крстлю мт҃ри его возвестив꙽шѹ. "],["torot:20170213:sergrad:197165","и рожь сѧ въедга доенѹ емѹ быти небрежаше лѣваго сосца. бг҃ѹ проꙗвив꙽шꙋ ѡ семъ. ꙗко десныи пѹт заповѣди гн҃ѧ. возлюбити емꙋ. "],["torot:20170213:sergrad:197169","ст҃ыи феѡдоръ сїкеѡтъ чюдотворецъ егда бѣ во ѹтробе мт҃ерне младенецъ. мт҃и его видѣнїе видѣ. "],["torot:20170213:sergrad:197171","звѣзда с н҃бсъ сшед паде на ѹтробѹ еѧ. "],["torot:20170213:sergrad:197172","се же звѣзда проꙗвлѧше всѧкꙋ добродѣтель оѡтрочат. "],["torot:20170213:sergrad:197173","пишет въ житїи великаго еѵфимїѧ. ꙗко преже роженїѧ его во единѹ бо ѿ нощеи. молѧщима сѧ родителема его в нощи единема. нѣкое бж҃їе ꙗвленїе ꙗви сѧ има гл҃ѧ. "]]