[["proiel:20180408:marianus:50784","\u003cspan class=\"citation\"\u003eMarianus MATT 10.19\u003c/span\u003e Егда же прѣдаѭтъ вꙑ. не пцѣте сѧ како ли что възглаголете "],["proiel:20180408:marianus:50785","дастъ бо сѧ вамъ въ тъ часъ. что г҃лте. "],["proiel:20180408:marianus:38627","\u003cspan class=\"citation\"\u003eMarianus MATT 10.20\u003c/span\u003e не вꙑ бо есте г҃лѭщеи. нъ д҃хъ о҃тца вашего г҃лѧи въ васъ. "],["proiel:20180408:marianus:38628","\u003cspan class=\"citation\"\u003eMarianus MATT 10.21\u003c/span\u003e прѣдастъ же братръ братра на съмръть. ꙇ отецъ чѧдо. ꙇ въстанѫтъ чѧда на родителѧ и оубьѭтъ ѩ҅. "],["proiel:20180408:marianus:38629","\u003cspan class=\"citation\"\u003eMarianus MATT 10.22\u003c/span\u003e ꙇ бѫдете ненавидими вьсѣми. имене моего ради "],["proiel:20180408:marianus:38630","прѣтръпѣвꙑ же до коньца сь с҃пнъ бѫдетъ ⁘ кⷰ҇ ⁘ "],["proiel:20180408:marianus:38631","\u003cspan class=\"citation\"\u003eMarianus MATT 10.23\u003c/span\u003e Егда же гонѧтъ вꙑ въ градѣ семь. бѣгаите въ дроугꙑ. "],["proiel:20180408:marianus:38632","аминь бо г҃лѭ вамъ. ѣко не имате исконьчати градъ и҃здрлвъ. доньдеже придетъ с҃нъ ч҃лвчскꙑ ⁘ "],["proiel:20180408:marianus:38633","\u003cspan class=\"citation\"\u003eMarianus MATT 10.24\u003c/span\u003e Нѣстъ оученикъ надъ оучителемь. ни рабъ надъ г҃мь своимь. "],["proiel:20180408:marianus:38634","\u003cspan class=\"citation\"\u003eMarianus MATT 10.25\u003c/span\u003e довьлетъ оученикоу да бѫдетъ ѣкоже оучитель его. и рабоу ѣко г҃ь его. "],["proiel:20180408:marianus:38635","Ꙇ аште господина домоу вельзѣвола нарѣшѧ. кольми паче домаштьнѧѩ его. "],["proiel:20180408:marianus:38636","\u003cspan class=\"citation\"\u003eMarianus MATT 10.26\u003c/span\u003e не оубоите сѧ оубо ихъ ⁘ зⷱ҇. "],["proiel:20180408:marianus:38637","Ничтоже бо естъ покръвено еже не отъкръвено бѫдетъ. ꙇ таино еже не оувѣдѣно бѫдетъ. "],["proiel:20180408:marianus:38638","\u003cspan class=\"citation\"\u003eMarianus MATT 10.27\u003c/span\u003e еже г҃лѭ вамъ въ тъмѣ. рьцѣте вь свѣтѣ. "],["proiel:20180408:marianus:38639","ꙇ еже въ оухо слꙑшите. проповѣдите на кровѣхъ. "],["proiel:20180408:marianus:38640","\u003cspan class=\"citation\"\u003eMarianus MATT 10.28\u003c/span\u003e ꙇ не оубоите сѧ оубиваѭщихъ тѣло. ꙇ д҃шѧ не могѫштъ оубити. "],["proiel:20180408:marianus:38641","боите же сѧ паче. могѫщааго и д҃шѫ и тѣло погоубити въ ꙉее҅ннѣ "],["proiel:20180408:marianus:38642","\u003cspan class=\"citation\"\u003eMarianus MATT 10.29\u003c/span\u003e не дьвѣ ли пьтици на ссарии вѣнимѣ есте. "],["proiel:20180408:marianus:38643","ꙇ ни едина же отъ нею не падетъ на земи без отъца вашего. "],["proiel:20180408:marianus:50786","\u003cspan class=\"citation\"\u003eMarianus MATT 10.30\u003c/span\u003e вамъ же и власи главꙑ вьси ищътени сѫтъ. "],["proiel:20180408:marianus:50787","не оубоите сѧ оубо "],["proiel:20180408:marianus:60027","мънозѣхъ птицъ лоучъши вꙑ есте. "],["proiel:20180408:marianus:38645","\u003cspan class=\"citation\"\u003eMarianus MATT 10.32\u003c/span\u003e Вьсѣкъ оубо иже исповѣстъ мѧ прѣдъ ч҃лвкꙑ. ꙇсповѣмъ і и азъ прѣдъ о҃тцмь моимъ иже естъ на н҃бсхъ. "],["proiel:20180408:marianus:38646","\u003cspan class=\"citation\"\u003eMarianus MATT 10.33\u003c/span\u003e иже отъвръжетъ сѧ мене прѣдъ ч҃кꙑ. отъвръгѫ сѧ его и азъ прѣдъ отъцемь иже естъ на н҃бсхъ. "],["proiel:20180408:marianus:38647","\u003cspan class=\"citation\"\u003eMarianus MATT 10.34\u003c/span\u003e не мъните ѣко придъ въврѣшти мира на землѭ҄. "],["proiel:20180408:marianus:38648","не придъ въврѣщъ мира нъ мечъ. "],["proiel:20180408:marianus:38649","\u003cspan class=\"citation\"\u003eMarianus MATT 10.35\u003c/span\u003e придъ бо разлѫчитъ ч҃лвка. на о҃тца своего ꙇ дъштерь на матерь своѭ҄. и невѣстѫ на свекровь своѭ҄.  "],["proiel:20180408:marianus:58352","\u003cspan class=\"citation\"\u003eMarianus MATT 10.36\u003c/span\u003e ꙇ врази ч҃лкоу домащьнии его ⁘ "],["proiel:20180408:marianus:38650","\u003cspan class=\"citation\"\u003eMarianus MATT 10.37\u003c/span\u003e Ꙇже любитъ о҃тца ли матерь паче мене нѣстъ мене достоинъ и ꙇже любитъ с҃нъ ли дъштерь паче мене. нѣстъ мене достоинъ. \u003cspan class=\"citation\"\u003eMarianus MATT 10.38\u003c/span\u003e ꙇ҅ иже не прииметъ к҃рста своего и въ слѣдъ мене грѧдетъ. нѣстъ мене достоинъ. "],["proiel:20180408:marianus:38651","\u003cspan class=\"citation\"\u003eMarianus MATT 10.39\u003c/span\u003e Обрѣтꙑ д҃шѫ своѭ҄ погоубитъ ѭ҅. а иже погоубитъ д҃шѫ своѭ҅ мене ради обрѧщетъ ѭ҅. "],["proiel:20180408:marianus:38652","\u003cspan class=\"citation\"\u003eMarianus MATT 10.40\u003c/span\u003e ꙇже вꙑ приемлетъ мѧ приемлетъ. ꙇ иже приемл҅етъ мѧ приемлетъ посълавъшааго мѧ. "],["proiel:20180408:marianus:38653","\u003cspan class=\"citation\"\u003eMarianus MATT 10.41\u003c/span\u003e Приемлѧи п҃рка въ імѧ пророче мьздѫ пророчѫ приемлетъ. ꙇ приемлѧи праведьника. въ імѧ праведьниче мъздѫ праведьничѫ прииметъ. "],["proiel:20180408:marianus:38654","\u003cspan class=\"citation\"\u003eMarianus MATT 10.42\u003c/span\u003e И иже колижьдо напоитъ единого отъ малꙑхъ сихъ. чашѫ стоуденꙑ водꙑ. тъкмо въ імѧ оученика. аминь глаголѭ вамъ не погоубитъ мьздꙑ своеѩ."],["proiel:20180408:marianus:50788","\u003cspan class=\"citation\"\u003eMarianus MATT 11.1\u003c/span\u003e Ꙇ бꙑстъ егда съвръши и҃съ. заповѣдаѩ обѣма на десѧте оученикома своима. "],["proiel:20180408:marianus:50789","прѣиде отъ тѫдѫ оучитъ. ꙇ проповѣдатъ въ градѣхъ ихъ ⁘ кⷰ҇ "],["proiel:20180408:marianus:50790","\u003cspan class=\"citation\"\u003eMarianus MATT 11.2\u003c/span\u003e Ꙇоанъ же слꙑшавъ въ ѫзилищи дѣла х҃ва. посълавъ оученикꙑ своими \u003cspan class=\"citation\"\u003eMarianus MATT 11.3\u003c/span\u003e рече емоу. "],["proiel:20180408:marianus:50791","тꙑ ли еси грѧдꙑи. ли иного чаемъ. "],["proiel:20180408:marianus:50792","\u003cspan class=\"citation\"\u003eMarianus MATT 11.4\u003c/span\u003e ꙇ отъвѣщавъ и҃съ рече имъ. "],["proiel:20180408:marianus:50793","шедъше възвѣстите иоанови. "],["proiel:20180408:marianus:38658","\u003cspan class=\"citation\"\u003eMarianus MATT 11.5\u003c/span\u003e слѣпии прозираѭтъ. ꙇ хромии ходѧтъ. прокажении очищаѭтъ сѧ и глоусии слꙑшѧтъ. мрътвии въстаѭтъ. ꙇ ништии благовѣстоуѭ҅тъ. "],["proiel:20180408:marianus:38659","\u003cspan class=\"citation\"\u003eMarianus MATT 11.6\u003c/span\u003e ꙇ блаженъ естъ иже не съблазнитъ сѧ о мьнѣ. "],["proiel:20180408:marianus:38660","\u003cspan class=\"citation\"\u003eMarianus MATT 11.7\u003c/span\u003e тѣмъ же исходѧщемъ. начѧтъ и҃съ г҃лти народомъ. о иоанѣ. "],["proiel:20180408:marianus:38662","чесо видѣтъ изидете въ поустꙑнѭ "],["proiel:20180408:marianus:38663","трьсти ли вѣтромь колѣблемꙑ. "],["proiel:20180408:marianus:38664","\u003cspan class=\"citation\"\u003eMarianus MATT 11.8\u003c/span\u003e нъ чесо изидете видѣтъ. "],["proiel:20180408:marianus:38666","ч҃лвка ли въ мѧкъкꙑ ризи облъчена. "],["proiel:20180408:marianus:38667","се иже мѧкъка носѧтъ. въ домохъ ц҃срихъ сѫтъ. "],["proiel:20180408:marianus:50794","\u003cspan class=\"citation\"\u003eMarianus MATT 11.9\u003c/span\u003e нъ чесо изидете видѣтъ. "],["proiel:20180408:marianus:50795","пророка ли "],["proiel:20180408:marianus:50796","г҃лѭ вамъ. "],["proiel:20180408:marianus:50797","ꙇ лише пророка. "],["proiel:20180408:marianus:50798","\u003cspan class=\"citation\"\u003eMarianus MATT 11.10\u003c/span\u003e сь бо естъ о немьже естъ писано. "],["proiel:20180408:marianus:38669","Се азъ посълѭ а҃нꙉлъ мои прѣдъ лицемь твоимъ. ꙇ оуготовитъ пѫть твои прѣдъ тобоѭ҄. "],["proiel:20180408:marianus:50799","\u003cspan class=\"citation\"\u003eMarianus MATT 11.11\u003c/span\u003e Аминь г҃лѭ вамъ. "],["proiel:20180408:marianus:50800","не въста въ рожденꙑхъ женами болеи иоана кръстителѣ. "],["proiel:20180408:marianus:38671","мьнѣи же въ ц҃срстви н҃бсцѣмь болеи естъ его. "],["proiel:20180408:marianus:38672","\u003cspan class=\"citation\"\u003eMarianus MATT 11.12\u003c/span\u003e Отъ дьнии же иоана кръстителѣ до селѣ. ц҃срствие небеское нѫдитъ сѧ. ꙇ нѫждъници въсхꙑтаѭтъ е. "]]