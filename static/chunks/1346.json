[[44254,"\u003cspan class=\"citation\"\u003eROM 7.17\u003c/span\u003e iþ nu ju ni ik waurkja þata, ak so bauandei in mis frawaurhts. "],[44255,"\u003cspan class=\"citation\"\u003eROM 7.18\u003c/span\u003e wait auk þatei ni bauiþ in mis, þatist in leika meinamma, þiuþ; "],[44256,"unte wiljan atligiþ mis, iþ gawaurkjan goþ ni. "],[44257,"\u003cspan class=\"citation\"\u003eROM 7.19\u003c/span\u003e unte ni þatei wiljau waurkja goþ, ak þatei ni wiljau ubil þata tauja. "],[44258,"\u003cspan class=\"citation\"\u003eROM 7.20\u003c/span\u003e jabai nu þatei ni wiljau ik þata tauja, ju ni ik waurkja ita, ak sei bauiþ in mis frawaurhts. "],[44259,"\u003cspan class=\"citation\"\u003eROM 7.21\u003c/span\u003e bigita nu witoþ, wiljandin mis goþ taujan, unte mis atist ubil. "],[44260,"\u003cspan class=\"citation\"\u003eROM 7.22\u003c/span\u003e gawizneigs im auk witoda gudis bi þamma innumin mann; "],[44261,"\u003cspan class=\"citation\"\u003eROM 7.23\u003c/span\u003e aþþan gasaiƕa anþar witoþ in liþum meinaim, andwaihando witoda ahmins meinis jah frahinþando mik in witoda frawaurhtais þamma wisandin in liþum meinaim. "],[44262,"\u003cspan class=\"citation\"\u003eROM 7.24\u003c/span\u003e wainahs ik manna! "],[44263,"ƕas mik lauseiþ us þamma leika dauþaus þis? "],[44264,"\u003cspan class=\"citation\"\u003eROM 7.25\u003c/span\u003e awiliudo guda þairh Iesu Xristu, fraujan unsarana; "],[44265,"jau nu silba ik skalkino gahugdai witoda gudis, iþ leika witoda frawaurhtais."],[44266,"\u003cspan class=\"citation\"\u003eROM 8.1\u003c/span\u003e Ni waiht þannu nu wargiþos þaim in Xristau Iesu ni gaggandam bi leika. "],[63436,"\u003cspan class=\"citation\"\u003eROM 8.2\u003c/span\u003e unte witoþ ahmins libainais in Xristau Iesu frijana brahta mik witodis frawaurhtais jah dauþaus. "],[44268,"\u003cspan class=\"citation\"\u003eROM 8.3\u003c/span\u003e unte þata unmahteigo witodis, in þammei siuks was þairh leik, guþ seinana sunu insandjands in galeikja leikis frawaurhtais jah bi frawaurht gawargida frawaurht in leika, \u003cspan class=\"citation\"\u003eROM 8.4\u003c/span\u003e ei garaihtei witodis usfulljaidau in uns þaim ni bi leika gaggandam, ak bi ahmin. "],[44269,"\u003cspan class=\"citation\"\u003eROM 8.5\u003c/span\u003e unte þai bi leika wisandans þo þoei leikis sind, mitond; "],[44270,"iþ þai bi ahmin þo þoei ahmins. "],[44271,"\u003cspan class=\"citation\"\u003eROM 8.6\u003c/span\u003e aþþan fraþi leikis dauþus, iþ fraþi ahmins libains jah gawairþi; "],[44272,"\u003cspan class=\"citation\"\u003eROM 8.7\u003c/span\u003e unte fraþi leikis fijands du guda; "],[44273,"witoda gudis ni ufhauseiþ, iþ ni mag: "],[44274,"\u003cspan class=\"citation\"\u003eROM 8.8\u003c/span\u003e aþþan þai in leika wisandans guda galeikan ni magun. "],[44275,"\u003cspan class=\"citation\"\u003eROM 8.9\u003c/span\u003e iþ jus ni sijuþ in leika, ak in ahmin, sweþauh jabai ahma gudis bauiþ in izwis. "],[44276,"iþ jabai ƕas ahman Xristaus ni habaiþ, sa nist is. "],[44277,"\u003cspan class=\"citation\"\u003eROM 8.10\u003c/span\u003e jabai auk Xristus in izwis, leik raihtis... "],[44278,"...\u003cspan class=\"citation\"\u003eROM 8.34\u003c/span\u003e saei ist in taihswon gudis, saei jah bidjiþ faur uns. "],[44279,"\u003cspan class=\"citation\"\u003eROM 8.35\u003c/span\u003e ƕas uns afskaidai af friaþwai Xristaus? aglo? þau aggwiþa? þau wrakja? þau huhrus? þau naqadei? þau sleiþei? þau hairus? "],[52258,"\u003cspan class=\"citation\"\u003eROM 8.36\u003c/span\u003e swaswe gameliþ ist þatei "],[52259,"in þuk gadauþjanda all dagis, "],[52260,"rahnidai wesum swe lamba slauhtais. "],[44288,"\u003cspan class=\"citation\"\u003eROM 8.37\u003c/span\u003e akei in þaim allaim jiukam þairh þana frijondan uns. "],[44289,"\u003cspan class=\"citation\"\u003eROM 8.38\u003c/span\u003e gatraua auk þatei ni dauþus ni libains nih aggeljus ni reikja ni mahteis nih andwairþo nih anawairþo, \u003cspan class=\"citation\"\u003eROM 8.39\u003c/span\u003e nih hauhiþa nih diupiþa nih gaskafts anþara magi uns afskaidan af friaþwai gudis þizai in Xristau Iesu, fraujin unsaramma."],[52261,"\u003cspan class=\"citation\"\u003eROM 9.1\u003c/span\u003e Sunja qiþa ni waiht liuga, miþweitwodjandein mis miþwissein meinai in ahmin weihamma, \u003cspan class=\"citation\"\u003eROM 9.2\u003c/span\u003e þatei saurga mis ist mikila jah unƕeilo aglo hairtin meinamma. "],[44291,"\u003cspan class=\"citation\"\u003eROM 9.3\u003c/span\u003e usbida auk anaþaima wisan silba ik af Xristau faur broþruns meinans þans samakunjans bi leika, \u003cspan class=\"citation\"\u003eROM 9.4\u003c/span\u003e þaiei sind Israeleitai, þizeei ist frastisibja jah wulþus jah witodis garaideins jah triggwos jah skalkinassus jah gahaita, \u003cspan class=\"citation\"\u003eROM 9.5\u003c/span\u003e þizeei attans, jah us þaimei Xristus bi leika, saei ist ufar allaim guþ þiuþiþs in aiwam, amen. "],[44292,"\u003cspan class=\"citation\"\u003eROM 9.6\u003c/span\u003e aþþan sweþauh ni usdraus waurd gudis; "],[52263,"ni auk allai þai us Israela þai sind Israel, "],[52264,"\u003cspan class=\"citation\"\u003eROM 9.7\u003c/span\u003e niþþatei sijaina fraiw Abrahamis, allai barna, ak: in Isaka haitada þus fraiw, "],[63451," \u003cspan class=\"citation\"\u003eROM 9.8\u003c/span\u003e þatist: ni þo barna leikis barna gudis, ak barna gahaitis rahnjanda du fraiwa. "],[44296,"\u003cspan class=\"citation\"\u003eROM 9.9\u003c/span\u003e gahaitis auk waurd þatist: "],[44297,"bi þamma mela qima, jah wairþiþ Sarrin sunus; "],[44298,"\u003cspan class=\"citation\"\u003eROM 9.10\u003c/span\u003e aþþan ni þat-ain, ak jah Raibaikka us ainamma galigrja habandei Isakis, attins unsaris. "]]