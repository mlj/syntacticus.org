[["torot:20180919:sergrad:196970","\u003cspan class=\"citation\"\u003eSergij of Radonezh 3\u003c/span\u003e егда же исполниша сѧ д҃нїе родити еи. и роди младенца своего "],["torot:20180919:sergrad:197112","и ѕело непечално ржство прїим꙽ши. родтели же его призваста к себѣ ѹжики своѧ и дрѹги и сꙋсѣди "],["torot:20180919:sergrad:197113","и возвеселиша сѧ славѧще и бл҃годарѧще бг҃а дав꙽шаго има таковыи дѣтищь. "],["torot:20180919:sergrad:196973","по роженїи же его внегда и пеленами повито быс отроча. нѹжа всѧко бѧше еже и к сосцѹ принести. "],["torot:20180919:sergrad:196975","да внегда аще слꙋчаше сѧ мт҃ри его пищѹ нѣкѹю в꙽кѹсит еже ѿ мѧсъ. и тою насыщенѣ быти и полнѣ ѹтробе еѧ. тогда же никакоже младенецъ сосцѹ касаше сѧ "],["torot:20180919:sergrad:197114","и сїе слѹчаше сѧ не единою бывати. но ѡвогда дн҃ь ѡвогда два младенцꙋ не напитати сѧ. "],["torot:20180919:sergrad:196979","иже ѿтинѹд о семъ ѹжасъ вкѹпѣ и скорбь обдеръжаше рожешѹю и сродникы еѧ. "],["torot:20180919:sergrad:196980","и едва разѹмѣша ꙗко не хощет младенецъ. еже ѿ мѧс питаемѣ питателнице его быти тѣм млеком напаати сѧ. но точїю ѿ поста еи не раздрѣшати сѧ. и ѹже ѿтодѣ пища мт҃рнѧ воздержанїе и постъ бѧше. "],["torot:20180919:sergrad:196988","и ѿтолѣ младенецъ повсегда по ѡбычаю питаемъ бываше. "],["torot:20180919:sergrad:196989","и исполниша сѧ дн҃їе обѣщанїю мт҃ри его. "],["torot:20180919:sergrad:196990","ꙗко бысть по дн҃ех шестих седмицъ еже ес четверодесѧтныи дн҃ь по ржствѣ его. родители же его принесоста младенецъ въ цр҃ковь бж҃їю. воздающе ꙗко ж и прїꙗста. ꙗкоже ѡбѣщаста сѧ воздати его бг҃ѹ дав꙽шемѹ его. кѹпно же іерееви повелѣвающа ꙗко крщ҃енїем бжственым совершити и. "],["torot:20180919:sergrad:196995","иереи же огласивъ его и мнѡго млт҃вовавъ над нимъ. и с радѡстїю дх҃овною и со тщанїемъ крсти его во имѧ ѿц҃а и сн҃а и ст҃го дх҃а. варфоломѣѧ во ст҃ѣмъ крщ҃енїи нарекъ того имѧ. "],["torot:20180919:sergrad:196998","возвед же его абїе ѿ кѹпѣлныѧ воды крщ҃енїѧ. блгдть прїим꙽ши богатно ст҃го дх҃а. и провидѣвъ дх҃омъ бж҃ественым. и проразѹмѣ сосѹдѹ из꙽браннѹ быти младеньцꙋ. "],["torot:20180919:sergrad:197002","ѡтц҃ъ же его и мт҃и разѹм имѹща ст҃го писанїѧ не хѹдѣ. и та повѣдаста іереови како носим сын во ѹтробе мт҃рни. въ цр҃кви три краты провоз꙽гласи "],["torot:20180919:sergrad:197223","что ѹбѡ бѹдет сїе мы не вѣмы. "],["torot:20180919:sergrad:197005","іерѣи ж именем михаилъ разсѹденъ сыи книгам повѣдаше има ѿ бжственаго писанїѧ ѿ обою закона ветхаго и новаго "],["torot:20180919:sergrad:197224","сказа гл҃ѧ. "],["torot:20180919:sergrad:197006","дв҃дꙋ во псалтирѣ рекшѹ. ꙗко не содѣланное мое видѣста очи твои. и самъ г҃ь ст҃ыми своими ѹсты ѹчн҃ком си рече. "],["torot:20180919:sergrad:197009","вы же ꙗкѡ искони со мною есте. "],["torot:20180919:sergrad:197010","тамо в꙽ ветхом законѣ иеремѣѧ проркъ во чреве мт҃ерни ост҃и сѧ. "],["torot:20180919:sergrad:197011","здѣ же в новѣмъ павелъ апслъ вопїѧше "],["torot:20180919:sergrad:197226","бг҃ъ ѿц҃ъ г҃а нашего іс҃ х҃а возвавыи мѧ изъ чрева мт҃ре моеѧ ꙗвити сн҃а своего во мнѣ. да блг҃овѣстѹю въ с꙽транахъ. "],["torot:20180919:sergrad:197013","и ина мнѡжаишаѧ ѿ ст҃ыхъ повѣдаема писанїѧ. "],["torot:20180919:sergrad:197014","ѡ младенци же рече к꙽ родителемъ "],["torot:20180919:sergrad:197227","не скорбите о семъ. но паче радꙋите сѧ и веселити сѧ ꙗко бѹдет сосѹдъ из꙽бранъ бг҃ѹ ѡбитель и слѹжитель ст҃ыѧ троца "],["torot:20180919:sergrad:197228","еже и бысть. "],["torot:20180919:sergrad:197016","и тако блсвивъ отроча и родтелѧ. его ѿпꙋсти ѧ въ дѡм ею. "],["torot:20180919:sergrad:197018","потом꙽ же по времени малым минѹвъшим дн҃емъ. о младенци паки чюдодѣиствоваше сѧ дрꙋгое нѣкое знаменїе с꙽транно нѣчто и незнаемо. "],["torot:20180919:sergrad:197020","в꙽ средѹ бо и в пѧтокъ не прїимаше ни ѿ сосцꙋ ни ѿ млека кравьѧ. но ѡтинѹд ошаати сѧ емѹ и не с꙽сати. и не ѧдꙋщѹ пребывати емѹ в вес дн҃ь. "],["torot:20180919:sergrad:197023","кромѣ ж среды и пѧтка въ прочаѧ дн҃и. по ѡбычаю питаше сѧ "],["torot:20180919:sergrad:197235","аще ли бꙋдѧше въ средѹ и в꙽ пѧтокъ. то ал꙽ченъ младенецъ пребываше. "],["torot:20180919:sergrad:197026","се же ни единою ни дважды но и мнѡгажды прилѹчаше сѧ. еже есть по всѧ среды и пѧт꙽кы бываше. "],["torot:20180919:sergrad:197028","ѿ сего нѣким мнѧше сѧ ꙗко болно бѣ дѣтище. "],["torot:20180919:sergrad:197029","о сем же ѹбо мт҃и его скорбѧщи сѣтоваше и съ дрꙋгими женами съ прочими кормителницами расматрѧюще бѣѧше. "],["torot:20180919:sergrad:197030","мнѧше ꙗко ѿ кѣкїѧ болѣзни младенцѹ приключаше сѧ сїе бывати. "],["torot:20180919:sergrad:197031","но ѡбаче обзирахѹ повсюдѹ младенца ꙗко нѣсть болно и ꙗко не обрѣташе сѧ в немъ ꙗвленыѧ. или неꙗвленныѧ знаменїе болѣзни. "],["torot:20180919:sergrad:197033","ни плакаше ни стонѧше ни дрѧхловаше. но и лице и срдце и ѡчи весели и всѧческїи младенцѹ радос꙽тнѹ сѹщѹ. ꙗко и рѹчицами играше. "],["torot:20180919:sergrad:197036","тогда в꙽си видѧщи и позънаша и разѹмѣша. ꙗко не болѣзни ради в꙽ пѧтокъ и въ средѹ младенецъ млека не приимаше. но проꙗвленїе нѣкое прознаменаше сѧ. ꙗко блгдть бж҃їѧ бѣ на нем "],["torot:20180919:sergrad:197239","еже проꙗвлѧше бѹдꙋщаго воз꙽дръжанїѧ образъ. ꙗко нѣкогда въ грѧдꙋщаѧ времена и лѣта. в꙽ пос꙽тномъ житїи просїѧти емѹ "],["torot:20180919:sergrad:197240","е и бы҃. "],["torot:20180919:sergrad:197042","дрѹгоицы же мт҃и его привожаше к немꙋ женѹ нѣкѹю доилицѹ имѹщꙋ млеко да бы его напитала. "],["torot:20180919:sergrad:197043","младенец же не рачи прїѧти никакоже ѿ чюждїѧ матери питати сѧ. но точїю ѿ своеѧ си рѡдительница. "],["torot:20180919:sergrad:197045","и сїе видѣв꙽ше прихождахѹ к немѹ и дрꙋгїѧ жены. тацы же и доилици "],["torot:20180919:sergrad:197241","тѣмъ подобно такоже творити ꙗкоже и первїе. "],["torot:20180919:sergrad:197047","и тако пребыс своею токмо питаемъ мт҃рїю. дондеже и ѿдоенъ быс. "],["torot:20180919:sergrad:197049","се же сматрѧют нѣцїи ꙗко и се знаменїе бысть. ꙗко дабы добра корене добраѧ лѣторасль нес꙽кверным млекомъ воспитанъ бывъ. "],["torot:20180919:sergrad:197051","нам же мнит сѧ сице быти. ꙗко сїи младенецъ изъмлада быс гв҃и рачитель. иже в самои ѹтрѡбе и ѡ ѹтрѡбы мт҃ернѧ къ бг҃оразѹмїю прилѣпи сѧ иже ѿ самѣхъ пеленъ бг҃а позналъ и в꙽ правдꙋ ѹразѹмѣлъ. иже в꙽ пеленах сыи в самои колыбѣли пощенїю навыкаше. иже ѿ мт҃ри млекомъ питаем сыи вкѹпѣ с꙽ плотнымъ млекомъ воздержанїю ѹчаше сѧ. иже по есс꙽твѹ младенецъ сыи. но выше естес꙽тва постъ начинаше иже въ младенце чстотныи бысть въскоръмленикъ. иже бл҃гочестїемъ паче нежели млекомъ воспитанъ бысть. иже преж роженїѧ его изъбранъ бг҃ом и пронареченъ. едга во ѹтробе мт҃рне носим трикраты въ цр҃кви провозгласи. иже и слышащаѧ ѹдивлѧет. "],["torot:20180919:sergrad:197062","дивити же сѧ паче семѹ подобает. како младенецъ во ѹтробе не провереща кромѣ цр҃кви без народа. или индѣ втаине наединѣ но токмо при народе. ꙗко да мноѕи бѹдѹт слышателїе и свѣдѣтели семѹ истиньс꙽твѹ. "]]