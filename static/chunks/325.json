[["proiel:20170214:gothic-nt:47137","\u003cspan class=\"citation\"\u003eMATT 11.11\u003c/span\u003e amen, qiþa izwis: "],["proiel:20170214:gothic-nt:47138","ni urrais in baurim qinono maiza Iohanne þamma daupjandin; "],["proiel:20170214:gothic-nt:47139","iþ sa minniza in þiudangardjai himine maiza imma ist. "],["proiel:20170214:gothic-nt:47140","\u003cspan class=\"citation\"\u003eMATT 11.12\u003c/span\u003e framuh þan þaim dagam Iohannis þis daupjandins und hita þiudangardi himine anamahtjada, jah anamahtjandans frawilwand þo. "],["proiel:20170214:gothic-nt:47141","\u003cspan class=\"citation\"\u003eMATT 11.13\u003c/span\u003e allai auk praufeteis jah witoþ und Iohanne fauraqeþun; "],["proiel:20170214:gothic-nt:47142","\u003cspan class=\"citation\"\u003eMATT 11.14\u003c/span\u003e jah jabai wildedeiþ miþniman, sa ist Helias, saei skulda qiman. "],["proiel:20170214:gothic-nt:47143","\u003cspan class=\"citation\"\u003eMATT 11.15\u003c/span\u003e saei habai ausona hausjandona, gahausjai. "],["proiel:20170214:gothic-nt:47144","\u003cspan class=\"citation\"\u003eMATT 11.16\u003c/span\u003e ƕe nu galeiko þata kuni? "],["proiel:20170214:gothic-nt:47145","Galeik ist barnam sitandam in garunsim jah wopjandam anþar anþaris, \u003cspan class=\"citation\"\u003eMATT 11.17\u003c/span\u003e jah qiþandam: "],["proiel:20170214:gothic-nt:47146","swiglodedum izwis jah ni plinsideduþ; "],["proiel:20170214:gothic-nt:47147","hufum jah ni qainodeduþ. "],["proiel:20170214:gothic-nt:47148","\u003cspan class=\"citation\"\u003eMATT 11.18\u003c/span\u003e qam raihtis Iohannes nih matjands nih drigkands jah qiþand: "],["proiel:20170214:gothic-nt:47149","unhulþon habaiþ. "],["proiel:20170214:gothic-nt:47150","\u003cspan class=\"citation\"\u003eMATT 11.19\u003c/span\u003e qam sa sunus mans matjands jah drigkands jah qiþand: "],["proiel:20170214:gothic-nt:47151","sai, manna afetja jah afdrugkja, motarje frijonds jah frawaurhtaize. "],["proiel:20170214:gothic-nt:47152","jah uswaurhta gadomida warþ handugei fram barnam seinaim. "],["proiel:20170214:gothic-nt:47153","\u003cspan class=\"citation\"\u003eMATT 11.20\u003c/span\u003e þanuh dugann idweitjan baurgim, in þaimei waurþun þos managistons mahteis is, þatei ni idreigodedun sik. "],["proiel:20170214:gothic-nt:47154","\u003cspan class=\"citation\"\u003eMATT 11.21\u003c/span\u003e wai þus Kaurazein, wai þus Beþsaïdan; "],["proiel:20170214:gothic-nt:47155","unte iþ waurþeina in Twre jah Seidone landa mahteis þos waurþanons in izwis, airis þau in sakkau jah azgon idreigodedeina. "],["proiel:20170214:gothic-nt:47156","\u003cspan class=\"citation\"\u003eMATT 11.22\u003c/span\u003e sweþauh qiþa izwis: "],["proiel:20170214:gothic-nt:47157","Twrim jah Seidonim sutizo wairþiþ in daga stauos þau izwis. "],["proiel:20170214:gothic-nt:47158","\u003cspan class=\"citation\"\u003eMATT 11.23\u003c/span\u003e jah þu Kafarnaum, þu und himin ushauhida, dalaþ und halja galeiþis: "],["proiel:20170214:gothic-nt:47159","unte jabai in Saudaumjam waurþeina mahteis þos waurþanons in izwis, aiþþau eis weseina und hina dag. "],["proiel:20170214:gothic-nt:47160","\u003cspan class=\"citation\"\u003eMATT 11.24\u003c/span\u003e sweþauh qiþa izwis þatei airþai Saudaumje sutizo wairþiþ in daga stauos þau þus. "],["proiel:20170214:gothic-nt:47161","\u003cspan class=\"citation\"\u003eMATT 11.25\u003c/span\u003e inuh jainamma mela andhafjands..."],["proiel:20170214:gothic-nt:47162","\u003cspan class=\"citation\"\u003eMATT 25.38\u003c/span\u003e ƕanuh þan þuk seƕum gast jah galaþodedum? "],["proiel:20170214:gothic-nt:47163","aiþþau naqadana jah wasidedum? "],["proiel:20170214:gothic-nt:47164","\u003cspan class=\"citation\"\u003eMATT 25.39\u003c/span\u003e ƕanuh þan þuk seƕum siukana aiþþau in karkarai jah atiddjedum du þus? "],["proiel:20170214:gothic-nt:47165","\u003cspan class=\"citation\"\u003eMATT 25.40\u003c/span\u003e jah andhafjands sa þiudans qiþiþ du im: "],["proiel:20170214:gothic-nt:47166","amen, qiþa izwis: "],["proiel:20170214:gothic-nt:47167","jah þanei tawideduþ ainamma þize minnistane broþre meinaize, mis tawideduþ. "],["proiel:20170214:gothic-nt:47168","\u003cspan class=\"citation\"\u003eMATT 25.41\u003c/span\u003e þanuh qiþiþ jah þaim af hleidumein ferai: "],["proiel:20170214:gothic-nt:47169","gaggiþ fairra mis, jus fraqiþanans, in fon þata aiweino, þata manwido unhulþin jah aggilum is. "],["proiel:20170214:gothic-nt:47170","\u003cspan class=\"citation\"\u003eMATT 25.42\u003c/span\u003e unte gredags was janni gebuþ mis matjan; "],["proiel:20170214:gothic-nt:47171","afþaursiþs was janni dragkideduþ mik; "],["proiel:20170214:gothic-nt:47172","\u003cspan class=\"citation\"\u003eMATT 25.43\u003c/span\u003e gasts was janni galaþodeduþ mik; "],["proiel:20170214:gothic-nt:47173","naqaþs janni wasideduþ mik; "],["proiel:20170214:gothic-nt:47174","siuks jah in karkarai janni gaweisodeduþ meina. "],["proiel:20170214:gothic-nt:47175","\u003cspan class=\"citation\"\u003eMATT 25.44\u003c/span\u003e þanuh andhafjand jah þai qiþandans: "],["proiel:20170214:gothic-nt:47176","frauja, ƕan þuk seƕum gredagana aiþþau afþaursidana aiþþau gast aiþþau naqadana aiþþau siukana aiþþau in karkarai janni andbahtidedeima þus? "],["proiel:20170214:gothic-nt:47177","\u003cspan class=\"citation\"\u003eMATT 25.45\u003c/span\u003e þanuh andhafjiþ im qiþands: "],["proiel:20170214:gothic-nt:52532","amen, qiþa izwis, "],["proiel:20170214:gothic-nt:52533","jah þanei ni tawideduþ ainamma þize leitilane, mis ni tawideduþ. "],["proiel:20170214:gothic-nt:47179","\u003cspan class=\"citation\"\u003eMATT 25.46\u003c/span\u003e jah galeiþand þai in balwein aiweinon, iþ þai garaihtans in libain aiweinon."],["proiel:20170214:gothic-nt:47180","\u003cspan class=\"citation\"\u003eMATT 26.1\u003c/span\u003e Jah warþ, biþe ustauh Iesus alla þo waurda, qaþ siponjam seinaim: "],["proiel:20170214:gothic-nt:47181","\u003cspan class=\"citation\"\u003eMATT 26.2\u003c/span\u003e wituþ þatei afar twans dagans paska wairþiþ, jassa sunus mans atgibada du ushramjan. "],["proiel:20170214:gothic-nt:47182","\u003cspan class=\"citation\"\u003eMATT 26.3\u003c/span\u003e þanuh... "],["proiel:20170214:gothic-nt:47183","...\u003cspan class=\"citation\"\u003eMATT 26.65\u003c/span\u003e þaurbum weitwode? "],["proiel:20170214:gothic-nt:47184","sai, nu gahausideduþ þo wajamerein is. "],["proiel:20170214:gothic-nt:47185","\u003cspan class=\"citation\"\u003eMATT 26.66\u003c/span\u003e ƕa izwis þugkeiþ? "],["proiel:20170214:gothic-nt:47186","iþ eis andhafjandans qeþun: "],["proiel:20170214:gothic-nt:47187","skula dauþaus ist. "],["proiel:20170214:gothic-nt:47188","\u003cspan class=\"citation\"\u003eMATT 26.67\u003c/span\u003e þanuh spiwun ana andawleizn is jah kaupastedun ina; "],["proiel:20170214:gothic-nt:47189","sumai-þ-þan lofam slohun \u003cspan class=\"citation\"\u003eMATT 26.68\u003c/span\u003e qiþandans: "],["proiel:20170214:gothic-nt:52534","praufetei unsis, "],["proiel:20170214:gothic-nt:52535","Xristu, ƕas ist sa slahands þuk? "],["proiel:20170214:gothic-nt:47191","\u003cspan class=\"citation\"\u003eMATT 26.69\u003c/span\u003e iþ Paitrus uta sat ana rohsnai, jah duatiddja imma aina þiwi qiþandei: "],["proiel:20170214:gothic-nt:47192","jah þu wast miþ Iesua þamma Galeilaiau. "],["proiel:20170214:gothic-nt:47193","...\u003cspan class=\"citation\"\u003eMATT 26.70\u003c/span\u003e ƕa qiþis. "],["proiel:20170214:gothic-nt:47194","\u003cspan class=\"citation\"\u003eMATT 26.71\u003c/span\u003e usgaggandan þan ina in daur, gasaƕ ina anþara jah qaþ du þaim jainar: "]]