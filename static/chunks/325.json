[[47137,"\u003cspan class=\"citation\"\u003eMATT 11.11\u003c/span\u003e amen, qiþa izwis: "],[47138,"ni urrais in baurim qinono maiza Iohanne þamma daupjandin; "],[47139,"iþ sa minniza in þiudangardjai himine maiza imma ist. "],[47140,"\u003cspan class=\"citation\"\u003eMATT 11.12\u003c/span\u003e framuh þan þaim dagam Iohannis þis daupjandins und hita þiudangardi himine anamahtjada, jah anamahtjandans frawilwand þo. "],[47141,"\u003cspan class=\"citation\"\u003eMATT 11.13\u003c/span\u003e allai auk praufeteis jah witoþ und Iohanne fauraqeþun; "],[47142,"\u003cspan class=\"citation\"\u003eMATT 11.14\u003c/span\u003e jah jabai wildedeiþ miþniman, sa ist Helias, saei skulda qiman. "],[47143,"\u003cspan class=\"citation\"\u003eMATT 11.15\u003c/span\u003e saei habai ausona hausjandona, gahausjai. "],[47144,"\u003cspan class=\"citation\"\u003eMATT 11.16\u003c/span\u003e ƕe nu galeiko þata kuni? "],[47145,"Galeik ist barnam sitandam in garunsim jah wopjandam anþar anþaris, \u003cspan class=\"citation\"\u003eMATT 11.17\u003c/span\u003e jah qiþandam: "],[47146,"swiglodedum izwis jah ni plinsideduþ; "],[47147,"hufum jah ni qainodeduþ. "],[47148,"\u003cspan class=\"citation\"\u003eMATT 11.18\u003c/span\u003e qam raihtis Iohannes nih matjands nih drigkands jah qiþand: "],[47149,"unhulþon habaiþ. "],[47150,"\u003cspan class=\"citation\"\u003eMATT 11.19\u003c/span\u003e qam sa sunus mans matjands jah drigkands jah qiþand: "],[47151,"sai, manna afetja jah afdrugkja, motarje frijonds jah frawaurhtaize. "],[47152,"jah uswaurhta gadomida warþ handugei fram barnam seinaim. "],[47153,"\u003cspan class=\"citation\"\u003eMATT 11.20\u003c/span\u003e þanuh dugann idweitjan baurgim, in þaimei waurþun þos managistons mahteis is, þatei ni idreigodedun sik. "],[47154,"\u003cspan class=\"citation\"\u003eMATT 11.21\u003c/span\u003e wai þus Kaurazein, wai þus Beþsaïdan; "],[47155,"unte iþ waurþeina in Twre jah Seidone landa mahteis þos waurþanons in izwis, airis þau in sakkau jah azgon idreigodedeina. "],[47156,"\u003cspan class=\"citation\"\u003eMATT 11.22\u003c/span\u003e sweþauh qiþa izwis: "],[47157,"Twrim jah Seidonim sutizo wairþiþ in daga stauos þau izwis. "],[47158,"\u003cspan class=\"citation\"\u003eMATT 11.23\u003c/span\u003e jah þu Kafarnaum, þu und himin ushauhida, dalaþ und halja galeiþis: "],[47159,"unte jabai in Saudaumjam waurþeina mahteis þos waurþanons in izwis, aiþþau eis weseina und hina dag. "],[47160,"\u003cspan class=\"citation\"\u003eMATT 11.24\u003c/span\u003e sweþauh qiþa izwis þatei airþai Saudaumje sutizo wairþiþ in daga stauos þau þus. "],[47161,"\u003cspan class=\"citation\"\u003eMATT 11.25\u003c/span\u003e inuh jainamma mela andhafjands..."],[47162,"\u003cspan class=\"citation\"\u003eMATT 25.38\u003c/span\u003e ƕanuh þan þuk seƕum gast jah galaþodedum? "],[47163,"aiþþau naqadana jah wasidedum? "],[47164,"\u003cspan class=\"citation\"\u003eMATT 25.39\u003c/span\u003e ƕanuh þan þuk seƕum siukana aiþþau in karkarai jah atiddjedum du þus? "],[47165,"\u003cspan class=\"citation\"\u003eMATT 25.40\u003c/span\u003e jah andhafjands sa þiudans qiþiþ du im: "],[47166,"amen, qiþa izwis: "],[47167,"jah þanei tawideduþ ainamma þize minnistane broþre meinaize, mis tawideduþ. "],[47168,"\u003cspan class=\"citation\"\u003eMATT 25.41\u003c/span\u003e þanuh qiþiþ jah þaim af hleidumein ferai: "],[47169,"gaggiþ fairra mis, jus fraqiþanans, in fon þata aiweino, þata manwido unhulþin jah aggilum is. "],[47170,"\u003cspan class=\"citation\"\u003eMATT 25.42\u003c/span\u003e unte gredags was janni gebuþ mis matjan; "],[47171,"afþaursiþs was janni dragkideduþ mik; "],[47172,"\u003cspan class=\"citation\"\u003eMATT 25.43\u003c/span\u003e gasts was janni galaþodeduþ mik; "],[47173,"naqaþs janni wasideduþ mik; "],[47174,"siuks jah in karkarai janni gaweisodeduþ meina. "],[47175,"\u003cspan class=\"citation\"\u003eMATT 25.44\u003c/span\u003e þanuh andhafjand jah þai qiþandans: "],[47176,"frauja, ƕan þuk seƕum gredagana aiþþau afþaursidana aiþþau gast aiþþau naqadana aiþþau siukana aiþþau in karkarai janni andbahtidedeima þus? "],[47177,"\u003cspan class=\"citation\"\u003eMATT 25.45\u003c/span\u003e þanuh andhafjiþ im qiþands: "],[52532,"amen, qiþa izwis, "],[52533,"jah þanei ni tawideduþ ainamma þize leitilane, mis ni tawideduþ. "],[47179,"\u003cspan class=\"citation\"\u003eMATT 25.46\u003c/span\u003e jah galeiþand þai in balwein aiweinon, iþ þai garaihtans in libain aiweinon."],[47180,"\u003cspan class=\"citation\"\u003eMATT 26.1\u003c/span\u003e Jah warþ, biþe ustauh Iesus alla þo waurda, qaþ siponjam seinaim: "],[47181,"\u003cspan class=\"citation\"\u003eMATT 26.2\u003c/span\u003e wituþ þatei afar twans dagans paska wairþiþ, jassa sunus mans atgibada du ushramjan. "],[47182,"\u003cspan class=\"citation\"\u003eMATT 26.3\u003c/span\u003e þanuh... "],[47183,"...\u003cspan class=\"citation\"\u003eMATT 26.65\u003c/span\u003e þaurbum weitwode? "],[47184,"sai, nu gahausideduþ þo wajamerein is. "],[47185,"\u003cspan class=\"citation\"\u003eMATT 26.66\u003c/span\u003e ƕa izwis þugkeiþ? "],[47186,"iþ eis andhafjandans qeþun: "],[47187,"skula dauþaus ist. "],[47188,"\u003cspan class=\"citation\"\u003eMATT 26.67\u003c/span\u003e þanuh spiwun ana andawleizn is jah kaupastedun ina; "],[47189,"sumai-þ-þan lofam slohun \u003cspan class=\"citation\"\u003eMATT 26.68\u003c/span\u003e qiþandans: "],[52534,"praufetei unsis, "],[52535,"Xristu, ƕas ist sa slahands þuk? "],[47191,"\u003cspan class=\"citation\"\u003eMATT 26.69\u003c/span\u003e iþ Paitrus uta sat ana rohsnai, jah duatiddja imma aina þiwi qiþandei: "],[47192,"jah þu wast miþ Iesua þamma Galeilaiau. "],[47193,"...\u003cspan class=\"citation\"\u003eMATT 26.70\u003c/span\u003e ƕa qiþis. "],[47194,"\u003cspan class=\"citation\"\u003eMATT 26.71\u003c/span\u003e usgaggandan þan ina in daur, gasaƕ ina anþara jah qaþ du þaim jainar: "]]