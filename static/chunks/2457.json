[["torot:20170213:suz-lav:208864","идоша ѿ чергинова к новугороду сѣверьскому. "],["torot:20170213:suz-lav:208865","изѧслав же приде к чернигову. "],["torot:20170213:suz-lav:208866","и не заставъ гюргѧ. вороти сѧ г кыѥву. "],["torot:20170213:suz-lav:208868","гюрги же ѡставѧ сн҃а своѥго василка. в новѣгородѣ оу ст҃ослава. а сам иде суждалю. "],["torot:20170213:suz-lav:208871","изѧслав же поима брата ст҃ополка и сн҃а своѥго мстислава. поиде к новугороду. на ст҃ослава и на василка. "],["torot:20170213:suz-lav:208874","и став же ꙋ всеволожа ѿрѧди сн҃а своѥго мстислава на половци. с берендѣи. и с торкы. и с печенѣгы. и с нѣколиком дружины своеꙗ. "],["torot:20170213:suz-lav:208879","а сам приде к новугороду. "],["torot:20170213:suz-lav:208880","и не оуспѣвъ ничтоже. и нача слати сѧ мира просѧ. "],["torot:20170213:suz-lav:208882","и оумиривъ сѧ възврати сѧ г кыѥву. "],["torot:20170213:suz-lav:208883","а василко иде къ ѡц҃ю суждалю. "],["torot:20170213:suz-lav:208884","Тогда же мстиславу изѧславичю. поможе б҃ъ на половци "],["torot:20170213:suz-lav:208897","самѣхъ прогна. а вежѣ ихъ поима. и конѣ и скоты ихъ заꙗ. и множьство дш҃ь хрсьꙗныхъ ѿполони. "],["torot:20170213:suz-lav:208889","и възвратиша сѧ в переꙗславль хвалѧще б҃а ѡ таковѣи помощи. "],["torot:20170213:suz-lav:208890","а ѿполоненыꙗ ѿпусти в роженье своѥ. "],["torot:20170213:suz-lav:208891","Тоѥже зимы престави сѧ володимерко галичьскыи кнѧзь ⁘ "],["torot:20170213:suz-lav:208904","В лѣт. ѕ҃. х҃. ѯ҃а. Посла изѧславъ сн҃а своѥго мстислава на половци. к песлу. зане пакостѧхуть тогда по сулѣ. "],["torot:20170213:suz-lav:208908","ѡнъ же не дошедъ ихъ възврати сѧ вспѧть. "],["torot:20170213:suz-lav:208909","На туже ѡсень посла и ѡц҃ь свои. противу мачесѣ. с володимеромъ съ андрѣевичем. и с берендѣи. "],["torot:20170213:suz-lav:208913","и ходиша до ѡлешьꙗ. "],["torot:20170213:suz-lav:208914","и не ѡбрѣтше ѥе възвратиша сѧ ѡпѧт. "],["torot:20170213:suz-lav:208915","На туже зиму изѧславъ совкупивъ сѧ с братьею своѥю. поиде на володимерковича в галичь. "],["torot:20170213:suz-lav:208917","и пришедшю же ѥму к теребовлю. здумаша болѧре. володимерковича. "],["torot:20170213:suz-lav:208919","и рѣша кнѧзю своѥму. "],["torot:20170213:suz-lav:208920","ты ѥси ѹ насъ кнѧзь ѡдинъ. "],["torot:20170213:suz-lav:208921","ѡже тобѣ сѧ что створить то что нам дѣꙗти. "],["torot:20170213:suz-lav:208922","а поѣди кнѧже к городу. "],["torot:20170213:suz-lav:208923","атъ мы беем сѧ сами со изѧславомъ. "],["torot:20170213:suz-lav:208924","а кто нас будеть живъ а прибѣгнеть к тобѣ. "],["torot:20170213:suz-lav:208925","а тогда сѧ затворим в городѣ с тобою. "],["torot:20170213:suz-lav:208926","изѧслав же перешедъ к ним чересъ рѣку. сьртъ. и сступиша сѧ битъ. "],["torot:20170213:suz-lav:208928","и быс сѣча зла. "],["torot:20170213:suz-lav:208929","и межю ими смѧтеньѥ. "],["torot:20170213:suz-lav:208930","не вѣдѧхуть котории суть побѣдили. "],["torot:20170213:suz-lav:208931","изѧславъ бо женѧшеть галичаны. а галичане изѧславлю дружину. и сн҃а ѥго. "],["torot:20170213:suz-lav:208934","изѧславу же не вѣдущю. и творѧщю побѣдившю галичаны. брат ѥго бѣжалъ бѧшеть ст҃ополкъ. и с володимером. и сн҃ъ ѥго мстиславъ. "],["torot:20170213:suz-lav:208939","тогда же изѧславъ изъима галичьскыѣ мужи. а галичане изъимаша изѧславлѣ мужи. на розгонѣ. "],["torot:20170213:suz-lav:208942","и ѡста сѧ изѧславъ с малою дружиною на полчищи. "],["torot:20170213:suz-lav:208943","и постави стѧгы галичьскыѣ. "],["torot:20170213:suz-lav:208944","и поидоша галичане подъ своѣ стѧгы. "],["torot:20170213:suz-lav:208945","и изъимаша множьство колодникъ. "],["torot:20170213:suz-lav:208946","на туже нощь ѹбоꙗвъ сѧ изѧславъ. зане бѣ ѡстал сѧ на полку с малою дружиною. река "],["torot:20170213:suz-lav:209164","да не выспут сѧ на нас из города. "],["torot:20170213:suz-lav:208949","повелѣ избити колодникы. "],["torot:20170213:suz-lav:208950","а лутшиѣ ихъ мужи веде с собою г кыѥву⁘. "],["torot:20170213:suz-lav:209001","В лѣт. ѕ҃. х҃. ѯв҃. Посла изѧславъ сн҃а своѥго второе. противу мачесѣ своеи. "],["torot:20170213:suz-lav:209004","бѣ бо повелъ жену собѣ изъ ѡбезъ. "],["torot:20170213:suz-lav:209005","и ѹстрете ю мстиславъ в порозѣхъ. "],["torot:20170213:suz-lav:209006","и приведе ю г кыѥву. "],["torot:20170213:suz-lav:209007","а сам иде переꙗславлю. "],["torot:20170213:suz-lav:209008","изѧслав же створивъ свадбу поꙗ ю женѣ. "],["torot:20170213:suz-lav:209009","В тоже лѣт. выгнаша изѧславича новгородци. ꙗрослава. "],["torot:20170213:suz-lav:209011","а ростиславича романа посадиша. "],["torot:20170213:suz-lav:209012","В тоже лѣт. поиде гюрги с ростовци. и с суждалци. и со всѣми дѣтми в русь. "],["torot:20170213:suz-lav:209016","и быс моръ в коних. во всѣх воихъ ѥго. акоже не былъ николиже. "],["torot:20170213:suz-lav:209019","пришедшю же ему в вѧтичѣ. и ста не дошедъ козельска. "],["torot:20170213:suz-lav:209021","и приѣха к нему мало половець. "],["torot:20170213:suz-lav:209022","ѡн же здумавъ с мужи своими. и з дѣтми. и с половци. посла сн҃а соѥго глѣба в половци. а сам вороти сѧ ѡпѧт суждалю. "],["torot:20170213:suz-lav:209027","В тоже лѣт престави сѧ ст҃ополкъ мстиславичь. "],["torot:20170213:suz-lav:209028","и посади в него мѣсто сн҃а своѥго ꙗрослава володимери. "],["torot:20170213:suz-lav:209029","В тоже лѣт престави сѧ глѣбоваꙗ гюргевича суждали. "],["torot:20170213:suz-lav:209030","На туже ѡсень престави сѧ изѧславъ мьстиславичь. мсца. ноꙗб. въ г҃і. дн҃ь. "],["torot:20170213:suz-lav:209032","И наѹтриꙗ на филиповъ дн҃ь. положиша и ѹ ст҃го феѡдора. въ ѡтни ѥму манастыри. "],["torot:20170213:suz-lav:209035","тогда же слышавъ изѧславъ. двд҃вичь см҃рть изѧславлю. приѣха ко днѣпру подъ кыѥвъ. "],["torot:20170213:suz-lav:209038","и посла к вѧчеславу. и ко мстиславу. къ изѧславичю. река "],["torot:20170213:suz-lav:209166","аще есмъ тогда не былъ надъ братом своимъ. "],["torot:20170213:suz-lav:209042","а повелита ми "],["torot:20170213:suz-lav:209246","ѡтъшедъ ѡплачю гробъ ѥго. "],["torot:20170213:suz-lav:209043","тогды же здумавъ вѧчеславъ со мьстиславомь. и с мужи своими. не пустиша ѥго г кыѥву. зане и еще не пришелъ бѧшеть ростиславъ изъ смолиньска. "],["torot:20170213:suz-lav:209047","тогды же приде ростиславъ и посадиша и кыꙗне в кыевѣ. рекуще ѥму "],["torot:20170213:suz-lav:209167","ꙗкоже брат твои чтилъ вѧчеслава. такоже и ты чти. "],["torot:20170213:suz-lav:209050","а до твоѥго жївота твои кыѥвъ. "],["torot:20170213:suz-lav:209051","тогды же приде глѣбъ гюргевичь со мьножьствомь половець. к переꙗславлю на мстислава. на изѧславича. "],["torot:20170213:suz-lav:209054","переꙗславци же бьꙗхуть сѧ с ними крѣпко. "],["torot:20170213:suz-lav:209055","и не ѹспѣв же глѣбъ с половци ничтоже иде прочь. "],["torot:20170213:suz-lav:209056","и тогды же ида взѧ пирѧтинъ с половци. "],["torot:20170213:suz-lav:209057","тогды же ростиславъ ст҃ославца поима всеволодича. и мстислава изѧславича. и кыꙗны. и торкъ мало. поиде к чернигову. на дв҃довича изѧслава. рекуще "],["torot:20170213:suz-lav:209168","да бы ны ѹпередити до гюргѧ. "],["torot:20170213:suz-lav:209064","а любо и проженем. ли примирим к собѣ. "],["torot:20170213:suz-lav:209066","перешедшим же имъ днѣпръ. приде к нему вѣсть. "],["torot:20170213:suz-lav:209068","стрыи ти ѹмерлъ вѧчеславъ. "],["torot:20170213:suz-lav:209069","ѡн же ѡставѧ полкы свои с ст҃ославомъ. а сам ѣха г кыѥву. "],["torot:20170213:suz-lav:209071","и положи стрыꙗ своѥго с великою чстью ѹ ст҃ое софьи. "],["torot:20170213:suz-lav:209072","а сам же поима прокъ дружины вѧчеславлѣ. поиде к чернигову. "],["torot:20170213:suz-lav:209074","слышав же изѧславъ двд҃вчь. посла сѧ по глѣба по гюргевича. да придет к нему с половци вборзѣх. "],["torot:20170213:suz-lav:209077","бѣ бо тогда глѣбъ на сулѣ. "],["torot:20170213:suz-lav:209078","глѣбъ же приде с половци к нему вборзѣх. "],["torot:20170213:suz-lav:209079","ростиславъ же и всеволодичь. и мстиславъ. пришедше сташа ѹ боловеса. "],["torot:20170213:suz-lav:209082","изѧслав же и глѣбъ с половци выдоша противу имъ. "],["torot:20170213:suz-lav:209083","стрѣлцем же стрѣлѧющим сѧ ѡ рѣцѣ. ростислав же видѣвъ множьство половець ѹбоꙗ сѧ. "],["torot:20170213:suz-lav:209085","начатъ слати сѧ къ изѧславу мира просѧ. "],["torot:20170213:suz-lav:209086","поча даꙗти подъ собою кыѥвъ. а подъ мстиславом переꙗславль. "],["torot:20170213:suz-lav:209088","мстислав же то слышавъ. ѡже даѥть под ним переꙗславль. реч строѥви своѥму. "],["torot:20170213:suz-lav:209091","ѡже ѿдаѥшь подо мною переꙗславль. да не будеть мнѣ переꙗславлѧ. ни тобѣ кыѥва. "]]