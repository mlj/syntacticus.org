[["proiel:20180408:greek-nt:49128","ἦν γὰρ ἡ ἐκκλησία συγκεχυμένη, καὶ οἱ πλείους οὐκ ᾔδεισαν τίνος ἕνεκα συνεληλύθεισαν. "],["proiel:20180408:greek-nt:25693","\u003cspan class=\"citation\"\u003eACTS 19.33\u003c/span\u003e ἐκ δὲ τοῦ ὄχλου συνεβίβασαν Ἀλέξανδρον, προβαλόντων αὐτὸν τῶν Ἰουδαίων· "],["proiel:20180408:greek-nt:25694","ὁ δὲ Ἀλέξανδρος κατασείσας τὴν χεῖρα ἤθελεν ἀπολογεῖσθαι τῷ δήμῳ. "],["proiel:20180408:greek-nt:25695","\u003cspan class=\"citation\"\u003eACTS 19.34\u003c/span\u003e ἐπιγνόντες δὲ ὅτι Ἰουδαῖός ἐστιν φωνὴ ἐγένετο μία ἐκ πάντων ὡς ἐπὶ ὥρας δύο κράζοντες· "],["proiel:20180408:greek-nt:25696","μεγάλη ἡ Ἄρτεμις Ἐφεσίων. "],["proiel:20180408:greek-nt:49129","\u003cspan class=\"citation\"\u003eACTS 19.35\u003c/span\u003e καταστείλας δὲ ὁ γραμματεὺς τὸν ὄχλον φησίν, "],["proiel:20180408:greek-nt:49130","ἄνδρες Ἐφέσιοι, τίς γάρ ἐστιν ἀνθρώπων ὃς οὐ γινώσκει τὴν Ἐφεσίων πόλιν νεωκόρον οὖσαν τῆς μεγάλης Ἀρτέμιδος καὶ τοῦ διοπετοῦς; "],["proiel:20180408:greek-nt:25698","\u003cspan class=\"citation\"\u003eACTS 19.36\u003c/span\u003e ἀναντιρρήτων οὖν ὄντων τούτων δέον ἐστὶν ὑμᾶς κατεσταλμένους ὑπάρχειν καὶ μηδὲν προπετὲς πράσσειν. "],["proiel:20180408:greek-nt:25699","\u003cspan class=\"citation\"\u003eACTS 19.37\u003c/span\u003e ἠγάγετε γὰρ τοὺς ἄνδρας τούτους οὔτε ἱεροσύλους οὔτε βλασφημοῦντας τὴν θεὸν ἡμῶν. "],["proiel:20180408:greek-nt:25700","\u003cspan class=\"citation\"\u003eACTS 19.38\u003c/span\u003e εἰ μὲν οὖν Δημήτριος καὶ οἱ σὺν αὐτῷ τεχνῖται ἔχουσι πρός τινα λόγον, ἀγοραῖοι ἄγονται καὶ ἀνθύπατοί εἰσιν· "],["proiel:20180408:greek-nt:25701","ἐγκαλείτωσαν ἀλλήλοις. "],["proiel:20180408:greek-nt:25702","\u003cspan class=\"citation\"\u003eACTS 19.39\u003c/span\u003e εἰ δέ τι περὶ ἑτέρων ἐπιζητεῖτε, ἐν τῇ ἐννόμῳ ἐκκλησίᾳ ἐπιλυθήσεται. "],["proiel:20180408:greek-nt:25703","\u003cspan class=\"citation\"\u003eACTS 19.40\u003c/span\u003e καὶ γὰρ κινδυνεύομεν ἐγκαλεῖσθαι στάσεως περὶ τῆς σήμερον, μηδενὸς αἰτίου ὑπάρχοντος περὶ οὗ οὐ δυνησόμεθα ἀποδοῦναι λόγον τῆς συστροφῆς ταύτης. "],["proiel:20180408:greek-nt:25704","\u003cspan class=\"citation\"\u003eACTS 19.41\u003c/span\u003e καὶ ταῦτα εἰπὼν ἀπέλυσεν τὴν ἐκκλησίαν."],["proiel:20180408:greek-nt:25705","\u003cspan class=\"citation\"\u003eACTS 20.1\u003c/span\u003e Μετὰ δὲ τὸ παύσασθαι τὸν θόρυβον μεταπεμψάμενος ὁ Παῦλος τοὺς μαθητὰς καὶ παρακαλέσας, ἀσπασάμενος ἐξῆλθεν πορεύεσθαι εἰς Μακεδονίαν. "],["proiel:20180408:greek-nt:49131","\u003cspan class=\"citation\"\u003eACTS 20.2\u003c/span\u003e διελθὼν δὲ τὰ μέρη ἐκεῖνα καὶ παρακαλέσας αὐτοὺς λόγῳ πολλῷ ἦλθεν εἰς τὴν Ἑλλάδα, "],["proiel:20180408:greek-nt:49132","\u003cspan class=\"citation\"\u003eACTS 20.3\u003c/span\u003e ποιήσας τε μῆνας τρεῖς γενομένης ἐπιβουλῆς αὐτῷ ὑπὸ τῶν Ἰουδαίων μέλλοντι ἀνάγεσθαι εἰς τὴν Συρίαν ἐγένετο γνώμης τοῦ ὑποστρέφειν διὰ Μακεδονίας. "],["proiel:20180408:greek-nt:25707","\u003cspan class=\"citation\"\u003eACTS 20.4\u003c/span\u003e συνείπετο δὲ αὐτῷ Σώπατρος Πύρρου Βεροιαῖος, Θεσσαλονικέων δὲ Ἀρίσταρχος καὶ Σεκοῦνδος, καὶ Γάϊος Δερβαῖος καὶ Τιμόθεος, Ἀσιανοὶ δὲ Τυχικὸς καὶ Τρόφιμος. "],["proiel:20180408:greek-nt:25708","\u003cspan class=\"citation\"\u003eACTS 20.5\u003c/span\u003e οὗτοι δὲ προελθόντες ἔμενον ἡμᾶς ἐν Τρῳάδι· "],["proiel:20180408:greek-nt:25709","\u003cspan class=\"citation\"\u003eACTS 20.6\u003c/span\u003e ἡμεῖς δὲ ἐξεπλεύσαμεν μετὰ τὰς ἡμέρας τῶν ἀζύμων ἀπὸ Φιλίππων, καὶ ἤλθομεν πρὸς αὐτοὺς εἰς τὴν Τρῳάδα ἄχρι ἡμερῶν πέντε, ὅπου διετρίψαμεν ἡμέρας ἑπτά. "],["proiel:20180408:greek-nt:49133","\u003cspan class=\"citation\"\u003eACTS 20.7\u003c/span\u003e ἐν δὲ τῇ μιᾷ τῶν σαββάτων συνηγμένων ἡμῶν κλάσαι ἄρτον ὁ Παῦλος διελέγετο αὐτοῖς, μέλλων ἐξιέναι τῇ ἐπαύριον, "],["proiel:20180408:greek-nt:49134","παρέτεινέν τε τὸν λόγον μέχρι μεσονυκτίου. "],["proiel:20180408:greek-nt:25711","\u003cspan class=\"citation\"\u003eACTS 20.8\u003c/span\u003e ἦσαν δὲ λαμπάδες ἱκαναὶ ἐν τῷ ὑπερῴῳ οὗ ἦμεν συνηγμένοι· "],["proiel:20180408:greek-nt:25712","\u003cspan class=\"citation\"\u003eACTS 20.9\u003c/span\u003e καθεζόμενος δέ τις νεανίας ὀνόματι Εὔτυχος ἐπὶ τῆς θυρίδος, καταφερόμενος ὕπνῳ βαθεῖ διαλεγομένου τοῦ Παύλου ἐπὶ πλεῖον, κατενεχθεὶς ἀπὸ τοῦ ὕπνου ἔπεσεν ἀπὸ τοῦ τριστέγου κάτω καὶ ἤρθη νεκρός. "],["proiel:20180408:greek-nt:49135","\u003cspan class=\"citation\"\u003eACTS 20.10\u003c/span\u003e καταβὰς δὲ ὁ Παῦλος ἐπέπεσεν αὐτῷ καὶ συμπεριλαβὼν εἶπεν, "],["proiel:20180408:greek-nt:49136","μὴ θορυβεῖσθε, "],["proiel:20180408:greek-nt:49137","ἡ γὰρ ψυχὴ αὐτοῦ ἐν αὐτῷ ἐστιν. "],["proiel:20180408:greek-nt:25714","\u003cspan class=\"citation\"\u003eACTS 20.11\u003c/span\u003e ἀναβὰς δὲ καὶ κλάσας τὸν ἄρτον καὶ γευσάμενος ἐφ’ ἱκανόν τε ὁμιλήσας ἄχρι αὐγῆς οὕτως ἐξῆλθεν. "],["proiel:20180408:greek-nt:25715","\u003cspan class=\"citation\"\u003eACTS 20.12\u003c/span\u003e ἤγαγον δὲ τὸν παῖδα ζῶντα, καὶ παρεκλήθησαν οὐ μετρίως. "],["proiel:20180408:greek-nt:25716","\u003cspan class=\"citation\"\u003eACTS 20.13\u003c/span\u003e Ἡμεῖς δὲ προελθόντες ἐπὶ τὸ πλοῖον ἀνήχθημεν ἐπὶ τὴν Ἄσσον, ἐκεῖθεν μέλλοντες ἀναλαμβάνειν τὸν Παῦλον· "],["proiel:20180408:greek-nt:25717","οὕτως γὰρ διατεταγμένος ἦν μέλλων αὐτὸς πεζεύειν. "],["proiel:20180408:greek-nt:25718","\u003cspan class=\"citation\"\u003eACTS 20.14\u003c/span\u003e ὡς δὲ συνέβαλλεν ἡμῖν εἰς τὴν Ἄσσον, ἀναλαβόντες αὐτὸν ἤλθομεν εἰς Μιτυλήνην. "],["proiel:20180408:greek-nt:49138","\u003cspan class=\"citation\"\u003eACTS 20.15\u003c/span\u003e καὶ ἐκεῖθεν ἀποπλεύσαντες τῇ ἐπιούσῃ κατηντήσαμεν ἄντικρυς Χίου, "],["proiel:20180408:greek-nt:49139","τῇ δὲ ἑτέρᾳ παρεβάλομεν εἰς Σάμον, "],["proiel:20180408:greek-nt:49140","τῇ δὲ ἐχομένῃ ἤλθομεν εἰς Μίλητον· "],["proiel:20180408:greek-nt:49141","\u003cspan class=\"citation\"\u003eACTS 20.16\u003c/span\u003e κεκρίκει γὰρ ὁ Παῦλος παραπλεῦσαι τὴν Ἔφεσον, ὅπως μὴ γένηται αὐτῷ χρονοτριβῆσαι ἐν τῇ Ἀσίᾳ, "],["proiel:20180408:greek-nt:49142","ἔσπευδεν γὰρ εἰ δυνατὸν εἴη αὐτῷ τὴν ἡμέραν τῆς πεντηκοστῆς γενέσθαι εἰς Ἱερουσαλήμ. "],["proiel:20180408:greek-nt:25721","\u003cspan class=\"citation\"\u003eACTS 20.17\u003c/span\u003e Ἀπὸ δὲ τῆς Μιλήτου πέμψας εἰς Ἔφεσον μετεκαλέσατο τοὺς πρεσβυτέρους τῆς ἐκκλησίας. "],["proiel:20180408:greek-nt:49143","\u003cspan class=\"citation\"\u003eACTS 20.18\u003c/span\u003e ὡς δὲ παρεγένοντο πρὸς αὐτὸν εἶπεν αὐτοῖς, "],["proiel:20180408:greek-nt:49144","ὑμεῖς ἐπίστασθε ἀπὸ πρώτης ἡμέρας ἀφ’ ἧς ἐπέβην εἰς τὴν Ἀσίαν πῶς μεθ’ ὑμῶν τὸν πάντα χρόνον ἐγενόμην, \u003cspan class=\"citation\"\u003eACTS 20.19\u003c/span\u003e δουλεύων τῷ κυρίῳ μετὰ πάσης ταπεινοφροσύνης καὶ δακρύων καὶ πειρασμῶν τῶν συμβάντων μοι ἐν ταῖς ἐπιβουλαῖς τῶν Ἰουδαίων· "],["proiel:20180408:greek-nt:25723","\u003cspan class=\"citation\"\u003eACTS 20.20\u003c/span\u003e ὡς οὐδὲν ὑπεστειλάμην τῶν συμφερόντων τοῦ μὴ ἀναγγεῖλαι ὑμῖν καὶ διδάξαι ὑμᾶς δημοσίᾳ καὶ κατ’ οἴκους, \u003cspan class=\"citation\"\u003eACTS 20.21\u003c/span\u003e διαμαρτυρόμενος Ἰουδαίοις τε καὶ Ἕλλησιν τὴν εἰς θεὸν μετάνοιαν καὶ πίστιν εἰς τὸν κύριον ἡμῶν Ἰησοῦν Χριστόν. "],["proiel:20180408:greek-nt:25724","\u003cspan class=\"citation\"\u003eACTS 20.22\u003c/span\u003e καὶ νῦν ἰδοὺ δεδεμένος ἐγὼ τῷ πνεύματι πορεύομαι εἰς Ἱερουσαλήμ, τὰ ἐν αὐτῇ συναντήσοντά ἐμοὶ μὴ εἰδώς, \u003cspan class=\"citation\"\u003eACTS 20.23\u003c/span\u003e πλὴν ὅτι τὸ πνεῦμα τὸ ἅγιον κατὰ πόλιν διαμαρτύρεταί μοι λέγον ὅτι δεσμὰ καὶ θλίψεις με μένουσιν. "]]