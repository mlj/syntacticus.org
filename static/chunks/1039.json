[["proiel:20170214:marianus:41484","\u003cspan class=\"citation\"\u003eMarianus LUKE 23.25\u003c/span\u003e отъпоусти же имъ въсажденааго въ темьницѫ. за крамолѫ и оубииство егоже прошаахѫ. и і҃са прѣдастъ воли ихъ. "],["proiel:20170214:marianus:41485","\u003cspan class=\"citation\"\u003eMarianus LUKE 23.26\u003c/span\u003e ꙇ ѣко и повѣсѧ емъше симона единого кѵринѣа грѧдѫшта съ села. задѣшѧ емоу к҃рстъ носити по и҃сѣ. "],["proiel:20170214:marianus:41486","\u003cspan class=\"citation\"\u003eMarianus LUKE 23.27\u003c/span\u003e ꙇдѣаше же въ слѣдъ его мъногъ народъ людии. мѫжи и женꙑ. ѩже и биѣахѫ сѧ и плакаахѫ сѧ его. "],["proiel:20170214:marianus:41487","\u003cspan class=\"citation\"\u003eMarianus LUKE 23.28\u003c/span\u003e обрашть же сѧ и҃съ къ нимь рече. "],["proiel:20170214:marianus:41488","дъштери ꙇ҃мскꙑ. не плачите сѧ о мьнѣ. "],["proiel:20170214:marianus:41489","обаче себе плачите сѧ и чѧдъ вашихъ. \u003cspan class=\"citation\"\u003eMarianus LUKE 23.29\u003c/span\u003e ѣко се дьнье грѧдѫтъ. вь нѧже рекѫтъ. "],["proiel:20170214:marianus:41491","блаженꙑ неплодъви и чрѣва ѣже не родишѧ. ꙇ сьсъци иже не доишѧ. "],["proiel:20170214:marianus:41492","\u003cspan class=\"citation\"\u003eMarianus LUKE 23.30\u003c/span\u003e тогда начънѫтъ г҃лати горамъ "],["proiel:20170214:marianus:58771","падѣте на нꙑ. "],["proiel:20170214:marianus:58772","ꙇ хлъмомъ  "],["proiel:20170214:marianus:58773","покрꙑите нꙑ. "],["proiel:20170214:marianus:41494","\u003cspan class=\"citation\"\u003eMarianus LUKE 23.31\u003c/span\u003e зане аште въ сꙑрѣ дрѣвѣ си творѧтъ. въ соусѣ что бѫдетъ ⁘ "],["proiel:20170214:marianus:41495","\u003cspan class=\"citation\"\u003eMarianus LUKE 23.32\u003c/span\u003e Ведѣахѫ же съ и҃смъ и ина дъва зълодѣѣ съ нимь оубитъ. "],["proiel:20170214:marianus:41496","\u003cspan class=\"citation\"\u003eMarianus LUKE 23.33\u003c/span\u003e ꙇ егда придѫ на мѣсто нарицаемое краниево. тоу пропѧсѧ и. ꙇ зълодѣа ового оубо о деснѫѭ. а дроугааго о шѫѭѫ. "],["proiel:20170214:marianus:51735","\u003cspan class=\"citation\"\u003eMarianus LUKE 23.34\u003c/span\u003e ꙇ҃с же г҃лааше "],["proiel:20170214:marianus:51736","о҃тче отъпоусти имъ. "],["proiel:20170214:marianus:41498","не вѣдѧтъ бо сѧ чъто творѧтъ. "],["proiel:20170214:marianus:41499","раздѣлѣѭште же ризꙑ его метаахѫ жрѣбиѩ. "],["proiel:20170214:marianus:41500","\u003cspan class=\"citation\"\u003eMarianus LUKE 23.35\u003c/span\u003e ꙇ стоѣахѫ людие зьрѧште. "],["proiel:20170214:marianus:41501","подрѣжаахѫ же и и кънѧѕи г҃лѭще съ ними. "],["proiel:20170214:marianus:51737","ꙇнꙑ естъ с҃ъпслъ "],["proiel:20170214:marianus:51738","да с҃пстъ и сѧ. аште сь естъ х҃ъ с҃нъ б҃жии. ꙇзбъранꙑ. "],["proiel:20170214:marianus:41503","\u003cspan class=\"citation\"\u003eMarianus LUKE 23.36\u003c/span\u003e рѫгаахѫ же сѧ емоу и воини пристѫпаѭште и оцетъ придѣѭште емоу и \u003cspan class=\"citation\"\u003eMarianus LUKE 23.37\u003c/span\u003e г҃лѭште. "],["proiel:20170214:marianus:41504","аште тꙑ еси ц҃срь июдеискъ с҃псѧ самъ. "],["proiel:20170214:marianus:41505","\u003cspan class=\"citation\"\u003eMarianus LUKE 23.38\u003c/span\u003e бѣ же и написание написано надъ нимъ. кънигами елинъсками и римъсками. ꙇ евреисками. "],["proiel:20170214:marianus:58777","сь естъ ц҃сръ июдеискъ. "],["proiel:20170214:marianus:41507","\u003cspan class=\"citation\"\u003eMarianus LUKE 23.39\u003c/span\u003e Единъ же отъ обѣшеноую зълодѣѭ҄ хоулѣаше и г҃лѧ. "],["proiel:20170214:marianus:41508","аште тꙑ еси х҃ъ съпаси сѧ самъ и нꙑ. "],["proiel:20170214:marianus:41509","\u003cspan class=\"citation\"\u003eMarianus LUKE 23.40\u003c/span\u003e отъвѣштавъ же дроугꙑ прѣштааше емоу г҃лѧ. "],["proiel:20170214:marianus:41510","ни ли тꙑ боиши сѧ б҃а. ѣко въ томьжде осѫждении еси. "],["proiel:20170214:marianus:51739","\u003cspan class=\"citation\"\u003eMarianus LUKE 23.41\u003c/span\u003e ꙇ вѣ оубо въ правъдѫ "],["proiel:20170214:marianus:51740","достоинаа бо дѣломъ наю въсприемлевѣ. "],["proiel:20170214:marianus:41512","а сь ничьсоже зъла не сътвори. "],["proiel:20170214:marianus:51741","\u003cspan class=\"citation\"\u003eMarianus LUKE 23.42\u003c/span\u003e ꙇ г҃лааше и҃сви "],["proiel:20170214:marianus:51742","помѣни мѧ г҃и. егда придеши въ ц҃срствии твоемь. "],["proiel:20170214:marianus:51743","\u003cspan class=\"citation\"\u003eMarianus LUKE 23.43\u003c/span\u003e ꙇ рече емоу и҃съ "],["proiel:20170214:marianus:51744","аминь г҃лѭ тебѣ. "],["proiel:20170214:marianus:41516","дьнесь съ мъноѭ бѫдеши вь раи. "],["proiel:20170214:marianus:41517","\u003cspan class=\"citation\"\u003eMarianus LUKE 23.44\u003c/span\u003e бѣ же ѣко година шестаа. ꙇ тъма бꙑстъ по вьсеи земи до годинꙑ девѧтꙑѩ. \u003cspan class=\"citation\"\u003eMarianus LUKE 23.45\u003c/span\u003e и помръче слъньце. "],["proiel:20170214:marianus:41518","ꙇ катапетазма ц҃рквнаѣ раздъра сѧ на дъвое. "],["proiel:20170214:marianus:41519","\u003cspan class=\"citation\"\u003eMarianus LUKE 23.46\u003c/span\u003e ꙇ възглашъ гласомь велиемь и҃съ. рече. "],["proiel:20170214:marianus:41520","отьче въ рѫцѣ твои прѣдаѭ д҃хъ мои. "],["proiel:20170214:marianus:41521","ꙇ се рекъ издъше. "],["proiel:20170214:marianus:41522","\u003cspan class=\"citation\"\u003eMarianus LUKE 23.47\u003c/span\u003e Видѣвъ же сътьникъ бꙑвъшее прослави б҃а г҃лѧ. "],["proiel:20170214:marianus:41523","въ істинѫ ч҃лвк сь правьдень бѣ. "],["proiel:20170214:marianus:41524","\u003cspan class=\"citation\"\u003eMarianus LUKE 23.48\u003c/span\u003e ꙇ вьси пришедъшеи народи на позоръ сь. видѧште бꙑваѭштаа. биѭште пръси своѩ възвраштаахѫ сѧ. "],["proiel:20170214:marianus:41525","\u003cspan class=\"citation\"\u003eMarianus LUKE 23.49\u003c/span\u003e стоѣахѫ же вьси знаемии его из далече. ꙇ женꙑ въшедъшѧѩ съ нимъ отъ галилеѩ зьрѧштѧ сихъ. ⁘ кⷰ҇ ⁘ "],["proiel:20170214:marianus:51745","\u003cspan class=\"citation\"\u003eMarianus LUKE 23.50\u003c/span\u003e ꙇ се мѫжь ꙇменемь иосифъ. съвѣтьникъ сꙑ. мѫжъ благъ и правьденъ. "],["proiel:20170214:marianus:51746","\u003cspan class=\"citation\"\u003eMarianus LUKE 23.51\u003c/span\u003e сь не бѣ присталъ съвѣтѣ и дѣлѣ ихъ. отъ ариматѣѩ. града июдеиска. ꙇже чааше и тъ ц҃сарествиѣ б҃жиѣ. "],["proiel:20170214:marianus:51747","\u003cspan class=\"citation\"\u003eMarianus LUKE 23.52\u003c/span\u003e сь пристѫпь къ пилатоу испроси тѣло и҃сво. \u003cspan class=\"citation\"\u003eMarianus LUKE 23.53\u003c/span\u003e ꙇ сънемъ е обитъ е плаштаницеѭ. ꙇ положи е въ гробѣ исѣченѣ. въ немьже не бѣ никътоже никогдаже положенъ. "],["proiel:20170214:marianus:41527","\u003cspan class=\"citation\"\u003eMarianus LUKE 23.54\u003c/span\u003e ꙇ дьнь бѣ параскевьꙉи. ꙇ собота свитааше. "],["proiel:20170214:marianus:51748","\u003cspan class=\"citation\"\u003eMarianus LUKE 23.55\u003c/span\u003e въ слѣдъ же шедъшѧ женꙑ. ѩже бѣахѫ пришълꙑ съ нимь отъ галилеѩ. видѣшѧ гробъ и ѣко положено бꙑстъ тѣло его. "],["proiel:20170214:marianus:51749","\u003cspan class=\"citation\"\u003eMarianus LUKE 23.56\u003c/span\u003e възвраштьшѧ же сѧ оуготовашѧ ароматꙑ. ꙇ мѵро. "],["proiel:20170214:marianus:41529","ꙇ въ соботѫ оубо оумлъчашѧ по заповѣди ⁘"],["proiel:20170214:marianus:41530","\u003cspan class=\"citation\"\u003eMarianus LUKE 24.1\u003c/span\u003e Вь единѫ же соботѫ ѕѣло рано. придѫ на гробъ несѫштѧ ѩже оуготовашѧ ароматꙑ. и дроугꙑѩ съ ними. "],["proiel:20170214:marianus:41531","\u003cspan class=\"citation\"\u003eMarianus LUKE 24.2\u003c/span\u003e обрѣтѫ же камень отъваленъ отъ гроба. \u003cspan class=\"citation\"\u003eMarianus LUKE 24.3\u003c/span\u003e ꙇ въшедъшѧ не обрѣтѫ тѣлесе г҃а и҃са. "],["proiel:20170214:marianus:41532","\u003cspan class=\"citation\"\u003eMarianus LUKE 24.4\u003c/span\u003e ꙇ бꙑстъ не домꙑслѧштамъ сѧ имъ о семь. ꙇ се мѫжа дъва стасте въ нихъ вь ризахъ бльштѧштахъ сѧ. "],["proiel:20170214:marianus:41533","\u003cspan class=\"citation\"\u003eMarianus LUKE 24.5\u003c/span\u003e Пристрашънамъ же бꙑвъшамъ имъ. ꙇ поклоньшамъ лице на землѭ. рѣсте къ нимъ. "],["proiel:20170214:marianus:41534","чъто иштете живааго съ мрътвꙑими. "],["proiel:20170214:marianus:51750","\u003cspan class=\"citation\"\u003eMarianus LUKE 24.6\u003c/span\u003e нѣстъ съде нъ въста. "]]