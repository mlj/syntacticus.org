[[20735,"Ἰωάννην τὸν βαπτιστήν, ἄλλοι δὲ Ἡλείαν, ἄλλοι δὲ ὅτι προφήτης τις τῶν ἀρχαίων ἀνέστη. "],[20736,"\u003cspan class=\"citation\"\u003eLUKE 9.20\u003c/span\u003e εἶπεν δὲ αὐτοῖς· "],[20737,"ὑμεῖς δὲ τίνα με λέγετε εἶναι; "],[20738,"Πέτρος δὲ ἀποκριθεὶς εἶπεν· "],[20739,"τὸν Χριστὸν τοῦ θεοῦ. "],[20740,"\u003cspan class=\"citation\"\u003eLUKE 9.21\u003c/span\u003e ὁ δὲ ἐπιτιμήσας αὐτοῖς παρήγγειλεν μηδενὶ λέγειν τοῦτο, \u003cspan class=\"citation\"\u003eLUKE 9.22\u003c/span\u003e εἰπὼν ὅτι δεῖ τὸν υἱὸν τοῦ ἀνθρώπου πολλὰ παθεῖν καὶ ἀποδοκιμασθῆναι ἀπὸ τῶν πρεσβυτέρων καὶ ἀρχιερέων καὶ γραμματέων καὶ ἀποκτανθῆναι καὶ τῇ τρίτῃ ἡμέρᾳ ἐγερθῆναι. "],[20741,"\u003cspan class=\"citation\"\u003eLUKE 9.23\u003c/span\u003e Ἔλεγεν δὲ πρὸς πάντας· "],[20742,"εἴ τις θέλει ὀπίσω μου ἔρχεσθαι, ἀρνησάσθω ἑαυτὸν καὶ ἀράτω τὸν σταυρὸν αὐτοῦ καθ’ ἡμέραν, καὶ ἀκολουθείτω μοι. "],[20743,"\u003cspan class=\"citation\"\u003eLUKE 9.24\u003c/span\u003e ὃς γὰρ ἐὰν θέλῃ τὴν ψυχὴν αὐτοῦ σῶσαι, ἀπολέσει αὐτήν· "],[20744,"ὃς δ’ ἂν ἀπολέσῃ τὴν ψυχὴν αὐτοῦ ἕνεκεν ἐμοῦ, οὗτος σώσει αὐτήν. "],[20745,"\u003cspan class=\"citation\"\u003eLUKE 9.25\u003c/span\u003e τί γὰρ ὠφελεῖται ἄνθρωπος κερδήσας τὸν κόσμον ὅλον, ἑαυτὸν δὲ ἀπολέσας ἢ ζημιωθείς; "],[20746,"\u003cspan class=\"citation\"\u003eLUKE 9.26\u003c/span\u003e ὃς γὰρ ἂν ἐπαισχυνθῇ με καὶ τοὺς ἐμοὺς λόγους, τοῦτον ὁ υἱὸς τοῦ ἀνθρώπου ἐπαισχυνθήσεται, ὅταν ἔλθῃ ἐν τῇ δόξῃ αὐτοῦ καὶ τοῦ πατρὸς καὶ τῶν ἁγίων ἀγγέλων. "],[48411,"\u003cspan class=\"citation\"\u003eLUKE 9.27\u003c/span\u003e λέγω δὲ ὑμῖν ἀληθῶς, "],[48412,"εἰσίν τινες τῶν αὐτοῦ ἑστηκότων οἳ οὐ μὴ γεύσωνται θανάτου ἕως ἂν ἴδωσιν τὴν βασιλείαν τοῦ θεοῦ. "],[48413,"\u003cspan class=\"citation\"\u003eLUKE 9.28\u003c/span\u003e Ἐγένετο δὲ μετὰ τοὺς λόγους τούτους, ὡσεὶ ἡμέραι ὀκτώ, "],[48414,"καὶ παραλαβὼν Πέτρον καὶ Ἰωάννην καὶ Ἰάκωβον ἀνέβη εἰς τὸ ὄρος προσεύξασθαι. "],[20749,"\u003cspan class=\"citation\"\u003eLUKE 9.29\u003c/span\u003e καὶ ἐγένετο ἐν τῷ προσεύχεσθαι αὐτὸν τὸ εἶδος τοῦ προσώπου αὐτοῦ ἕτερον καὶ ὁ ἱματισμὸς αὐτοῦ λευκὸς ἐξαστράπτων. "],[20750,"\u003cspan class=\"citation\"\u003eLUKE 9.30\u003c/span\u003e καὶ ἰδοὺ ἄνδρες δύο συνελάλουν αὐτῷ, οἵτινες ἦσαν Μωϋσῆς καὶ Ἡλείας, \u003cspan class=\"citation\"\u003eLUKE 9.31\u003c/span\u003e οἳ ὀφθέντες ἐν δόξῃ ἔλεγον τὴν ἔξοδον αὐτοῦ, ἣν ἤμελλεν πληροῦν ἐν Ἱερουσαλήμ. "],[20751,"\u003cspan class=\"citation\"\u003eLUKE 9.32\u003c/span\u003e ὁ δὲ Πέτρος καὶ οἱ σὺν αὐτῷ ἦσαν βεβαρημένοι ὕπνῳ· "],[20752,"διαγρηγορήσαντες δὲ εἶδαν τὴν δόξαν αὐτοῦ καὶ τοὺς δύο ἄνδρας τοὺς συνεστῶτας αὐτῷ. "],[20753,"\u003cspan class=\"citation\"\u003eLUKE 9.33\u003c/span\u003e καὶ ἐγένετο ἐν τῷ διαχωρίζεσθαι αὐτοὺς ἀπ’ αὐτοῦ εἶπεν ὁ Πέτρος πρὸς τὸν Ἰησοῦν· ἐπιστάτα, καλόν ἐστιν ἡμᾶς ὧδε εἶναι, καὶ ποιήσωμεν σκηνὰς τρεῖς, μίαν σοὶ καὶ μίαν Μωϋσεῖ καὶ μίαν Ἡλείᾳ, μὴ εἰδὼς ὃ λέγει. "],[20755,"\u003cspan class=\"citation\"\u003eLUKE 9.34\u003c/span\u003e ταῦτα δὲ αὐτοῦ λέγοντος ἐγένετο νεφέλη καὶ ἐπεσκίαζεν αὐτούς· "],[20756,"ἐφοβήθησαν δὲ ἐν τῷ εἰσελθεῖν αὐτοὺς εἰς τὴν νεφέλην. "],[20757,"\u003cspan class=\"citation\"\u003eLUKE 9.35\u003c/span\u003e καὶ φωνὴ ἐγένετο ἐκ τῆς νεφέλης λέγουσα· "],[48417,"οὗτός ἐστιν ὁ υἱός μου ὁ ἐκλελεγμένος, "],[48418,"αὐτοῦ ἀκούετε. "],[20759,"\u003cspan class=\"citation\"\u003eLUKE 9.36\u003c/span\u003e καὶ ἐν τῷ γενέσθαι τὴν φωνὴν εὑρέθη Ἰησοῦς μόνος. "],[20760,"καὶ αὐτοὶ ἐσίγησαν καὶ οὐδενὶ ἀπήγγειλαν ἐν ἐκείναις ταῖς ἡμέραις οὐδὲν ὧν ἑώρακαν. "],[20761,"\u003cspan class=\"citation\"\u003eLUKE 9.37\u003c/span\u003e Ἐγένετο δὲ τῇ ἑξῆς ἡμέρᾳ κατελθόντων αὐτῶν ἀπὸ τοῦ ὄρους συνήντησεν αὐτῷ ὄχλος πολύς. "],[20762,"\u003cspan class=\"citation\"\u003eLUKE 9.38\u003c/span\u003e καὶ ἰδοὺ ἀνὴρ ἀπὸ τοῦ ὄχλου ἐβόησεν λέγων· "],[48419,"διδάσκαλε, δέομαί σου ἐπιβλέψαι ἐπὶ τὸν υἱόν μου, ὅτι μονογενής μοί ἐστιν, "],[48420,"\u003cspan class=\"citation\"\u003eLUKE 9.39\u003c/span\u003e καὶ ἰδοὺ πνεῦμα λαμβάνει αὐτόν καὶ ἐξαίφνης κράζει καὶ σπαράσσει αὐτὸν μετὰ ἀφροῦ, καὶ μόγις ἀποχωρεῖ ἀπ’ αὐτοῦ συντρῖβον αὐτόν. "],[20764,"\u003cspan class=\"citation\"\u003eLUKE 9.40\u003c/span\u003e καὶ ἐδεήθην τῶν μαθητῶν σου ἵνα ἐκβάλωσιν αὐτό, καὶ οὐκ ἠδυνήθησαν. "],[20765,"\u003cspan class=\"citation\"\u003eLUKE 9.41\u003c/span\u003e ἀποκριθεὶς δὲ ὁ Ἰησοῦς εἶπεν· "],[20766,"ὦ γενεὰ ἄπιστος καὶ διεστραμμένη, ἕως πότε ἔσομαι πρὸς ὑμᾶς καὶ ἀνέξομαι ὑμῶν; "],[20767,"προσάγαγε ὧδε τὸν υἱόν σου. "],[20768,"\u003cspan class=\"citation\"\u003eLUKE 9.42\u003c/span\u003e ἔτι δὲ προσερχομένου αὐτοῦ ἔρρηξεν αὐτὸν τὸ δαιμόνιον καὶ συνεσπάραξεν· "],[20769,"ἐπετίμησεν δὲ ὁ Ἰησοῦς τῷ πνεύματι τῷ ἀκαθάρτῳ, καὶ ἰάσατο τὸν παῖδα καὶ ἀπέδωκεν αὐτὸν τῷ πατρὶ αὐτοῦ. "],[20770,"\u003cspan class=\"citation\"\u003eLUKE 9.43\u003c/span\u003e ἐξεπλήσσοντο δὲ πάντες ἐπὶ τῇ μεγαλειότητι τοῦ θεοῦ. "],[20771,"Πάντων δὲ θαυμαζόντων ἐπὶ πᾶσιν οἷς ἐποίει, εἶπεν πρὸς τοὺς μαθητὰς αὐτοῦ· "],[20772,"\u003cspan class=\"citation\"\u003eLUKE 9.44\u003c/span\u003e θέσθε ὑμεῖς εἰς τὰ ὦτα ὑμῶν τοὺς λόγους τούτους· "],[20773,"ὁ γὰρ υἱὸς τοῦ ἀνθρώπου μέλλει παραδίδοσθαι εἰς χεῖρας ἀνθρώπων. "],[20774,"\u003cspan class=\"citation\"\u003eLUKE 9.45\u003c/span\u003e οἱ δὲ ἠγνόουν τὸ ῥῆμα τοῦτο, καὶ ἦν παρακεκαλυμμένον ἀπ’ αὐτῶν ἵνα μὴ αἴσθωνται αὐτό, καὶ ἐφοβοῦντο ἐρωτῆσαι αὐτὸν περὶ τοῦ ῥήματος τούτου. "],[20775,"\u003cspan class=\"citation\"\u003eLUKE 9.46\u003c/span\u003e Εἰσῆλθεν δὲ διαλογισμὸς ἐν αὐτοῖς, τὸ τίς ἂν εἴη μείζων αὐτῶν. "],[20776,"\u003cspan class=\"citation\"\u003eLUKE 9.47\u003c/span\u003e ὁ δὲ Ἰησοῦς εἰδὼς τὸν διαλογισμὸν τῆς καρδίας αὐτῶν, ἐπιλαβόμενος παιδίου ἔστησεν αὐτὸ παρ’ ἑαυτῷ, \u003cspan class=\"citation\"\u003eLUKE 9.48\u003c/span\u003e καὶ εἶπεν αὐτοῖς· "],[20777,"ὃς ἐὰν δέξηται τοῦτο τὸ παιδίον ἐπὶ τῷ ὀνόματί μου, ἐμὲ δέχεται· "],[20778,"καὶ ὃς ἂν ἐμὲ δέξηται, δέχεται τὸν ἀποστείλαντά με· "],[20779,"ὁ γὰρ μικρότερος ἐν πᾶσιν ὑμῖν ὑπάρχων οὗτός ἐστιν μέγας. "],[20780,"\u003cspan class=\"citation\"\u003eLUKE 9.49\u003c/span\u003e Ἀποκριθεὶς δὲ ὁ Ἰωάννης εἶπεν· "],[20781,"ἐπιστάτα, εἴδομέν τινα ἐπὶ τῷ ὀνόματί σου ἐκβάλλοντα δαιμόνια, καὶ ἐκωλύσαμεν αὐτόν, ὅτι οὐκ ἀκολουθεῖ μεθ’ ἡμῶν. "]]