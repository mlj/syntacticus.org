[[103060,"\u003cspan class=\"citation\"\u003eWSCp MARK 10.26\u003c/span\u003e Hi þæs ðe ma betwux him wundredon \u0026 cwædon, "],[103061,"\u0026 hwa mæg beon hal? "],[103062,"\u003cspan class=\"citation\"\u003eWSCp MARK 10.27\u003c/span\u003e Þa beheold se hælend hi \u0026 cwæð, "],[103063,"mid mannum hit is uneaþelic ac na mid Gode; "],[103064,"Ealle þing mid Gode synt eaðelice. "],[103065,"\u003cspan class=\"citation\"\u003eWSCp MARK 10.28\u003c/span\u003e Þa ongan Petrus cweþan, "],[103066,"Witodlice we ealle þing forleton \u0026 folgodon þe. "],[103067,"\u003cspan class=\"citation\"\u003eWSCp MARK 10.29\u003c/span\u003e Ða andswarode him se hælend, "],[103068,"nis nan þe his hus forlæt oððe gebroþru oþþe geswustra oððe fæder oþþe modor oððe bearn oþþe æceras for me \u0026 for þam godspelle. \u003cspan class=\"citation\"\u003eWSCp MARK 10.30\u003c/span\u003e Þe hundfeald ne onfo nu on þisse tide, hus \u0026 broðru \u0026 swustru fæder \u0026 modor \u0026 bearn \u0026 æceras mid ehtnessum, \u0026 on toweardre worulde, ece lif. "],[103069,"\u003cspan class=\"citation\"\u003eWSCp MARK 10.31\u003c/span\u003e Manega fyrmeste beoð ytemeste, \u0026 ytemeste fyrmyste. "],[103070,"\u003cspan class=\"citation\"\u003eWSCp MARK 10.32\u003c/span\u003e Soþlice hi ferdon on wege to Hierusalem, "],[103071,"\u0026 se hælend him beforan eode, "],[103072,"\u0026 hi adredon him hine \u0026 him fyligdon; "],[103073,"\u0026 eft he nam hi twelfe \u0026 ongan him secgan þa ðing þe him towearde wæron. "],[121850,"\u003cspan class=\"citation\"\u003eWSCp MARK 10.33\u003c/span\u003e Þæt we nu astigað to Hierusalem "],[121851,"\u0026 mannes sunu bið geseald sacerda ealdrum \u0026 bocerum \u0026 ealdrum; "],[103075,"\u0026 hi hine deaðe genyþeriað "],[103076,"\u0026 hi hine þeodum syllað. "],[103077,"\u003cspan class=\"citation\"\u003eWSCp MARK 10.34\u003c/span\u003e \u0026 hi hine bysmirað "],[121852,"\u0026 hi him on spætað \u0026 hine swingað \u0026 ofsleað hine; "],[103078,"\u0026 he arist on þam þriddan dæge. "],[103079,"\u003cspan class=\"citation\"\u003eWSCp MARK 10.35\u003c/span\u003e Him þa genealæhton to Iacobus \u0026 Iohannes Zebedeis suna \u0026 cwædon, "],[103080,"lareow, we wyllað þæt þu us do swa hwæt swa we biddað. "],[103081,"\u003cspan class=\"citation\"\u003eWSCp MARK 10.36\u003c/span\u003e Þa cwæð he, "],[103082,"hwæt wylle gyt þæt ic inc do? "],[103083,"\u003cspan class=\"citation\"\u003eWSCp MARK 10.37\u003c/span\u003e Þa cwædon hi, "],[103084,"syle unc þæt wyt sitton on þinon wuldre, an on þine swyðran healfe \u0026 oþer on þine wynstran. "],[103085,"\u003cspan class=\"citation\"\u003eWSCp MARK 10.38\u003c/span\u003e Ða cwæð se hælend, "],[103086,"gyt nyton hwæt gyt biddað; "],[103087,"Mage gyt drincan þone calic þe ic drince \u0026 beon gefullod on þam fulluhte þe ic beo gefullod? "],[103088,"\u003cspan class=\"citation\"\u003eWSCp MARK 10.39\u003c/span\u003e Þa cwædon hi, "],[103089,"wyt magon; "],[103090,"ða cwæð se hælend, "],[103091,"gyt drincað þone calic þe ic drince; "],[103092,"gyt beoð gefullode þam fulluhte ðe ic beo gefullod. "],[103093,"\u003cspan class=\"citation\"\u003eWSCp MARK 10.40\u003c/span\u003e Soðlice nis hit na min inc to syllene þæt gyt sitton on mine swyðran healfe oððe on þa wynstran ac þam þe hit gegearwod ys. "],[103094,"\u003cspan class=\"citation\"\u003eWSCp MARK 10.41\u003c/span\u003e Þa gebulgon þa tyne hi be Iacobe \u0026 Iohanne. "],[103095,"\u003cspan class=\"citation\"\u003eWSCp MARK 10.42\u003c/span\u003e Ða clypode se hælend hi \u0026 cwæð, "],[103096,"wite ge þæt þa ðe on þeodum ealdorscype habbað þæt hyra ealdras anweald ofer hi habbað. "],[103097,"\u003cspan class=\"citation\"\u003eWSCp MARK 10.43\u003c/span\u003e Soðlice on eow hit nis swa, "],[103098,"ac swa hwylc swa wyle mid eow yldest beon se byð eower þen. "],[103099,"\u003cspan class=\"citation\"\u003eWSCp MARK 10.44\u003c/span\u003e \u0026 se ðe wyle on eow fyrmest beon se byþ ealra þeow. "],[103100,"\u003cspan class=\"citation\"\u003eWSCp MARK 10.45\u003c/span\u003e Soðlice ne com mannes sunu þæt him man þenode ac þæt he þenode \u0026 his sawle sealde for manegra alysednysse. "],[103101,"\u003cspan class=\"citation\"\u003eWSCp MARK 10.46\u003c/span\u003e Þa comon hi to Gericho "],[103102,"\u0026 he ferde fram Gericho \u0026 his leorningcnihtas \u0026 mycel menegu; "],[103103,"Timeus sunu Bartimeus sæt blind wið þone weg wædla. "],[103104,"\u003cspan class=\"citation\"\u003eWSCp MARK 10.47\u003c/span\u003e Þa he gehyrde þæt hit wæs se Nazareniscea hælend, he ongan þa clypian \u0026 cweðan, "],[103105,"hælend, Dauides sunu, gemiltsa me. "],[103106,"\u003cspan class=\"citation\"\u003eWSCp MARK 10.48\u003c/span\u003e Þa budon him manega þæt he suwode; "],[103107,"He clypode þa þæs ða ma, "],[121860,"miltsa me, Dauides sunu. "],[103108,"\u003cspan class=\"citation\"\u003eWSCp MARK 10.49\u003c/span\u003e Ða ætstod se hælend \u0026 het hine clypian; "],[103109,"þa sædon hi þam blindan, "],[103110,"beo geheortra \u0026 aris; "],[103112,"Se hælend þe clypað. "],[103113,"\u003cspan class=\"citation\"\u003eWSCp MARK 10.50\u003c/span\u003e He þa awearp his reaf \u0026 forð ræsde \u0026 to him com. "],[103114,"\u003cspan class=\"citation\"\u003eWSCp MARK 10.51\u003c/span\u003e Ða cwæð se hælend, "],[103115,"hwæt wylt þu þæt ic þe do; "],[103116,"þa cwæð he, "],[103117,"Lareow, þæt ic geseo. "],[103118,"\u003cspan class=\"citation\"\u003eWSCp MARK 10.52\u003c/span\u003e Þa cwæð se hælend to him, "],[103119,"ga, "],[103120,"þin geleafa þe halne gedyde; "],[103121,"\u0026 he sona geseah \u0026 him fyligde on wege. "],[103122,"\u003cspan class=\"citation\"\u003eWSCp MARK 11.1\u003c/span\u003e Ða he genealæhte Hierusalem \u0026 Bethania to Oliuetes Dune, he sende his twegen leorningcnihtas. \u003cspan class=\"citation\"\u003eWSCp MARK 11.2\u003c/span\u003e \u0026 cwæð to him, "],[121855,"faraþ to þam castele þe inc ys, "],[103124,"and gyt þar sona gemetað assan folan getigedne ofer þæne nan man gyt ne sæt; "],[103125,"Untigeað hine \u0026 to me gelædað. "],[103127,"\u003cspan class=\"citation\"\u003eWSCp MARK 11.3\u003c/span\u003e And gyf hwa to inc hwæt cwyð, secgað þæt Drihten hæfð his neode "],[103128,"\u0026 he hine sona hider læt. "],[103129,"\u003cspan class=\"citation\"\u003eWSCp MARK 11.4\u003c/span\u003e \u0026 þa hi utferdon hi gemetton þone folan ute on twycenan beforan dura getigedne; "],[103130,"þa untigdon hi hine. "],[103131,"\u003cspan class=\"citation\"\u003eWSCp MARK 11.5\u003c/span\u003e \u0026 sume þe þar stodon þus sædon him, "],[103132,"Hwæt do gyt þone folan untigende? "],[103133,"\u003cspan class=\"citation\"\u003eWSCp MARK 11.6\u003c/span\u003e Þa cwædon hi, "],[121861,"swa se hælend unc bead, "],[103134,"\u0026 hi leton hi þa. "],[103135,"\u003cspan class=\"citation\"\u003eWSCp MARK 11.7\u003c/span\u003e Ða læddon hi þone folan to þam hælende, "],[103136,"\u0026 hi hyra reaf on aledon "],[103137,"\u0026 he on sæt. "],[103138,"\u003cspan class=\"citation\"\u003eWSCp MARK 11.8\u003c/span\u003e Manega hyra reaf on þone weg strehton, "]]