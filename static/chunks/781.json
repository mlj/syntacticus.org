[[13134,"\u003cspan class=\"citation\"\u003eMATT 9.10\u003c/span\u003e et factum est discumbente eo in domo ecce multi publicani et peccatores venientes discumbebant cum Iesu et discipulis eius "],[13135,"\u003cspan class=\"citation\"\u003eMATT 9.11\u003c/span\u003e et videntes Pharisaei dicebant discipulis eius "],[13136,"quare cum publicanis et peccatoribus manducat magister vester "],[13137,"\u003cspan class=\"citation\"\u003eMATT 9.12\u003c/span\u003e at Iesus audiens ait "],[13138,"non est opus valentibus medico sed male habentibus "],[13139,"\u003cspan class=\"citation\"\u003eMATT 9.13\u003c/span\u003e euntes autem discite quid est "],[13140,"misericordiam volo et non sacrificium "],[13141,"non enim veni vocare iustos sed peccatores "],[13142,"\u003cspan class=\"citation\"\u003eMATT 9.14\u003c/span\u003e tunc accesserunt ad eum discipuli Iohannis dicentes "],[13143,"quare nos et Pharisaei ieiunamus frequenter discipuli autem tui non ieiunant "],[13145,"\u003cspan class=\"citation\"\u003eMATT 9.15\u003c/span\u003e et ait illis Iesus "],[13146,"numquid possunt filii sponsi lugere quamdiu cum illis est sponsus "],[13147,"venient autem dies cum auferetur ab eis sponsus "],[13148,"et tunc ieiunabunt "],[13149,"\u003cspan class=\"citation\"\u003eMATT 9.16\u003c/span\u003e nemo autem inmittit commissuram panni rudis in vestimentum vetus "],[13150,"tollit enim plenitudinem eius a vestimento et peior scissura fit "],[13151,"\u003cspan class=\"citation\"\u003eMATT 9.17\u003c/span\u003e neque mittunt vinum novum in utres veteres "],[13152,"alioquin rumpuntur utres et vinum effunditur et utres pereunt "],[13153,"sed vinum novum in utres novos mittunt et ambo conservantur "],[13155,"\u003cspan class=\"citation\"\u003eMATT 9.18\u003c/span\u003e haec illo loquente ad eos ecce princeps unus accessit et adorabat eum dicens "],[13156,"filia mea modo defuncta est "],[13157,"sed veni inpone manum super eam et vivet "],[13158,"\u003cspan class=\"citation\"\u003eMATT 9.19\u003c/span\u003e et surgens Iesus sequebatur eum et discipuli eius "],[13159,"\u003cspan class=\"citation\"\u003eMATT 9.20\u003c/span\u003e et ecce mulier quae sanguinis fluxum patiebatur duodecim annis accessit retro et tetigit fimbriam vestimenti eius "],[13160,"\u003cspan class=\"citation\"\u003eMATT 9.21\u003c/span\u003e dicebat enim intra se "],[13161,"si tetigero tantum vestimentum eius salva ero "],[13162,"\u003cspan class=\"citation\"\u003eMATT 9.22\u003c/span\u003e at Iesus conversus et videns eam dixit "],[47505,"confide "],[47506,"filia fides tua te salvam fecit "],[13164,"et salva facta est mulier ex illa hora "],[13165,"\u003cspan class=\"citation\"\u003eMATT 9.23\u003c/span\u003e et cum venisset Iesus in domum principis et vidisset tibicines et turbam tumultuantem \u003cspan class=\"citation\"\u003eMATT 9.24\u003c/span\u003e dicebat "],[13166,"recedite "],[13167,"non est enim mortua puella sed dormit "],[13168,"et deridebant eum "],[13169,"\u003cspan class=\"citation\"\u003eMATT 9.25\u003c/span\u003e et cum eiecta esset turba intravit et tenuit manum eius et surrexit puella "],[13171,"\u003cspan class=\"citation\"\u003eMATT 9.26\u003c/span\u003e et exiit fama haec in universam terram illam "],[13172,"\u003cspan class=\"citation\"\u003eMATT 9.27\u003c/span\u003e et transeunte inde Iesu secuti sunt eum duo caeci clamantes et dicentes "],[13173,"miserere nostri Fili David "],[13174,"\u003cspan class=\"citation\"\u003eMATT 9.28\u003c/span\u003e cum autem venisset domum accesserunt ad eum caeci "],[13175,"et dicit eis Iesus "],[13176,"creditis quia possum hoc facere vobis "],[13177,"dicunt ei "],[13178,"utique Domine "],[13179,"\u003cspan class=\"citation\"\u003eMATT 9.29\u003c/span\u003e tunc tetigit oculos eorum dicens "],[13180,"secundum fidem vestram fiat vobis "],[13181,"\u003cspan class=\"citation\"\u003eMATT 9.30\u003c/span\u003e et aperti sunt oculi illorum "],[13182,"et comminatus est illis Iesus dicens "],[13183,"videte ne quis sciat "],[13184,"\u003cspan class=\"citation\"\u003eMATT 9.31\u003c/span\u003e illi autem exeuntes diffamaverunt eum in tota terra illa "],[13185,"\u003cspan class=\"citation\"\u003eMATT 9.32\u003c/span\u003e egressis autem illis ecce obtulerunt ei hominem mutum daemonium habentem "],[13186,"\u003cspan class=\"citation\"\u003eMATT 9.33\u003c/span\u003e et eiecto daemone locutus est mutus et miratae sunt turbae dicentes "],[13187,"numquam paruit sic in Israhel "],[13188,"\u003cspan class=\"citation\"\u003eMATT 9.34\u003c/span\u003e Pharisaei autem dicebant "],[13189,"in principe daemoniorum eicit daemones "],[13190,"\u003cspan class=\"citation\"\u003eMATT 9.35\u003c/span\u003e et circumibat Iesus civitates omnes et castella docens in synagogis eorum et praedicans evangelium regni et curans omnem languorem et omnem infirmitatem "],[13191,"\u003cspan class=\"citation\"\u003eMATT 9.36\u003c/span\u003e videns autem turbas misertus est eis quia erant vexati et iacentes sicut oves non habentes pastorem "],[13193,"\u003cspan class=\"citation\"\u003eMATT 9.37\u003c/span\u003e tunc dicit discipulis suis "],[47507,"messis quidem multa "],[47508,"operarii autem pauci "],[13195,"\u003cspan class=\"citation\"\u003eMATT 9.38\u003c/span\u003e rogate ergo dominum messis ut eiciat operarios in messem suam "],[13196,"\u003cspan class=\"citation\"\u003eMATT 10.1\u003c/span\u003e et convocatis duodecim discipulis suis dedit illis potestatem spirituum inmundorum ut eicerent eos et curarent omnem languorem et omnem infirmitatem "],[13197,"\u003cspan class=\"citation\"\u003eMATT 10.2\u003c/span\u003e duodecim autem apostolorum nomina sunt haec "],[13198,"primus Simon qui dicitur Petrus et Andreas frater eius \u003cspan class=\"citation\"\u003eMATT 10.3\u003c/span\u003e Iacobus Zebedaei et Iohannes frater eius Philippus et Bartholomeus Thomas et Mattheus publicanus et Iacobus Alphei et Thaddeus \u003cspan class=\"citation\"\u003eMATT 10.4\u003c/span\u003e Simon Cananeus et Iudas Scariotes qui et tradidit eum "],[13200,"\u003cspan class=\"citation\"\u003eMATT 10.5\u003c/span\u003e hos duodecim misit Iesus praecipiens eis et dicens "],[13201,"in viam gentium ne abieritis et in civitates Samaritanorum ne intraveritis "],[13202,"\u003cspan class=\"citation\"\u003eMATT 10.6\u003c/span\u003e sed potius ite ad oves quae perierunt domus Israhel "]]