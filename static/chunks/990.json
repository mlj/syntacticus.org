[["proiel:20170214:marianus:39811","\u003cspan class=\"citation\"\u003eMarianus MATT 28.2\u003c/span\u003e ꙇ се трѫсъ бꙑстъ велии. "],["proiel:20170214:marianus:62976","а҃нꙉл бо г҃нь съшедъ с н҃бсе. ꙇ пристѫпь отъвали камень отъ двьреи гроба. ꙇ сѣдѣаше на немь. "],["proiel:20170214:marianus:39813","\u003cspan class=\"citation\"\u003eMarianus MATT 28.3\u003c/span\u003e бѣ бо зракъ его ѣко млънии. ꙇ одѣние его бѣло ѣко снѣгъ. "],["proiel:20170214:marianus:39814","\u003cspan class=\"citation\"\u003eMarianus MATT 28.4\u003c/span\u003e отъ страха же его сътрѧсѧ сѧ стрѣгѫштеи. ꙇ҅ бꙑшѧ ѣко мрътви. "],["proiel:20170214:marianus:39815","\u003cspan class=\"citation\"\u003eMarianus MATT 28.5\u003c/span\u003e отъвѣштавъ же а҃нꙉль рече женама. "],["proiel:20170214:marianus:39816","не боита вꙑ сѧ. "],["proiel:20170214:marianus:39817","вѣмъ бо ѣко и҃са пропѧтааго ищета. "],["proiel:20170214:marianus:51206","\u003cspan class=\"citation\"\u003eMarianus MATT 28.6\u003c/span\u003e нѣстъ сьде "],["proiel:20170214:marianus:51207","въста бо ѣкоже рече. "],["proiel:20170214:marianus:39819","придѣта "],["proiel:20170214:marianus:39820","видита мѣсто. ꙇдеже лежа х҃ъ. "],["proiel:20170214:marianus:51208","\u003cspan class=\"citation\"\u003eMarianus MATT 28.7\u003c/span\u003e ꙇ ѩдро шьдъши рьцѣта оученикомъ его. ѣко "],["proiel:20170214:marianus:51209","въста отъ мрътвꙑхъ. ꙇ се варѣатъ вꙑ въ галилей. "],["proiel:20170214:marianus:51210","тоу и оузьрите "],["proiel:20170214:marianus:51211","се рѣхъ вама. "],["proiel:20170214:marianus:39823","\u003cspan class=\"citation\"\u003eMarianus MATT 28.8\u003c/span\u003e Ꙇ отъшедъши ѩдро отъ гроба съ страхомъ. ꙇ радостиѭ велиеѭ. тѣсте вьзвѣститъ оученикомъ его. "],["proiel:20170214:marianus:51212","\u003cspan class=\"citation\"\u003eMarianus MATT 28.9\u003c/span\u003e ꙇ се и҃съ сърѣте и г҃лѧ "],["proiel:20170214:marianus:51213","радоуита сѧ. "],["proiel:20170214:marianus:39825","онѣ же пристѫпьши ѩсте сѧ за ноѕѣ его. "],["proiel:20170214:marianus:39826","и поклонисте сѧ емоу. "],["proiel:20170214:marianus:51214","\u003cspan class=\"citation\"\u003eMarianus MATT 28.10\u003c/span\u003e тъгда г҃ла има и҃съ "],["proiel:20170214:marianus:51215","не боита сѧ "],["proiel:20170214:marianus:51216","идѣта и вьзвѣстита братрии моеи. да идѫтъ въ галилеѭ҄ и тоу мѧ видѧтъ. "],["proiel:20170214:marianus:39829","\u003cspan class=\"citation\"\u003eMarianus MATT 28.11\u003c/span\u003e ꙇдѫштама же има. се едині отъ коустодиѩ пришедъше въ градъ. вьзвѣстишѧ архиереомъ вьсѣ бꙑвъшаа. "],["proiel:20170214:marianus:51217","\u003cspan class=\"citation\"\u003eMarianus MATT 28.12\u003c/span\u003e ꙇ събърашѧ сѧ старьци. "],["proiel:20170214:marianus:51218","съвѣтъ же сътворьше. съребро мъного дашѧ воиномъ. \u003cspan class=\"citation\"\u003eMarianus MATT 28.13\u003c/span\u003e г҃лѭште. "],["proiel:20170214:marianus:51219","рьцѣте ѣко "],["proiel:20170214:marianus:51220","оученици его ноштьѭ. пришедъше оукрадѫ и намъ съпѧштемъ. "],["proiel:20170214:marianus:39832","\u003cspan class=\"citation\"\u003eMarianus MATT 28.14\u003c/span\u003e ꙇ аште се оуслꙑшано бѫдетъ оу и҅ꙉемона. мꙑ оутолимꙑ и. ꙇ вꙑ бес печали сътворимъ. "],["proiel:20170214:marianus:39833","\u003cspan class=\"citation\"\u003eMarianus MATT 28.15\u003c/span\u003e они же приемъше съребро. сътворишѧ ѣкоже наоучени бꙑшѧ. "],["proiel:20170214:marianus:39834","ꙇ промьче сѧ слово се въ іюдеихъ до сего дьне ⁘ "],["proiel:20170214:marianus:51221","\u003cspan class=\"citation\"\u003eMarianus MATT 28.16\u003c/span\u003e Е҅динꙑ же на десѧте оученикъ. ꙇдѫ въ галилеѭ҄. въ горѫ ѣможе повелѣ имъ и҃съ. \u003cspan class=\"citation\"\u003eMarianus MATT 28.17\u003c/span\u003e ꙇ҅ видѣвъше и поклонишѧ сѧ емоу. "],["proiel:20170214:marianus:51222","ови же оусѫмьнѣшѧ сѧ. "],["proiel:20170214:marianus:39836","\u003cspan class=\"citation\"\u003eMarianus MATT 28.18\u003c/span\u003e ꙇ пристѫпь и҃с рече имъ г҃лѧ. "],["proiel:20170214:marianus:39837","дана ми естъ вьсѣка власть. на н҃ебсе и на земи. "],["proiel:20170214:marianus:39838","\u003cspan class=\"citation\"\u003eMarianus MATT 28.19\u003c/span\u003e Шьдъше оубо наоучите вьсѧ ѩ҃зкꙑ. крьстѧште ѩ въ імѧ о҃тца и с҃на и с҃тааго д҃ха. \u003cspan class=\"citation\"\u003eMarianus MATT 28.20\u003c/span\u003e оучѧще ѩ блюсти. вьсѣ елико заповѣдахъ вамъ. "],["proiel:20170214:marianus:39839","ꙇ҅ се азъ съ вами есмъ вьсѧ дьни до съконьчаниѣ вѣка аминь ⁘ ⁘ кⷰ҇ ⁘ ⁘ ⁘"],["proiel:20170214:marianus:36359","\u003cspan class=\"citation\"\u003eMarianus MARK 1.1\u003c/span\u003e Зачѧло е҃ваньꙉлиѣ и҃схва с҃на б҃жиѣ. \u003cspan class=\"citation\"\u003eMarianus MARK 1.2\u003c/span\u003e ѣкоже естъ писано въ пророцѣхъ. "],["proiel:20170214:marianus:36360","се азъ посълѭ а҃нꙉлъ мои прѣдъ лицемъ твоимъ. ꙇже оуготовитъ пѫть твои. "],["proiel:20170214:marianus:36361","\u003cspan class=\"citation\"\u003eMarianus MARK 1.3\u003c/span\u003e гласъ въпиѭщааго въ поустꙑни. "],["proiel:20170214:marianus:50211","оуготовите пѫть г҃нь. "],["proiel:20170214:marianus:50212","правꙑ творите стъѕѧ его. "],["proiel:20170214:marianus:36363","\u003cspan class=\"citation\"\u003eMarianus MARK 1.4\u003c/span\u003e бꙑстъ иоанъ кръстѧ въ поустꙑни. ꙇ проповѣдаѩ кръштение покаанию. въ отъпоуштение грѣхомъ. "],["proiel:20170214:marianus:36364","\u003cspan class=\"citation\"\u003eMarianus MARK 1.5\u003c/span\u003e ꙇ исхождааше къ немоу вьсѣ июдеиска страна и е҃рлмне и кръштаахѫ сѧ вьси въ іоръдансцѣи рѣцѣ отъ него ꙇсповѣдаѭште грѣхꙑ своѩ. "],["proiel:20170214:marianus:36365","\u003cspan class=\"citation\"\u003eMarianus MARK 1.6\u003c/span\u003e бѣ же иоанъ облъченъ власꙑ вельбѫждꙇ. ꙇ поѣсъ оусниѣнъ о чрѣслѣхъ его. ꙇ ѣдь акриди и медъ дивии. "],["proiel:20170214:marianus:36366","\u003cspan class=\"citation\"\u003eMarianus MARK 1.7\u003c/span\u003e Ꙇ проповѣдааше г҃лѧ. "],["proiel:20170214:marianus:36367","грѧдетъ крѣплеи мене въ слѣдъ мене. емоуже нѣсмъ достоинъ поклонь сѧ раздрѣшити. ремене чрѣвиемъ его. "],["proiel:20170214:marianus:36368","\u003cspan class=\"citation\"\u003eMarianus MARK 1.8\u003c/span\u003e азъ оубо кръстихъ вꙑ водоѭ. а тъ кръститъ вꙑ д҃хомъ с҃тꙑмъ ⁘ кⷰ҇ ⁘ "],["proiel:20170214:marianus:50213","\u003cspan class=\"citation\"\u003eMarianus MARK 1.9\u003c/span\u003e Ꙇ бꙑстъ въ дьни тꙑ. "],["proiel:20170214:marianus:50214","приде и҃съ отъ назарета галилеискааго. ꙇ кръсти сѧ отъ иоана въ іорданѣ. "],["proiel:20170214:marianus:36370","\u003cspan class=\"citation\"\u003eMarianus MARK 1.10\u003c/span\u003e ꙇ абье въсходѧ отъ водꙑ. ꙇ видѣ разводѧшта сѧ н҃бса. ꙇ д҃хъ ѣко голѫбь съходѧшть на нь. "],["proiel:20170214:marianus:36371","\u003cspan class=\"citation\"\u003eMarianus MARK 1.11\u003c/span\u003e ꙇ бꙑстъ гласъ съ н҃бсе. "],["proiel:20170214:marianus:50215","тꙑ еси с҃нъ мои възлюбленꙑ. "],["proiel:20170214:marianus:50216","о тебѣ благоволихъ. "],["proiel:20170214:marianus:36373","\u003cspan class=\"citation\"\u003eMarianus MARK 1.12\u003c/span\u003e ꙇ абье д҃хъ изведе и вь поустꙑнѭ. "],["proiel:20170214:marianus:36374","\u003cspan class=\"citation\"\u003eMarianus MARK 1.13\u003c/span\u003e ꙇ бѣ тоу въ поустꙑни. к҃. дьнъ. ꙇскоушаемъ сотоноѭ. ꙇ бѣ съ звѣрьми. ꙇ а҃нꙉли слоꙑжаахѫ емоу. "],["proiel:20170214:marianus:36375","\u003cspan class=\"citation\"\u003eMarianus MARK 1.14\u003c/span\u003e по прѣдании же иоановѣ ⁘ приде и҃съ въ галилеѭ҄. Проповѣдаѩ е҃ванꙉлие ц҃ствіѣ б҃жиѣ \u003cspan class=\"citation\"\u003eMarianus MARK 1.15\u003c/span\u003e г҃лѧ. ѣко исплъни сѧ врѣмѧ. ꙇ приближи сѧ ц҃срствие б҃жие. "],["proiel:20170214:marianus:36376","каите сѧ и вѣроуите въ е҃внꙉлие. "],["proiel:20170214:marianus:50217","\u003cspan class=\"citation\"\u003eMarianus MARK 1.16\u003c/span\u003e ходѧ же при мори галилеисцѣ. видѣ симона ꙇ аньдрѣѭ҄ братра того симона. въметаѭшта мрѣжѧ вь море. "],["proiel:20170214:marianus:50218","бѣашете бо рꙑбарѣ. "],["proiel:20170214:marianus:50219","\u003cspan class=\"citation\"\u003eMarianus MARK 1.17\u003c/span\u003e ꙇ рече има и҃съ "],["proiel:20170214:marianus:50220","придѣта вь слѣдъ мене. ꙇ сътворѭ вꙑ бꙑти ловъца чловѣкомъ. "],["proiel:20170214:marianus:36381","\u003cspan class=\"citation\"\u003eMarianus MARK 1.18\u003c/span\u003e ꙇ абье оставльша мрѣжѧ своѩ по немь идете. "],["proiel:20170214:marianus:36382","\u003cspan class=\"citation\"\u003eMarianus MARK 1.19\u003c/span\u003e ꙇ прѣшедъ отъ тѫдоу оузьрѣ иѣкова зеведеова. ꙇ иоана братра его. ꙇ та въ ладии завѧзаѭшта мрѣжѧ. \u003cspan class=\"citation\"\u003eMarianus MARK 1.20\u003c/span\u003e ꙇ абье възъва ѣ. "]]