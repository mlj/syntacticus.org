[[168045,"а самому гривна кѹнъ⁘ "],[168046,"\u003cspan class=\"citation\"\u003eRusskaja pravda 29\u003c/span\u003e а придеть кровавъ мѹжь. "],[168047,"аже придеть кровавъ мужь на двѡръ. или синь. то видока ѥму не ꙇскати. но платити ѥму продажю .г҃. гр҃и. "],[168051,"аще ли не будеть на немь знамениꙗ. то привести ѥму видѡкъ. "],[168053,"слово противу слова. "],[168054,"а кто будеть почалъ. тому плати .ѯ҃. кунъ. "],[168056,"аче же и кровавъ придеть. ꙇли будеть самъ почалъ. а вылѣзуть послуси. то то ѥму за платежь. оже и били. "],[168061,"\u003cspan class=\"citation\"\u003eRusskaja pravda 30\u003c/span\u003e аже ѹдарить мечемь. а не ѹтнеть на смерть. то .г҃. гр҃и. "],[168064,"а самому .гр҃и. за рану же лѣчебноѥ. "],[168065,"пѡтнеть ли на см҃рть. а вира. "],[168067,"\u003cspan class=\"citation\"\u003eRusskaja pravda 31\u003c/span\u003e Аче пѡпъхнеть мужь мужа любо к собѣ. ли ѿ собе. любо по лицю ѹдарить. ли жердью ѹдарить. а видока два выведуть. то .г҃. гр҃и. продажи. "],[168074,"аже будеть варѧгъ. ꙇли колбѧгъ. то полнаꙗ видока вывести. "],[168077,"ꙇ идета на ротѹ⁘ "],[168078,"\u003cspan class=\"citation\"\u003eRusskaja pravda 32\u003c/span\u003e О челѧди. "],[168079,"А челѧдинъ скрыѥть. а закличють и на торгу. а за .г҃. дн҃и не выведуть ѥго. а пѡзнаѥть и третии дн҃ь. то свои челѧдинъ понѧти. "],[168084,"а оному платити .г҃. гр҃и. продажи⁘ "],[168086,"\u003cspan class=\"citation\"\u003eRusskaja pravda 33\u003c/span\u003e Аже кто всѧдеть на чю ко. "],[168087,"Аже кто всѧдеть на чюжь кѡнь не прашавъ. то .г҃. гр҃и. "],[168089,"\u003cspan class=\"citation\"\u003eRusskaja pravda 34\u003c/span\u003e Аче кто кѡнь погубить. или оружьѥ. ꙇли портъ. а заповѣсть на торгу. а пѡслѣ пѡзнаѥть въ своѥмь городѣ. своѥ ѥму лицемь взѧти. "],[168095,"а за обиду платити ѥму .г҃. гр҃и. "],[168096,"\u003cspan class=\"citation\"\u003eRusskaja pravda 35\u003c/span\u003e Аже кто пѡзнаѥть своѥ что будеть погубилъ. ꙇли ѹкраденѡ ѹ негѡ что. и или кѡнь. или портъ. ꙇли скотина. то не рци "],[169865,"и се моѥ. "],[168102,"но пѡꙇди на свѡдъ кдѣ ѥсть взѧлъ. "],[168103,"сведите сѧ "],[172652,"кто будеть виноватъ. на тогѡ татба снидеть. "],[168105,"тогда ѡнъ своѥ возметь. "],[168106,"а что погибло бѹдеть с нимь. "],[168107,"то же ѥму начнеть платити. "],[168108,"аще будеть коневыи тать. выдати кнѧзю на потѡкъ. "],[168110,"паки ли бѹдеть клѣтныи тать. то .г҃. гр҃и. платити ѥму⁘ "],[168120,"\u003cspan class=\"citation\"\u003eRusskaja pravda 36\u003c/span\u003e о свѡдѣ. "],[168121,"аже будеть во одиномь городѣ. то ити истьцю до кѡнцѧ тогѡ свѡда. "],[168123,"будеть ли свѡдъ по землѧмъ. то ити ѥму до третьꙗгѡ свѡда. "],[168125,"а что будеть лице. то тому платити третьѥму кунами за лице. а с лицемь ити до кѡнцѧ своду. "],[168128,"а ꙇстьцю ждати прока. "],[168129,"а кдѣ снидеть на конечнѧгѡ. то тому все платити и продажю.⁘ "],[168131,"\u003cspan class=\"citation\"\u003eRusskaja pravda 37\u003c/span\u003e о татбѣ⁘ "],[168132,"паки ли будеть что татебно купилъ в торгу. или кѡнь или портъ. ꙇли скотину. то выведеть свободна мужа два. или мытника. "],[168137,"аже начнеть не знати ѹ когѡ купилъ. то ꙇти по немь. тѣмъ видокомъ на роту. "],[168140,"а истьцю своѥ лице взѧти. "],[168141,"а что с нимь погибло. а тогѡ ѥму желѣти. "],[168143,"а оному желѣти своихъ кунъ. зане не знаѥть ѹ когѡ купивъ. "],[168145,"пѡзнаѥть ли на долзѣ. ѹ когѡ то купилъ. то своѣ куны возметь. "],[168148,"ꙇ сему платити. что ѹ негѡ будеть погибло. а кнѧзю продажю⁘ "],[168151,"\u003cspan class=\"citation\"\u003eRusskaja pravda 38\u003c/span\u003e аже пѡзнаѥть кто челѧдь⁘ "],[168152,"аще пѡзнаѥть кто челѧдинъ свѡи ѹкраденъ. а пѡиметь и. то оному вести и по кунамъ. до .г҃.го свода. "],[168156,"поꙗти же челѧдина в челѧдинъ мѣсто. "],[168157,"а оному дати лице. "],[168158,"а тъ ꙇдеть до конечнѧго свода. "],[168159,"а то ѥсть не скѡтъ. "],[168160,"нѣ лзѣ рчи: "],[169866,"ѹ когѡ ѥсмь купилъ. "],[168161,"но по ꙗзыку ити до кѡнцѧ. "],[168162,"а кдѣ будеть конечнии тать. то опѧть ворѡтѧть челѧдина. "],[168164,"а свѡи пѡꙇиметь. "],[168165,"и протѡръ тому же платити. а кнѧзю продажѣ .в҃ꙇ. гр҃и. в челѧдинѣ или ѹкрадше⁘ "],[168168,"\u003cspan class=\"citation\"\u003eRusskaja pravda 39\u003c/span\u003e о свѡдѣ же. "],[168169,"а и своѥгѡ города. в чюжю землю свѡда нѣтуть. "],[168171,"но тако же вывести ѥму послухи. любо мытника. передъ кимь же купивше. "],[168174,"то истьцю лице взѧти. "],[168175,"а прѡка ѥму желѣти. что с нимь погибло. "],[168177,"а оному своихъ кунъ желѣти⁘ "],[168178,"\u003cspan class=\"citation\"\u003eRusskaja pravda 40\u003c/span\u003e о тат. "],[168179,"аже ѹбиють когѡ ѹ клѣти. ꙇли ѹ котороѣ татбы. то ѹбиють во пса мѣсто. "],[168182,"аже ли ꙇ додержать свѣта. то вести на кнѧжь двѡръ. "],[168184,"оже ли ѹбиють и. а ѹже бѹдть людиѥ свѧзана видѣли. то платити в тѡмь .в҃ꙇ. гр҃и. "],[168187,"\u003cspan class=\"citation\"\u003eRusskaja pravda 41\u003c/span\u003e аже крадеть кто скотъ въ хлѣвѣ. или клѣть. то же будеть одинъ. то платити ѥму .г҃. гр҃и. и .л҃. кунъ. "],[168192,"будеть ли ихъ мнѡго. всѣмъ по .г҃. гр҃и. ꙇ по .л҃. кунъ платꙇт⁘ "],[168195,"\u003cspan class=\"citation\"\u003eRusskaja pravda 42\u003c/span\u003e о татбѣ же. "],[168196,"аже крадеть скѡтъ на поли. ꙇли ѡвцѣ. или козы. ли свиньи .ѯ҃. кунъ. "],[168202,"будеть ли ꙇхъ мнѡго. то всѣмъ. по .ѯ҃. кунъ. "],[168205,"\u003cspan class=\"citation\"\u003eRusskaja pravda 43\u003c/span\u003e аже крадеть гумно. ꙇли жито въ ꙗмѣ. то кѡлико ихъ будеть крало. то всѣмъ по .г҃. гр҃и. ꙇ по .л҃. кунъ. "],[168210,"\u003cspan class=\"citation\"\u003eRusskaja pravda 44\u003c/span\u003e а ѹ него же погибло. то оже будеть лице. лице пѡꙇметь. "],[168213,"а за лѣто возметь по полугривнѣ. "],[168214,"\u003cspan class=\"citation\"\u003eRusskaja pravda 45\u003c/span\u003e паки ли лицѧ не будеть. а будеть былъ кнѧжь конь. то платити за нь .г҃. гр҃и. "],[169869,"а за инѣхъ по .в҃. гр҃и⁘ "],[169870,"а се ѹроци скоту. "],[168219,"аже за кобылу .ѯ҃. кунъ. "],[168220,"а за вѡлъ гр҃и. "],[168221,"а за корѡву .м҃. кунъ. "],[168222,"а за третьꙗку .л҃. кунъ. "],[168223,"за лѡньщину пѡл. гр҃и. "],[168225,"за телѧ .е҃. кунъ. "],[168226,"а за свинью .е҃. кунъ. "],[168227,"а за поросѧ ногата. "],[168228,"за ѡвцю .е҃. кунъ. "],[168229,"за боранъ ногата. "],[168234,"за жеребѧ .ѕ҃. ног҃. "],[168235,"а за корѡвиѥ молокѡ .ѕ҃. ног҃. "],[168236,"то ти ѹрѡци смердомъ. оже платѧть кнѧзю продажю⁘ "],[168252,"\u003cspan class=\"citation\"\u003eRusskaja pravda 46\u003c/span\u003e аже буть холѡпи татьѥ судъ кнѧжь⁘ "],[168253,"аже буть холѡпи татиѥ. любо кнѧжи любо боꙗрьстии. любо чернечь. ꙇх же кнѧзь продажею не казнить. зане суть не свободни. "]]