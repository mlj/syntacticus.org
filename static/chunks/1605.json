[["proiel:20180408:greek-nt:33186","\u003cspan class=\"citation\"\u003eREV 11.19\u003c/span\u003e καὶ ἠνοίγη ὁ ναὸς τοῦ θεοῦ ὁ ἐν τῷ οὐρανῷ, καὶ ὤφθη ἡ κιβωτὸς τῆς διαθήκης αὐτοῦ ἐν τῷ ναῷ αὐτοῦ· "],["proiel:20180408:greek-nt:33187","καὶ ἐγένοντο ἀστραπαὶ καὶ φωναὶ καὶ βρονταὶ καὶ σεισμὸς καὶ χάλαζα μεγάλη."],["proiel:20180408:greek-nt:50141","\u003cspan class=\"citation\"\u003eREV 12.1\u003c/span\u003e Καὶ σημεῖον μέγα ὤφθη ἐν τῷ οὐρανῷ, "],["proiel:20180408:greek-nt:50142","γυνὴ περιβεβλημένη τὸν ἥλιον, καὶ ἡ σελήνη ὑποκάτω τῶν ποδῶν αὐτῆς, καὶ ἐπὶ τῆς κεφαλῆς αὐτῆς στέφανος ἀστέρων δώδεκα, \u003cspan class=\"citation\"\u003eREV 12.2\u003c/span\u003e καὶ ἐν γαστρὶ ἔχουσα, καὶ κράζει ὠδίνουσα καὶ βασανιζομένη τεκεῖν. "],["proiel:20180408:greek-nt:33189","\u003cspan class=\"citation\"\u003eREV 12.3\u003c/span\u003e καὶ ὤφθη ἄλλο σημεῖον ἐν τῷ οὐρανῷ, καὶ ἰδοὺ δράκων πυρρός μέγας, ἔχων κεφαλὰς ἑπτὰ καὶ κέρατα δέκα καὶ ἐπὶ τὰς κεφαλὰς αὐτοῦ ἑπτὰ διαδήματα, \u003cspan class=\"citation\"\u003eREV 12.4\u003c/span\u003e καὶ ἡ οὐρὰ αὐτοῦ σύρει τὸ τρίτον τῶν ἀστέρων τοῦ οὐρανοῦ καὶ ἔβαλεν αὐτοὺς εἰς τὴν γῆν. "],["proiel:20180408:greek-nt:33190","καὶ ὁ δράκων ἕστηκεν ἐνώπιον τῆς γυναικὸς τῆς μελλούσης τεκεῖν, ἵνα ὅταν τέκῃ τὸ τέκνον αὐτῆς καταφάγῃ. "],["proiel:20180408:greek-nt:33191","\u003cspan class=\"citation\"\u003eREV 12.5\u003c/span\u003e καὶ ἕτεκεν υἱόν ἄρσεν, ὃς μέλλει ποιμαίνειν πάντα τὰ ἔθνη ἐν ῥάβδῳ σιδηρᾷ· "],["proiel:20180408:greek-nt:33192","καὶ ἡρπάσθη τὸ τέκνον αὐτῆς πρὸς τὸν θεὸν καὶ πρὸς τὸν θρόνον αὐτοῦ. "],["proiel:20180408:greek-nt:33193","\u003cspan class=\"citation\"\u003eREV 12.6\u003c/span\u003e καὶ ἡ γυνὴ ἔφυγεν εἰς τὴν ἔρημον, ὅπου ἔχει ἐκεῖ τόπον ἡτοιμασμένον ἀπὸ τοῦ θεοῦ, ἵνα ἐκεῖ τρέφουσιν αὐτὴν ἡμέρας χιλίας διακοσίας ἑξήκοντα. "],["proiel:20180408:greek-nt:33194","\u003cspan class=\"citation\"\u003eREV 12.7\u003c/span\u003e καὶ ἐγένετο πόλεμος ἐν τῷ οὐρανῷ, ὁ Μιχαὴλ καὶ οἱ ἄγγελοι αὐτοῦ πολεμῆσαι μετὰ τοῦ δράκοντος. "],["proiel:20180408:greek-nt:33195","καὶ ὁ δράκων ἐπολέμησεν καὶ οἱ ἄγγελοι αὐτοῦ, \u003cspan class=\"citation\"\u003eREV 12.8\u003c/span\u003e καὶ οὐκ ἴσχυσαν, οὐδὲ τόπος εὑρέθη αὐτῶν ἔτι ἐν τῷ οὐρανῷ. "],["proiel:20180408:greek-nt:33196","\u003cspan class=\"citation\"\u003eREV 12.9\u003c/span\u003e καὶ ἐβλήθη ὁ δράκων ὁ μέγας, ὁ ὄφις ὁ ἀρχαῖος, ὁ καλούμενος διάβολος καὶ ὁ Σατανᾶς, ὁ πλανῶν τὴν οἰκουμένην ὅλην, "],["proiel:20180408:greek-nt:159066","ἐβλήθη εἰς τὴν γῆν, καὶ οἱ ἄγγελοι αὐτοῦ μετ’ αὐτοῦ ἐβλήθησαν. "],["proiel:20180408:greek-nt:33197","\u003cspan class=\"citation\"\u003eREV 12.10\u003c/span\u003e καὶ ἤκουσα φωνὴν μεγάλην ἐν τῷ οὐρανῷ λέγουσαν,  "],["proiel:20180408:greek-nt:159067","ἄρτι ἐγένετο ἡ σωτηρία καὶ ἡ δύναμις καὶ ἡ βασιλεία τοῦ θεοῦ ἡμῶν καὶ ἡ ἐξουσία τοῦ Χριστοῦ αὐτοῦ, ὅτι ἐβλήθη ὁ κατήγωρ τῶν ἀδελφῶν ἡμῶν, ὁ κατηγορῶν αὐτοὺς ἐνώπιον τοῦ θεοῦ ἡμῶν ἡμέρας καὶ νυκτός. "],["proiel:20180408:greek-nt:33198","\u003cspan class=\"citation\"\u003eREV 12.11\u003c/span\u003e καὶ αὐτοὶ ἐνίκησαν αὐτὸν διὰ τὸ αἷμα τοῦ ἀρνίου καὶ διὰ τὸν λόγον τῆς μαρτυρίας αὐτῶν, καὶ οὐκ ἠγάπησαν τὴν ψυχὴν αὐτῶν ἄχρι θανάτου. "],["proiel:20180408:greek-nt:33199","\u003cspan class=\"citation\"\u003eREV 12.12\u003c/span\u003e διὰ τοῦτο εὐφραίνεσθε, οὐρανοὶ καὶ οἱ ἐν αὐτοῖς σκηνοῦντες· "],["proiel:20180408:greek-nt:33200","οὐαὶ τὴν γῆν καὶ τὴν θάλασσαν, ὅτι κατέβη ὁ διάβολος πρὸς ὑμᾶς ἔχων θυμὸν μέγαν, εἰδὼς ὅτι ὀλίγον καιρὸν ἔχει. "],["proiel:20180408:greek-nt:33201","\u003cspan class=\"citation\"\u003eREV 12.13\u003c/span\u003e Καὶ ὅτε εἶδεν ὁ δράκων ὅτι ἐβλήθη εἰς τὴν γῆν, ἐδίωξεν τὴν γυναῖκα ἥτις ἔτεκεν τὸν ἄρσενα. "],["proiel:20180408:greek-nt:33202","\u003cspan class=\"citation\"\u003eREV 12.14\u003c/span\u003e καὶ ἐδόθησαν τῇ γυναικὶ αἱ δύο πτέρυγες τοῦ ἀετοῦ τοῦ μεγάλου, ἵνα πέτηται εἰς τὴν ἔρημον εἰς τὸν τόπον αὐτῆς, ὅπου τρέφεται ἐκεῖ καιρὸν καὶ καιροὺς καὶ ἥμισυ καιροῦ ἀπὸ προσώπου τοῦ ὄφεως. "],["proiel:20180408:greek-nt:33203","\u003cspan class=\"citation\"\u003eREV 12.15\u003c/span\u003e καὶ ἔβαλεν ὁ ὄφις ἐκ τοῦ στόματος αὐτοῦ ὀπίσω τῆς γυναικὸς ὕδωρ ὡς ποταμόν, ἵνα αὐτὴν ποταμοφόρητον ποιήσῃ. "],["proiel:20180408:greek-nt:33204","\u003cspan class=\"citation\"\u003eREV 12.16\u003c/span\u003e καὶ ἐβοήθησεν ἡ γῆ τῇ γυναικί, καὶ ἤνοιξεν ἡ γῆ τὸ στόμα αὐτῆς καὶ κατέπιεν τὸν ποταμὸν ὃν ἔβαλεν ὁ δράκων ἐκ τοῦ στόματος αὐτοῦ. "],["proiel:20180408:greek-nt:33205","\u003cspan class=\"citation\"\u003eREV 12.17\u003c/span\u003e καὶ ὠργίσθη ὁ δράκων ἐπὶ τῇ γυναικί, καὶ ἀπῆλθεν ποιῆσαι πόλεμον μετὰ τῶν λοιπῶν τοῦ σπέρματος αὐτῆς, τῶν τηρούντων τὰς ἐντολὰς τοῦ θεοῦ καὶ ἐχόντων τὴν μαρτυρίαν Ἰησοῦ· "],["proiel:20180408:greek-nt:33206","\u003cspan class=\"citation\"\u003eREV 12.18\u003c/span\u003e Καὶ ἐστάθην ἐπὶ τὴν ἄμμον τῆς θαλάσσης."],["proiel:20180408:greek-nt:33207","\u003cspan class=\"citation\"\u003eREV 13.1\u003c/span\u003e καὶ εἶδον ἐκ τῆς θαλάσσης θηρίον ἀναβαῖνον, ἔχον κέρατα δέκα καὶ κεφαλὰς ἑπτά, καὶ ἐπὶ τῶν κεράτων αὐτοῦ δέκα διαδήματα, καὶ ἐπὶ τὰς κεφαλὰς αὐτοῦ ὀνόματα βλασφημίας. "],["proiel:20180408:greek-nt:33208","\u003cspan class=\"citation\"\u003eREV 13.2\u003c/span\u003e καὶ τὸ θηρίον ὃ εἶδον ἦν ὅμοιον παρδάλει, καὶ οἱ πόδες αὐτοῦ ὡς ἄρκου, καὶ τὸ στόμα αὐτοῦ ὡς στόμα λεόντων· "],["proiel:20180408:greek-nt:33209","καὶ ἔδωκεν αὐτῷ ὁ δράκων τὴν δύναμιν αὐτοῦ καὶ τὸν θρόνον αὐτοῦ καὶ ἐξουσίαν μεγάλην. "],["proiel:20180408:greek-nt:50143","\u003cspan class=\"citation\"\u003eREV 13.3\u003c/span\u003e καὶ μίαν ἐκ τῶν κεφαλῶν αὐτοῦ ὡς ἐσφαγμένην εἰς θάνατον,καὶ ἡ πληγὴ τοῦ θανάτου αὐτοῦ ἐθεραπεύθη. "],["proiel:20180408:greek-nt:50145","καὶ ἐθαύμασεν ὅλη ἡ γῆ ὀπίσω τοῦ θηρίου, \u003cspan class=\"citation\"\u003eREV 13.4\u003c/span\u003e καὶ προσεκύνησαν τῷ δράκοντι ὅτι ἔδωκεν τὴν ἐξουσίαν τῷ θηρίῳ, καὶ προσεκύνησαν τῷ θηρίῳ λέγοντες, "],["proiel:20180408:greek-nt:50146","τίς ὅμοιος τῷ θηρίῳ, καὶ τίς δύναται πολεμῆσαι μετ’ αὐτοῦ; "],["proiel:20180408:greek-nt:33212","\u003cspan class=\"citation\"\u003eREV 13.5\u003c/span\u003e καὶ ἐδόθη αὐτῷ στόμα λαλοῦν μεγάλα καὶ βλασφημίας, καὶ ἐδόθη αὐτῷ ἐξουσία ποιῆσαι μῆνας τεσσεράκοντα δύο. "],["proiel:20180408:greek-nt:33213","\u003cspan class=\"citation\"\u003eREV 13.6\u003c/span\u003e καὶ ἤνοιξεν τὸ στόμα αὐτοῦ εἰς βλασφημίας πρὸς τὸν θεόν, βλασφημῆσαι τὸ ὄνομα αὐτοῦ καὶ τὴν σκηνὴν αὐτοῦ, τοὺς ἐν τῷ οὐρανῷ σκηνοῦντας. "],["proiel:20180408:greek-nt:33214","\u003cspan class=\"citation\"\u003eREV 13.7\u003c/span\u003e καὶ ἐδόθη αὐτῷ ποιῆσαι πόλεμον μετὰ τῶν ἁγίων καὶ νικῆσαι αὐτούς, καὶ ἐδόθη αὐτῷ ἐξουσία ἐπὶ πᾶσαν φυλὴν καὶ λαὸν καὶ γλῶσσαν καὶ ἔθνος. "],["proiel:20180408:greek-nt:33215","\u003cspan class=\"citation\"\u003eREV 13.8\u003c/span\u003e καὶ προσκυνήσουσιν αὐτὸν πάντες οἱ κατοικοῦντες ἐπὶ τῆς γῆς, οὗ οὐ γέγραπται τὸ ὄνομα αὐτοῦ ἐν τῷ βιβλίῳ τῆς ζωῆς τοῦ ἀρνίου τοῦ ἐσφαγμένου ἀπὸ καταβολῆς κόσμου. "]]