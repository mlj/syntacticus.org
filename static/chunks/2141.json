[["torot:20170213:domo:160220","къ болшимъ и к меншимъ, и скорбнымъ и маломощным, ко всѧкомѹ чл҃кѹ, каковѹ быти, и себѣ ѡ семъ внимати "],["torot:20170213:domo:160357","Цр҃ѧ боисѧ и слѹжи емѹ вѣрою, "],["torot:20170213:domo:160225","и всегда ѡ немъ бг҃а моли "],["torot:20170213:domo:160358","и ложно ѿнюдъ не гл҃и пред нимъ, "],["torot:20170213:domo:160226","но с покорениемъ истиннѹ ѿвѣщаи емѹ, яко самомѹ бг҃ѹ, "],["torot:20170213:domo:160228","и во всем повинѹисѧ емѹ "],["torot:20170213:domo:160359","аще земномѹ цр҃ю правдою слѹжиши и боишисѧ его тако наоучишисѧ ι нбснаго цр҃ѧ боѧтисѧ "],["torot:20170213:domo:160360","сеи времененъ а нбсныи вѣченъ, "],["torot:20170213:domo:160229","и сѹдїѧ нелицѣмеренъ, "],["torot:20170213:domo:160230","воздастъ комѹждо по дѣломъ его, "],["torot:20170213:domo:160231","тако же и кнѧземъ покарѧитесѧ "],["torot:20170213:domo:160361","и должнѹю емѹ честь воздавай, яко ѿ него посланомъ во ѿмщенїе, злодѣем. в похвалѹ же добродѣемъ "],["torot:20170213:domo:160363","кн҃ѕю своемѹ прїѧите всѣмъ срдцемъ и властелемъ своимъ "],["torot:20170213:domo:160362","ни помыслите на нѧ зла. "],["torot:20170213:domo:160234","гл҃етъ бо павелъ апслъ: "],["torot:20170213:domo:160235","Всѧ влдчество ѿ бг҃а оучинена сѹть, "],["torot:20170213:domo:160236","да аще кто, противитсѧ властелемъ, то бж҃їю повелѣнию противитца "],["torot:20170213:domo:160364","а цр҃ю и кн҃ѕю и всѧкомѹ велможе и клеветою и лѹкавъствомъ погѹбит г҃ь всѧ гл҃ющаѧ лжѹ "],["torot:20170213:domo:160366","а шепотники и клеветники ѿ народа проклѧти сѹть "],["torot:20170213:domo:160365","стареишимъ себѣ честь воздава̋ и поклоненїе твори "],["torot:20170213:domo:160368","среднихъ яко братїю почитаи, "],["torot:20170213:domo:160239","маломожных и скорбных любовию привечаи "],["torot:20170213:domo:160369","юнеиших яко чада люби, "],["torot:20170213:domo:160240","всѧкомѹ созданию бж҃їю не лихъ бѹди "],["torot:20170213:domo:160373","славы земныѧ ни в чемъ не желаи "],["torot:20170213:domo:160375","вѣчьныхъ бл҃гъ проси оу бг҃а "],["torot:20170213:domo:160374","всѧкѹю скорбь и теснотѹ з бл҃годаренїемъ терпи "],["torot:20170213:domo:160376","ѡбидимъ не мсти "],["torot:20170213:domo:160381","хѹлимъ моли "],["torot:20170213:domo:160380","зла за зло не воздаваи "],["torot:20170213:domo:160379","согрѣшающаѧ не ѡсѹжаи "],["torot:20170213:domo:160378","воспомѧни своѧ грѣхи "],["torot:20170213:domo:160383","ѡ тѣхъ крѣпко пѣкисѧ "],["torot:20170213:domo:160382","злых мѹжеи советѹ ѿвращаисѧ "],["torot:20170213:domo:160384","бѹди ревнитель правожительствѹющїмъ, "],["torot:20170213:domo:160241","и тѣхъ дѣланїѧ написѹи, в срдцы своемъ "],["torot:20170213:domo:160385","и самъ також твори. "],["torot:20170213:domo:160313","\u003cspan class=\"citation\"\u003eDomostroj 8\u003c/span\u003e и҃ "],["torot:20170213:domo:160847","како домъ свои оукрасити ст҃ыми ѡбразы, домъ чистъ имѣти, "],["torot:20170213:domo:160315","В домѹ своемъ всѧкомѹ хрстїѧнїнѹ во всѧкои храмине ст҃ыѧ и честныѧ ѡбразы, написаны на иконахъ по сѹществѹ ставити на стенах оустроив бл҃голѣпно со всѧкимъ оукрашенїемъ, и со ст҃илники, въ нихже свѣщи пред ст҃ыми ѡбразы возжигаютсѧ на всѧкомъ славословїи бж҃їи, "],["torot:20170213:domo:160319","и по пѣнїи погашают "],["torot:20170213:domo:160407","завѣсою закрываютсѧ всѧкїѧ ради чистоты, и ѿ пыли, бл҃гочинιѧ ради и бреженїѧ, "],["torot:20170213:domo:160322","а всегда чистым крылышкомъ ѡмѣтати, "],["torot:20170213:domo:160323","и мѧхкою гѹбою вытирати их, "],["torot:20170213:domo:160324","и храмъ тот чистъ держати всѣгда "],["torot:20170213:domo:160325","а к ст҃ымъ ѡбразомъ касатисѧ, достоинымъ в чистеи совести и на словословιи, бж҃їи, "],["torot:20170213:domo:160327","и на ст҃омъ пѣнїи, и мл҃твѣ свѣчи вжигати, и кадити бл҃говоннымъ ладономъ и фимїѧномъ, "],["torot:20170213:domo:160330","а ѡбразы ст҃ыѧ поставлѧютс иже в начале по чинѹ, ст҃о почитаеми сѹть имѧны преже реченными, "],["torot:20170213:domo:160332","в мл҃твах и во бденїих и в поклонех и во всѧкомъ славословїи бж҃їи всегда почитати их со слезами и съ рыданїемъ и сокрѹшенымъ срдцемъ исповѣдаѧсѧ просѧще ѿпѹщенїѧ грѣхомъ. "],["torot:20170213:domo:160333","\u003cspan class=\"citation\"\u003eDomostroj 9\u003c/span\u003e Како к ц҃рквамъ бж҃їим и в монастыри с приношенїемъ приходити "],["torot:20170213:domo:160334","ѳ҃ "],["torot:20170213:domo:160413","А цкр҃вамъ бж҃їимъ всегда с вѣрою приходити, с приношенїемъ с свечею и с просфирою с ѳимїѧномъ и с ладономъ, с канономъ, и с кѹтьею и с милостынею и за здравїе, и за оупокой "],["torot:20170213:domo:160414","и к празникомъ, и по монастыремъ тако с милостынею и с приношенїемъ приходїти "],["torot:20170213:domo:160415","егда принесеши даръ свои ко ѡлтарю воспоминаи еѵгальское слово: "],["torot:20170213:domo:160340","егда нѣчто имать братъ твои на тѧ ѡстави тѹ даръ свой пред ѡлтаремъ, "],["torot:20170213:domo:160341","и шедъ смирисѧ з батомъ своим прежде, "],["torot:20170213:domo:160342","тогда принеси даръ свой к бг҃ѹ ѿ праведнаго своег имѣнїѧ "],["torot:20170213:domo:160416","ѿ неправды непрїѧтна милостьїнѧ к силнымъ "],["torot:20170213:domo:186978","речено бысть: "],["torot:20170213:domo:160343","лѹчше не грабити неже млстынѧ даѧти ѿ непрдвды "],["torot:20170213:domo:160418","ѿдай ѡбидимомѹ "],["torot:20170213:domo:160445","приѧтнее млстыни, "],["torot:20170213:domo:160344","а к бг҃ѹ прїѧтна млстынѧ ѿ праведнаго, стѧжанїѧ и ѿ добрых дѣлъ, "],["torot:20170213:domo:160386","\u003cspan class=\"citation\"\u003eDomostroj 10\u003c/span\u003e ї "],["torot:20170213:domo:163739","Како сщ҃енниковъ ι иноков в домъ свои призывати молитисѧ "],["torot:20170213:domo:160446","А в которые любо празники по ѡбещанию свосемѹ да призываютъ сщ҃енническїи чин в домъ свои елико по силе, "],["torot:20170213:domo:160387","и молебнаѧ совершают ѡ всѧкомъ прошенїи "],["torot:20170213:domo:160469","и молѧтъ за цр҃ѧ и великаго кн҃ѕѧ ιмрк, всеѧ рѹси самодержца, и за его цр҃цѹ и великѹю кнг҃ню ιмрк и за их бл҃городныѧ чада и за братью его и за болѧре, и за все хрстолюбиво воиньсьтво иже побѣдѹ на враги и ѡ плененых свободѣ, и ѡ всемъ сщ҃енническомъ и иноческом "],["torot:20170213:domo:160473","а ѿ стола или ѿ трапезы ества и питїе таино износити или высылати не по повеленїю настоѧщаго и без бл҃гословенїѧ ст҃отатство сѹт "],["torot:20170213:domo:160470","и самочїние таковых всѧческ̏ бесчествѹютъ, "],["torot:20170213:domo:160393","егда званъ бѹдеши кимъ на бракъ не сѣди на преднемъ мѣсте егда кто честнѣе тебѣ бѹдетъ званных имъ "],["torot:20170213:domo:160474","и пришедъ иже тебѣ звавыи ѡного речетъ "],["torot:20170213:domo:160475","ты даждь семѹ мѣсто, "],["torot:20170213:domo:160394","и тогда начнеши со стѹдомъ посьлѣднее мѣсто держати "],["torot:20170213:domo:160476","но егда званъ бѹдеши шед сѧдї на послѣднемъ мѣсте, "],["torot:20170213:domo:160395","да егда прїидетъ звавыи тѧ и речетъ ти: дрѹже посѧди выше, тогда бѹдет ти слава превозлежащими с тобою, "],["torot:20170213:domo:160398","яко всѧкъ возносѧисѧ смиритсѧ а смирѧисѧ вознесѣтсѧ "],["torot:20170213:domo:160477","егда на трапѣзе предпоставѧт ти многоразличныѧ яди и питиѧ егда кто честнѣе тебѣ бѹдетъ званныхъ не начни вкѹшати преже ничто же, "],["torot:20170213:domo:160399","аще ты начальстьвенъ бѹдеши, предпоставленѹю ѧдь разсѹжаѧ начина̏. "],["torot:20170213:domo:160401","оу некихъ бг҃облюбцевъ изоѡбилно бываетъ вкѹшенїе и питїе "],["torot:20170213:domo:160478","ι излишнее цѣло снимают, "],["torot:20170213:domo:160402","и вперед инымъ на потребѹ пригожаетсѧ "],["torot:20170213:domo:160479","ι аще кто нечювьственъ, и не искѹсенъ, и не оученъ, и невѣжда не ра ссѹждаѧ всѧкаго брашна в пресыщенїѧ начинаетъ и небрегомо творитъ, бѹдет и самъ порѹганъ и посмѣѧн и ѡбещестенъ ѿ бг҃а и ѿ чл҃къ. "],["torot:20170213:domo:160419","\u003cspan class=\"citation\"\u003eDomostroj 11\u003c/span\u003e а҃ι "],["torot:20170213:domo:160483","Како кормити прїходѧщих в домѹ з бл҃годаренїемъ "],["torot:20170213:domo:160484","Егда трапѣзѹ предпоставълѧеши в начале сщ҃енницы ѿц҃а и сн҃а и ст҃аго дх҃а прославлѧют "]]