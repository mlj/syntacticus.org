[["proiel:20180408:greek-nt:47333","\u003cspan class=\"citation\"\u003eMARK 10.35\u003c/span\u003e Καὶ προσπορεύονται αὐτῷ Ἰάκωβος καὶ Ἰωάννης οἱ υἱοὶ Ζεβεδαίου, λέγοντες αὐτῷ, "],["proiel:20180408:greek-nt:47334","διδάσκαλε, θέλομεν ἵνα ὃ ἐὰν αἰτήσωμέν σε ποιήσῃς ἡμῖν. "],["proiel:20180408:greek-nt:7098","\u003cspan class=\"citation\"\u003eMARK 10.36\u003c/span\u003e ὁ δὲ εἶπεν αὐτοῖς· "],["proiel:20180408:greek-nt:7099","τί θέλετέ με ποιήσω ὑμῖν; "],["proiel:20180408:greek-nt:47335","\u003cspan class=\"citation\"\u003eMARK 10.37\u003c/span\u003e οἱ δὲ εἶπαν αὐτῷ, "],["proiel:20180408:greek-nt:47336","δὸς ἡμῖν ἵνα εἷς σου ἐκ δεξιῶν καὶ εἷς σου ἐξ ἀριστερῶν καθίσωμεν ἐν τῇ δόξῃ σου. "],["proiel:20180408:greek-nt:7101","\u003cspan class=\"citation\"\u003eMARK 10.38\u003c/span\u003e ὁ δὲ Ἰησοῦς εἶπεν αὐτοῖς· "],["proiel:20180408:greek-nt:7102","οὐκ οἴδατε τί αἰτεῖσθε. "],["proiel:20180408:greek-nt:7103","δύνασθε πιεῖν τὸ ποτήριον ὃ ἐγὼ πίνω, ἢ τὸ βάπτισμα ὃ ἐγὼ βαπτίζομαι βαπτισθῆναι; "],["proiel:20180408:greek-nt:7104","\u003cspan class=\"citation\"\u003eMARK 10.39\u003c/span\u003e οἱ δὲ εἶπαν αὐτῷ· "],["proiel:20180408:greek-nt:7105","δυνάμεθα. "],["proiel:20180408:greek-nt:7106","ὁ δὲ Ἰησοῦς εἶπεν αὐτοῖς· "],["proiel:20180408:greek-nt:7107","τὸ ποτήριον ὃ ἐγὼ πίνω πίεσθε καὶ τὸ βάπτισμα ὃ ἐγὼ βαπτίζομαι βαπτισθήσεσθε· "],["proiel:20180408:greek-nt:7108","\u003cspan class=\"citation\"\u003eMARK 10.40\u003c/span\u003e τὸ δὲ καθίσαι ἐκ δεξιῶν μου ἢ ἐξ εὐωνύμων οὐκ ἔστιν ἐμὸν δοῦναι, ἀλλ’ οἷς ἡτοίμασται. "],["proiel:20180408:greek-nt:7109","\u003cspan class=\"citation\"\u003eMARK 10.41\u003c/span\u003e Καὶ ἀκούσαντες οἱ δέκα ἤρξαντο ἀγανακτεῖν περὶ Ἰακώβου καὶ Ἰωάννου. "],["proiel:20180408:greek-nt:7110","\u003cspan class=\"citation\"\u003eMARK 10.42\u003c/span\u003e καὶ προσκαλεσάμενος αὐτοὺς ὁ Ἰησοῦς λέγει αὐτοῖς· "],["proiel:20180408:greek-nt:7111","οἴδατε ὅτι οἱ δοκοῦντες ἄρχειν τῶν ἐθνῶν κατακυριεύουσιν αὐτῶν καὶ οἱ μεγάλοι αὐτῶν κατεξουσιάζουσιν αὐτῶν. "],["proiel:20180408:greek-nt:7112","\u003cspan class=\"citation\"\u003eMARK 10.43\u003c/span\u003e οὐχ οὕτως δέ ἐστιν ἐν ὑμῖν· "],["proiel:20180408:greek-nt:7113","ἀλλ’ ὃς ἂν θέλῃ μέγας γενέσθαι ἐν ὑμῖν, ἔσται ὑμῶν διάκονος, \u003cspan class=\"citation\"\u003eMARK 10.44\u003c/span\u003e καὶ ὃς ἂν θέλῃ ὑμῶν γενέσθαι πρῶτος, ἔσται πάντων δοῦλος· "],["proiel:20180408:greek-nt:7114","\u003cspan class=\"citation\"\u003eMARK 10.45\u003c/span\u003e καὶ γὰρ ὁ υἱὸς τοῦ ἀνθρώπου οὐκ ἦλθεν διακονηθῆναι ἀλλὰ διακονῆσαι καὶ δοῦναι τὴν ψυχὴν αὐτοῦ λύτρον ἀντὶ πολλῶν. "],["proiel:20180408:greek-nt:7115","\u003cspan class=\"citation\"\u003eMARK 10.46\u003c/span\u003e Καὶ ἔρχονται εἰς Ἰερειχώ. "],["proiel:20180408:greek-nt:7116","καὶ ἐκπορευομένου αὐτοῦ ἀπὸ Ἰερειχὼ καὶ τῶν μαθητῶν αὐτοῦ καὶ ὄχλου ἱκανοῦ ὁ υἱὸς Τιμαίου Βαρτιμαῖος, τυφλὸς προσαίτης, ἐκάθητο παρὰ τὴν ὁδόν. "],["proiel:20180408:greek-nt:7117","\u003cspan class=\"citation\"\u003eMARK 10.47\u003c/span\u003e καὶ ἀκούσας ὅτι Ἰησοῦς ὁ Ναζαρηνός ἐστιν, ἤρξατο κράζειν καὶ λέγειν· "],["proiel:20180408:greek-nt:7118","υἱὲ Δαυεὶδ Ἰησοῦ, ἐλέησόν με. "],["proiel:20180408:greek-nt:7119","\u003cspan class=\"citation\"\u003eMARK 10.48\u003c/span\u003e καὶ ἐπετίμων αὐτῷ πολλοὶ ἵνα σιωπήσῃ· "],["proiel:20180408:greek-nt:47337","ὁ δὲ πολλῷ μᾶλλον ἔκραζεν, "],["proiel:20180408:greek-nt:47338","υἱὲ Δαυείδ, ἐλέησόν με. "],["proiel:20180408:greek-nt:7121","\u003cspan class=\"citation\"\u003eMARK 10.49\u003c/span\u003e καὶ στὰς ὁ Ἰησοῦς εἶπεν· "],["proiel:20180408:greek-nt:7122","φωνήσατε αὐτόν. "],["proiel:20180408:greek-nt:7123","καὶ φωνοῦσιν τὸν τυφλὸν λέγοντες αὐτῷ· "],["proiel:20180408:greek-nt:47339","θάρσει, "],["proiel:20180408:greek-nt:47340","ἔγειρε, "],["proiel:20180408:greek-nt:47341","φωνεῖ σε. "],["proiel:20180408:greek-nt:7125","\u003cspan class=\"citation\"\u003eMARK 10.50\u003c/span\u003e ὁ δὲ ἀποβαλὼν τὸ ἱμάτιον αὐτοῦ ἀναπηδήσας ἦλθεν πρὸς τὸν Ἰησοῦν. "],["proiel:20180408:greek-nt:7126","\u003cspan class=\"citation\"\u003eMARK 10.51\u003c/span\u003e καὶ ἀποκριθεὶς αὐτῷ ὁ Ἰησοῦς εἶπεν· "],["proiel:20180408:greek-nt:7127","τί σοι θέλεις ποιήσω; "],["proiel:20180408:greek-nt:7128","ὁ δὲ τυφλὸς εἶπεν αὐτῷ· "],["proiel:20180408:greek-nt:7129","ῥαββουνί, ἵνα ἀναβλέψω. "],["proiel:20180408:greek-nt:47342","\u003cspan class=\"citation\"\u003eMARK 10.52\u003c/span\u003e ὁ δὲ Ἰησοῦς εἶπεν αὐτῷ, "],["proiel:20180408:greek-nt:47343","ὕπαγε, "],["proiel:20180408:greek-nt:47344","ἡ πίστις σου σέσωκέν σε. "],["proiel:20180408:greek-nt:7131","καὶ εὐθὺς ἀνέβλεψεν, καὶ ἠκολούθει αὐτῷ ἐν τῇ ὁδῷ."],["proiel:20180408:greek-nt:7132","\u003cspan class=\"citation\"\u003eMARK 11.1\u003c/span\u003e Καὶ ὅτε ἐγγίζουσιν εἰς Ἱεροσόλυμα καὶ εἰς Βηθανίαν πρὸς τὸ ὄρος τῶν ἐλαιῶν, ἀποστέλλει δύο τῶν μαθητῶν αὐτοῦ \u003cspan class=\"citation\"\u003eMARK 11.2\u003c/span\u003e καὶ λέγει αὐτοῖς· "],["proiel:20180408:greek-nt:7133","ὑπάγετε εἰς τὴν κώμην τὴν κατέναντι ὑμῶν, καὶ εὐθὺς εἰσπορευόμενοι εἰς αὐτὴν εὑρήσετε πῶλον δεδεμένον, ἐφ’ ὃν οὐδεὶς ἀνθρώπων οὔπω κεκάθικεν· "],["proiel:20180408:greek-nt:7134","λύσατε αὐτὸν καὶ φέρετε. "],["proiel:20180408:greek-nt:7135","\u003cspan class=\"citation\"\u003eMARK 11.3\u003c/span\u003e καὶ ἐάν τις ὑμῖν εἴπῃ· τί ποιεῖτε τοῦτο; εἴπατε· "],["proiel:20180408:greek-nt:55140"," ὁ κύριος αὐτοῦ χρείαν ἔχει, καὶ εὐθὺς αὐτὸν ἀποστέλλει πάλιν ὧδε. "],["proiel:20180408:greek-nt:7139","\u003cspan class=\"citation\"\u003eMARK 11.4\u003c/span\u003e καὶ ἀπῆλθον καὶ εὗρον τὸν πῶλον δεδεμένον πρὸς τὴν θύραν ἔξω ἐπὶ τοῦ ἀμφόδου, καὶ λύουσιν αὐτόν. "],["proiel:20180408:greek-nt:7140","\u003cspan class=\"citation\"\u003eMARK 11.5\u003c/span\u003e καί τινες τῶν ἐκεῖ ἑστηκότων ἔλεγον αὐτοῖς· "],["proiel:20180408:greek-nt:7141","τί ποιεῖτε λύοντες τὸν πῶλον; "],["proiel:20180408:greek-nt:7142","\u003cspan class=\"citation\"\u003eMARK 11.6\u003c/span\u003e οἱ δὲ εἶπαν αὐτοῖς καθὼς εἶπεν ὁ Ἰησοῦς· "],["proiel:20180408:greek-nt:7143","καὶ ἀφῆκαν αὐτούς. "],["proiel:20180408:greek-nt:7144","\u003cspan class=\"citation\"\u003eMARK 11.7\u003c/span\u003e καὶ φέρουσιν τὸν πῶλον πρὸς τὸν Ἰησοῦν, καὶ ἐπιβάλλουσιν αὐτῷ τὰ ἱμάτια αὐτῶν, καὶ ἐκάθισεν ἐπ’ αὐτόν. "],["proiel:20180408:greek-nt:7145","\u003cspan class=\"citation\"\u003eMARK 11.8\u003c/span\u003e καὶ πολλοὶ τὰ ἱμάτια αὐτῶν ἔστρωσαν εἰς τὴν ὁδόν, ἄλλοι δὲ στιβάδας, κόψαντες ἐκ τῶν ἀγρῶν. "],["proiel:20180408:greek-nt:7146","\u003cspan class=\"citation\"\u003eMARK 11.9\u003c/span\u003e καὶ οἱ προάγοντες καὶ οἱ ἀκολουθοῦντες ἔκραζον· "],["proiel:20180408:greek-nt:7147","ὡσαννά, εὐλογημένος ὁ ἐρχόμενος ἐν ὀνόματι κυρίου· "],["proiel:20180408:greek-nt:7148","\u003cspan class=\"citation\"\u003eMARK 11.10\u003c/span\u003e εὐλογημένη ἡ ἐρχομένη βασιλεία τοῦ πατρὸς ἡμῶν Δαυείδ, ὡσαννὰ ἐν τοῖς ὑψίστοις. "],["proiel:20180408:greek-nt:7149","\u003cspan class=\"citation\"\u003eMARK 11.11\u003c/span\u003e Καὶ εἰσῆλθεν εἰς Ἱεροσόλυμα εἰς τὸ ἱερόν· "],["proiel:20180408:greek-nt:7150","καὶ περιβλεψάμενος πάντα, ὀψὲ ἤδη οὔσης τῆς ὥρας, ἐξῆλθεν εἰς Βηθανίαν μετὰ τῶν δώδεκα. "],["proiel:20180408:greek-nt:7151","\u003cspan class=\"citation\"\u003eMARK 11.12\u003c/span\u003e Καὶ τῇ ἐπαύριον ἐξελθόντων αὐτῶν ἀπὸ Βηθανίας ἐπείνασεν. "],["proiel:20180408:greek-nt:7152","\u003cspan class=\"citation\"\u003eMARK 11.13\u003c/span\u003e καὶ ἰδὼν συκῆν ἀπὸ μακρόθεν ἔχουσαν φύλλα, ἦλθεν εἰ ἄρα τι εὑρήσει ἐν αὐτῇ, καὶ ἐλθὼν ἐπ’ αὐτὴν οὐδὲν εὗρεν εἰ μὴ φύλλα· "],["proiel:20180408:greek-nt:7153","ὁ γὰρ καιρὸς οὐκ ἦν σύκων. "],["proiel:20180408:greek-nt:7154","\u003cspan class=\"citation\"\u003eMARK 11.14\u003c/span\u003e καὶ ἀποκριθεὶς εἶπεν αὐτῇ· "],["proiel:20180408:greek-nt:7155","μηκέτι εἰς τὸν αἰῶνα ἐκ σοῦ μηδεὶς καρπὸν φάγοι. "],["proiel:20180408:greek-nt:7156","καὶ ἤκουον οἱ μαθηταὶ αὐτοῦ. "],["proiel:20180408:greek-nt:7157","\u003cspan class=\"citation\"\u003eMARK 11.15\u003c/span\u003e Καὶ ἔρχονται εἰς Ἱεροσόλυμα. "],["proiel:20180408:greek-nt:7158","καὶ εἰσελθὼν εἰς τὸ ἱερὸν ἤρξατο ἐκβάλλειν τοὺς πωλοῦντας καὶ τοὺς ἀγοράζοντας ἐν τῷ ἱερῷ, καὶ τὰς τραπέζας τῶν κολλυβιστῶν καὶ τὰς καθέδρας τῶν πωλούντων τὰς περιστερὰς κατέστρεψεν, \u003cspan class=\"citation\"\u003eMARK 11.16\u003c/span\u003e καὶ οὐκ ἤφιεν ἵνα τις διενέγκῃ σκεῦος διὰ τοῦ ἱεροῦ, \u003cspan class=\"citation\"\u003eMARK 11.17\u003c/span\u003e καὶ ἐδίδασκεν καὶ ἔλεγεν αὐτοῖς· "]]