[["torot:20180323:supr:82062","Пришедъшемъ же и͗мъ вь͗ н̑еи͑же вьси хотѣхѫ въкоусити. "],["torot:20180323:supr:82063","и͑ глаголашⱕ ѥмоу "],["torot:20180323:supr:82303"," я͑ждь. "],["torot:20180323:supr:82064","се бо третиї день͗ ѥ͑сть пон̑еже ничь͗соже въкоуси. "],["torot:20180323:supr:82065","блаженыи же  рече "],["torot:20180323:supr:82305"," испльн̑енъ ѥ͑сʼмъ бесьмрьтънаа͑го брашь͗на. "],["torot:20180323:supr:82066","васъ питаѥ͑тъ хлѣбъ.  а͑ мене слово бж͆иѥ.  "],["torot:20180323:supr:82068","васъ веселитъ вино.  мене же благодѣть ст͆ааго дх͆а.  "],["torot:20180323:supr:82070","васъ крѣпитъ пишта мене же х͆с.  "],["torot:20180323:supr:82071","васъ насытⱕтъ мⱕса.  мене же молитвы.  "],["torot:20180323:supr:82073","васъ покои͑тъ животъноѥ.  мене же мои͗ х͆с.  "],["torot:20180323:supr:82075","васъ о͑деждѫтъ ризы.  мене же правʼда.  "],["torot:20180323:supr:82077","вы веселите сⱕ смѣхомъ.  а͑зъ же пѣтиѥ͑мъ.  "],["torot:20180323:supr:82079","вы красоуѥ͑те сⱕ златомъ.  азъ же крь͗стомъ.  "],["torot:20180323:supr:82081","вы чаѥ͑те видѣти кʼнⱕза маловрѣмень͗на. "],["torot:20180323:supr:82082","а͑зъ же чаѭ̑ цѣсара вѣчь͗наа͑го.  "],["torot:20180323:supr:82083","речетъ бо господь мои "],["torot:20180323:supr:82309"," и͑дѣте благословь͗ѥ͑ниї от ͛ца моѥ͑го "],["torot:20180323:supr:82310"," приїмѣте о̑уготованоѥ вамъ цѣсарествиѥ. "],["torot:20180323:supr:82084","дошедъшемъ же и͑мъ на о̑утрь͗я въ команѫ.  слышаахѫ о͑тъ многъ.  ѥ͑же творѣше воѥвода мѫкы крьстия͑номъ. "],["torot:20180323:supr:82087","вьлѣзъ же маг̑истрия͑нʼ къ воѥ͑водѣ рече· "],["torot:20180323:supr:82088","пришелъ ѥ͑стъ василискъ. "],["torot:20180323:supr:82089","повелѣ же воѥ͑вода вь͗вести ѥ͑го въ храмъ а͑полоновъ и͑ жрьти. "],["torot:20180323:supr:82090","а͑ште ли не хоштетъ.  то въскорѣ съмрьтиѭ̑ погоубити ї.  "],["torot:20180323:supr:82092","и͑зведъше же и͗ биѭ̑ште глаголаахѫ· "],["torot:20180323:supr:82093","вьлѣзъ въ храмъ жь͗ри. "],["torot:20180323:supr:82094","повелѣ бо воѥвода и͑ли жъръше и͑збыти ти.  и͑ли не жъръше зьлѣ о̑умрѣти. "],["torot:20180323:supr:82096","помысли о̑убо да не зь͗лѣ о̑умь͗реши.  вѣроуѧ къ невидимоуо̑умоу богоу. "],["torot:20180323:supr:82098","Ст͆ыи͑ же мѫченикъ рече· "],["torot:20180323:supr:82099","а͑зъ вѣдѣ я͑ко мои б͆ъ вь͗сегда видитъ сⱕ. "],["torot:20180323:supr:82100","и͑ видитъ достои͑ныѧ своѧ͗. "],["torot:20180323:supr:82101","а͑зъ помль͗чѫ себе ради.  да повѣдⱕтъ чоудеса ба͆ моѥ͑го.  ѥ͑же видѣшⱕ на пѫти ведѫштиї мене. "],["torot:20180323:supr:82104","вои͑ни же и͑же бѣшⱕ сь͗ н̑имь͗ рѣшⱕ· "],["torot:20180323:supr:82105","по и͑стинѣ велика чоудеса видѣхомъ сь н̑ⰹмъ и͑дѫште. "],["torot:20180323:supr:82106","сим ͛ же глагол̑ѫштемъ·  пришедъше поѧ͑шⱕ василиска. "],["torot:20180323:supr:82108","и͑ вьведошⱕ и͗ къ воѥводѣ. "],["torot:20180323:supr:82109","и͑ глагола ѥ͑моу воѥ͑вода "],["torot:20180323:supr:82261"," ты ли ѥ͑си васискъ словыи͗. "],["torot:20180323:supr:82110","о͑нъ же рече "],["torot:20180323:supr:82262","а͑зъ ѥ͑смъ. "],["torot:20180323:supr:82111","воѥ͑вода рече· "],["torot:20180323:supr:82112","чесо ради о̑убо не жьреши по цр͆ьскоу повелѣнию̑. "],["torot:20180323:supr:82113","василискъ рече "],["torot:20180323:supr:82263"," кʼто ти повѣда я͑ко не жь͗рѫ. "],["torot:20180323:supr:82114","а͑зъ въи͑нѫ жь͗рѫ богоу своѥ͑моу жрьтвѫ хвалѣ. "],["torot:20180323:supr:82115","воѥ͑вода же слышавъ радъ быстъ. "],["torot:20180323:supr:82116","и͑ рече "],["torot:20180323:supr:82266"," благодѣть͗ милостивыи͗мъ богомъ.  "],["torot:20180323:supr:82117","и͑ пристѫпивъ василискъ къ крадѣ рече жерь͗цемъ· "],["torot:20180323:supr:82118","что ѥ͑стъ и͑мⱕ богоу вашемѹ. "],["torot:20180323:supr:82119","о͗ни же рѣшⱕ "],["torot:20180323:supr:82267","а͑полонъ. "],["torot:20180323:supr:82120","василискъ рече· "],["torot:20180323:supr:82121","наречениѥ бога вашего.  пагоубѫ вѣроуѭ̑штиїмъ къ н̑емоу знаменѹѥ͑тъ. "],["torot:20180323:supr:82268","  вь͗сь͗ бо вѣроуѧи͗ къ н̑емоу погыбʼнетъ вь͗ вѣкы. "],["torot:20180323:supr:82124","воѥ͑вода рече· "],["torot:20180323:supr:82125","коѥ͑ и͑мⱕ и͑матъ богъ ѥ͑моуже ты рече жръти. "],["torot:20180323:supr:82126","василискъ рече "],["torot:20180323:supr:82269"," мои богъ неи͑здреченʼнъ ѥ͑стъ и͑ невь͗нⱕтъ.  и͑ не разоумѣѧ͑ сⱕ.  и͑ неи͑сповѣданъ невидимъ сы. "],["torot:20180323:supr:82129","Воѥ͑вода рече "],["torot:20180323:supr:82271","чʼто о̑убо.   "],["torot:20180323:supr:82272","и͑мене ли не и͑матъ богъ ѥ͑моуже рече "],["torot:20180323:supr:82273","жь͗рѫ. "],["torot:20180323:supr:82131","василискъ глагола· "],["torot:20180323:supr:82132","я͑же въ ст͆ыи͑хъ кʼн̑игахъ лежⱕшта и͑мена бога моѥ͑го.  а͑ште велиши да глагол̑ѫ.  "],["torot:20180323:supr:82134","воѥ͑вода рече· "],["torot:20180323:supr:82135","рь͗ци не боѧ͑ сⱕ. "],["torot:20180323:supr:82136","василискъ рече "],["torot:20180323:supr:82296"," о͑тецъ нарицаатъ сⱕ.  и͑ вь͗седръжител̑ь.  и͑ г͆ь и͑ б͆ъ и͑ вь͗сѣмъ ц͞рь.  и͑ г͆ь саваѡ̑ѳъ.  и͑ съпасъ.  и͑ милосръдъ.  и штедръ.  и͑ милостивъ.  и͑ длъготръпⱕи͗. "],["torot:20180323:supr:82145","томоу а͑зъ жъ͗рѫ.  жрътвѫ хвалѣ. "],["torot:20180323:supr:82147","воѥ͑вода рече· "],["torot:20180323:supr:82148","ѥ͑моуже хоштеши богоу тъчьѭ̑ жь͗ри.  и͑ їзбѫди насъ. "],["torot:20180323:supr:82150","не бо ѥ͑си призъванъ прѣмѫждрати сⱕ. "],["torot:20180323:supr:82151","васⰹлискъ рече· "],["torot:20180323:supr:82152","вь͗неми жрь͗твѫ моѭ̑. "],["torot:20180323:supr:82153","и͑ вь͗здѣвъ рѫцѣ на небо рече· "],["torot:20180323:supr:82154","б͆е вь͗седръжителю.  ѥ͑динъи блаже и͑ милосрь͗де.  послоушаѧи͗ вь͗сѣхъ въ и͑стинѫ работаѭ̑штиїхъ тебѣ.  покажи и͑ о͑ мьн͗ѣ недостои͑нѣ рабѣ своѥ͑мъ.  своѭ̑ благынѫ̑.  сътворивыи чловѣка и͑ въо͑бразивыи͗ о͑бразомъ ст͆ыи͗мъ твои͗мъ.  и͑же въдѹнѫ намъ дх͆а ст͆ааго твоѥ͑го. "],["torot:20180323:supr:82161","г͆и їсоу х͆е о҄услыши гласъ мои͗. "],["torot:20180323:supr:82162","и͑ подвигни нечѹвествь͗на и͑ глоуха коумирѣ сего. "],["torot:20180323:supr:82163","и͑ поврьзи ѥ͑го и͑ съкроуши. "],["torot:20180323:supr:82164","и͑ расыпи їмъ скврънавѫʼ жрътвѫ. "],["torot:20180323:supr:82165","и͑ покажи їмъ я͑ко ты ѥ͑си ѥ͑динъ б͆ъ. "],["torot:20180323:supr:82166","о͑бличи о͑ мьнѣ силѫ божьства твоѥ͑го вь͗ сь часъ. "],["torot:20180323:supr:82167","и͑ а͑биѥ молитвѫ сътворивъшоу ѥ͑моу.  сь͗нⰹде о͑гн҄ь съ небесе. "],["torot:20180323:supr:82169","и͑ пожьже храма. "],["torot:20180323:supr:82170","и͑ лъжеи͑менънааго бога сътвори.  а͑кы пѣсъкъ дробенъ. "],["torot:20180323:supr:82172","видѣвъ же воѥвода избѣже вънъ. "],["torot:20180323:supr:82173","и͑ вьсь градъ възмⱕте сⱕ.  о͑тъ бывъшаа͑го страха. "],["torot:20180323:supr:82175","о͑ста же ѫ͑трь͗ ст͆ыи͗ поѧ и͑ глагол̑ⱕ· "],["torot:20180323:supr:82299"," да въскръснетъ богъ и͑ разидѫтъ сⱕ врази ѥ͑го.  и͑ бѣжⱕтъ о͑тъ лица ѥ͑моу ненавидⱕштиї ѥго. "],["torot:20180323:supr:82178","о͑гн̑ь прѣдь н̑имъ да пои͑детъ.  и попалитъ о͑крьсть врагы своѧ. "],["torot:20180323:supr:82180","воѥ͑вода же повелѣ посълати вои͑ны и͑ їзвести ї и͑с храма. "],["torot:20180323:supr:82181","тⱕжьцѣ бо скръжътааше зѫбы на н̑ь. "],["torot:20180323:supr:82300"," и͑ рече къ н̑емоу· "],["torot:20180323:supr:82183","о͑боуѥне.  и вьсеѧ милости богъ стоуждь͗  чьсо ради и͑нако рече.  и͑ їнако сътвори. "],["torot:20180323:supr:82186","глаголааше жръти.  да въ жрътвы мѣсто влъхвованиѥ͑мъ свои͑мъ о͑гн̑ь принесе на храмъ.  и͗ бога нашего пожьже "],["torot:20180323:supr:82302"," да а͑бы не былъ влъхвъ.  и͑ насъ бы о͑гн̑ь тъ пожеглъ.  "],["torot:20180323:supr:172609","а͑быхомъ не и͑збѣгли и͑ тебе бы пожеглъ ѫ͑трь͗ о͑ставъша. "],["torot:20180323:supr:82191","нъ о͑ста ничьсоже приѥ͑мъ врѣда.  ѫ͑трь сы оу о͑гʼня. "],["torot:20180323:supr:82193","нъ нын̑я и͑сповѣждь мнѣ о͑ вльхвованиї своѥ͑мь͗. "],["torot:20180323:supr:82194","и͑ пристѫпивъ пожь͗ри. "],["torot:20180323:supr:82195","и͑ отъпоуштѫ тⱕ. "],["torot:20180323:supr:82196","а͑ште ли не хоштеши.  прѣпростѣ съмрьти прѣдамъ тⱕ. "],["torot:20180323:supr:82198","василискъ рече· "],["torot:20180323:supr:82199","не жь͗рѫ коумиремъ безʼдоушъныи͗мъ нъ богоу своѥмоу.  ѥ͑же вь небесехъ жрътвѫ славѣ.  "],["torot:20180323:supr:82201","и͑ знамения͑ же о͑гню я͑же видѣ.  и͑ їна бол̑ьши сихъ сътворѫ.  въ и͑мⱕ о͑ц͆а и͑ сн͆а и ст͆ааго дх͆а. "],["torot:20180323:supr:82204","разгʼнѣвавъ же сⱕ воѥвода повелѣ ѥ͑го о̑усѣкʼнѫти. "],["torot:20180323:supr:82205","ведошⱕ же и из града и͑ о̑усѣкʼнѫшⱕ и͗.  на мѣстѣ нарицаѥ͑мѣ дио͑скоръ. "],["torot:20180323:supr:82207","воѥ͑вода же повелѣ тѣло ѥ͑моу въврѣшти вь͗ рѣкѫ. "],["torot:20180323:supr:82208","нъ вьзⱕшⱕ ѥ крь͗стия͑ни о͑тъ спекоулатора.  давъше ѥ͑моу три десⱕти златицъ. "],["torot:20180323:supr:82210","и͑ съзъда ѥ͑моу цръкъве маринъ кто крьстиянъ въ команѣ.  "],["torot:20180323:supr:82211","бываѭ̑тъ же чоудеса многа на мѣстѣ томь. "],["torot:20180323:supr:82212","и͑ вьси наслаждаѭ̑штеи͑ сⱕ чоудесъ.  славⱕтъ о͑тʼца и͑ сн͆а и͑ ст͆ааго дх͆а.  нын҄ѣ и͑ присно и͑ вь вѣкы вѣкомъ а͑ми͆ ⁘"]]