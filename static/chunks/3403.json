[["torot:20180919:usp-sbor:159453","тѣмь и Соломонъ все прошьдъ вьсꙗ видѣвъ всꙗ сътꙗжавъ· и съвъкупивъ рече· расмотривъ вьсе "],["torot:20180919:usp-sbor:160047","сѹѥта и сѹѥтиѥ сѹѥтию буди· "],["torot:20180919:usp-sbor:159456","тъкмо помощь ѡт добръ дѣлъ и отъ правовѣриꙗ и отъ нелицемѣрьныꙗ любъве· "],["torot:20180919:usp-sbor:159457","Идыи же путьмь помышлꙗаше о красотѣ и о доброте телесе своѥго· "],["torot:20180919:usp-sbor:159458","и сльзами разливааше сꙗ вьсь· "],["torot:20180919:usp-sbor:159459","и хотѧ удрьжати сꙗ и не можааше· "],["torot:20180919:usp-sbor:159460","и вси зьрꙗще ѥго тако плакааше сꙗ о доброродьнѣмь тѣлѣ· и чьстьнѣмь разумѣ въздраста ѥго· "],["torot:20180919:usp-sbor:159462","и къжьдо въ души своѥи стонааше горестию сьрдьчьною· "],["torot:20180919:usp-sbor:159463","и вси съмущааху сꙗ о печали· "],["torot:20180919:usp-sbor:159464","къто бо не въсплачеть сѧ съмрьти тоѣ пагубьноѣ приводꙗ предъ очи сьрдьца своѥго· "],["torot:20180919:usp-sbor:159465","образъ бо бꙗаше унылъи ѥго възоръ· "],["torot:20180919:usp-sbor:159466","и скрушение сьрдьца ѥго свѧтаго "],["torot:20180919:usp-sbor:160048","такъ бо бѣ блаженыи тъ· правьдивъ и щедръ тихъ крътъкъ съмѣренъ всѣхъ милуꙗ и вьсꙗ набъдꙗ· "],["torot:20180919:usp-sbor:159468","помышлꙗть же въ ср҃дци своемь богоблаженыи Борисъ "],["torot:20180919:usp-sbor:160049","и глаголааше· "],["torot:20180919:usp-sbor:159469","вѣдѣ брата моѥго зълу ради чловѣци понудꙗти и на ѹбииство моѥ· "],["torot:20180919:usp-sbor:159470","и погубить мѧ· "],["torot:20180919:usp-sbor:159471","да аще пролѣеть кръвь мою то мученикъ буду· Господу моѥму· "],["torot:20180919:usp-sbor:159473","а духъ мои прииметь владыка· "],["torot:20180919:usp-sbor:159474","таче забывъ скърбь съмьртьную· тѣшааше [сьрдьце свое] словеси божии· "],["torot:20180919:usp-sbor:159476","иже погубити душю свою мене ради и моихъ словесъ обрꙗщети ю въ животѣ вѣчьнѣмь съхранить ю· "],["torot:20180919:usp-sbor:159477","и поиде радъстьнъмь срд҃цьмь, не презьри мене рекыи г҃и премл҃стве уповающааго на тѧ нъ сп҃си дш҃ю мою· "],["torot:20180919:usp-sbor:159479","Ст҃опълкъ же сѣдꙗ Кыѥвѣ по оц҃и· призвавъ кыꙗны многы дары имъ давъ ѡ҃пусти· "],["torot:20180919:usp-sbor:159481","посла же къ Борису гл҃ꙗ: "],["torot:20180919:usp-sbor:159482","брате хочю съ тобою любъвь имѣти· "],["torot:20180919:usp-sbor:159483","и къ отьню ти придамь "],["torot:20180919:usp-sbor:166534","льстьно а не истину гл҃ꙗ· "],["torot:20180919:usp-sbor:159484","пришедъ Вышегороду ночь отаи призъва Путьшю и вышегородьскыѣ мужѣ и рече имъ: "],["torot:20180919:usp-sbor:159485","Повѣдите ми по истинѣ· "],["torot:20180919:usp-sbor:159486","приꙗзньство имѣете ли къ мнѣ· "],["torot:20180919:usp-sbor:159487","Путьша рече: "],["torot:20180919:usp-sbor:159488","вьси мы можемъ главы своꙗ положити за тѧ· "],["torot:20180919:usp-sbor:159489","видѣвъ же диꙗволъ и искони ненавидꙗи добра чл҃вка· ꙗко вьсю надежю свою на г҃а положилъ есть ст҃ыи Борисъ начатъ подвижьнѣи бываати· "],["torot:20180919:usp-sbor:159491","и обрѣтъ ꙗко же преже Каина на братоубииство горꙗща· тако же и Ст҃опълка по истинѣ въторааго Каина улови мысль ѥго· ꙗко да избиѥть всꙗ наслѣдьникы оц҃а своѥго· "],["torot:20180919:usp-sbor:159494","а самъ приимьть единъ въсю власть· "],["torot:20180919:usp-sbor:159495","тъгда призъва къ себе оканьныи трьклꙗтыи Свꙗтопълкъ съвѣтьникы всему злу· и началникы всеи неправьдѣ· "],["torot:20180919:usp-sbor:159497","и отъвьрзъ пресквьрньнаꙗ уста рече· "],["torot:20180919:usp-sbor:159498","испусти зълыи гласъ Путьшинѣ чади: "],["torot:20180919:usp-sbor:159499","аще убо главы своꙗ обѣщасте сꙗ положити за мѧ· шедъше убо братиꙗ моꙗ отаи къде обрѧщете брата моѥго Бориса· съмотрьше времѧ убиите и· "],["torot:20180919:usp-sbor:159502","и обѣщаша сꙗ ѥму тако створити· "],["torot:20180919:usp-sbor:159503","О таковыихъ бо рече пророкъ: "],["torot:20180919:usp-sbor:159504","Скори суть кръвь пролиꙗти бес правьды· "],["torot:20180919:usp-sbor:159505","Си бо обѣщавають сꙗ кръви и събирають себе злаꙗ· "],["torot:20180919:usp-sbor:159506","Сихъ путьѥ суть събирающеи безаконие "],["torot:20180919:usp-sbor:160074","нечистиемь свою душю обиемлють· "],["torot:20180919:usp-sbor:159507","блаженыи же Борисъ ꙗкоже сꙗ бѣ воротилъ и сталъ бѣ на Льтѣ шатьры· и рѣша къ нему дружина: "],["torot:20180919:usp-sbor:159509","поиди сѧди Кыевѣ на столѣ отьни· "],["torot:20180919:usp-sbor:159510","се бо вси вои въ руку твоѥю суть· "],["torot:20180919:usp-sbor:159511","онъ же имъ отъвѣщааваше: "],["torot:20180919:usp-sbor:159512","Не буди ми възꙗти рукы на брата своѥго и еще же и на старѣиша мене· егоже быхъ имѣлъ акы отьца· "],["torot:20180919:usp-sbor:159514","си слышавъше вои разидоша сꙗ от него· "],["torot:20180919:usp-sbor:159515","а самъ оста тъкъмо съ отрокы своими· "],["torot:20180919:usp-sbor:159516","и бꙗаше въ дьнь суботьныи· въ тузѣ и печали удручьнъмь сьрдьцьмь· "],["torot:20180919:usp-sbor:159518","и вълѣзъ въ шатьръ свои плакаше сꙗ съкрушенъмь сьрдьцьмь· "],["torot:20180919:usp-sbor:159519","а душею радостьною жалостьно гласъ испущааше· "],["torot:20180919:usp-sbor:159520","Сльзъ моихъ не презьри владыко· да ꙗко же уповаю на тѧ "],["torot:20180919:usp-sbor:160078","тако да с твоими рабы прииму часть и жребии· съ вьсѣми свѧтыими твоими· "],["torot:20180919:usp-sbor:159523","ꙗко ты еси богъ милостивъ "],["torot:20180919:usp-sbor:160079","и тебе славу въсылаемъ въ вѣкы Аминь· "],["torot:20180919:usp-sbor:159524","помышлꙗшеть же мучение и страсть свꙗтаго мученика Никиты· и свꙗтаго Вꙗчеслава подобно же сему бывъшю убиению [бывъшю]· и како свѧтѣи Варварѣ отьць свои убоица бысть· "],["torot:20180919:usp-sbor:159527","и помышлꙗаше слово премудрааго Соломона: "],["torot:20180919:usp-sbor:159528","правьдьници въ вѣкы живуть "],["torot:20180919:usp-sbor:160127","и отъ господа мьзда имъ· "],["torot:20180919:usp-sbor:159529","и строение имъ от вышьнꙗаго· "],["torot:20180919:usp-sbor:159530","и о семь словеси тъчию утѣшааше сꙗ и радовааше сꙗ· "],["torot:20180919:usp-sbor:159531","таче бысть вечеръ "],["torot:20180919:usp-sbor:166535","и повелѣ пѣти вечерънюю· "],["torot:20180919:usp-sbor:159532","а самъ вълѣзъ въ шатьръ свои начатъ молитву творити вечернюю· съ сльзами горькыми· и частыимь въздыханиѥмь· и стонаниѥмь многымь· "],["torot:20180919:usp-sbor:159536","по сихъ леже съпати "],["torot:20180919:usp-sbor:160128","и бꙗше сънъ его въ мънозѣ мысли и въ печали крѣпъцѣ и тꙗжьцѣ и страшьнѣ· "],["torot:20180919:usp-sbor:159537","како предати сꙗ на страсть· "],["torot:20180919:usp-sbor:159538","како пострадати и течениѥ съконьчати и вѣру съблюсти· ꙗко да и щадимыи вѣньць прииметь от рукы вьседьржителевы· "],["torot:20180919:usp-sbor:159540","и видѣвъ възбьнувъ рано ꙗко годъ ѥсть утрьнии· "],["torot:20180919:usp-sbor:159541","бѣ же въ ст҃оую недѣлю "],["torot:20180919:usp-sbor:160129","рече къ прозвутеру своѥму: "],["torot:20180919:usp-sbor:159542","въставъ начьни заутрьнюю· "],["torot:20180919:usp-sbor:159543","самъ же обувъ нозѣ свои и умывъ лице своѥ· начатъ молити сꙗ къ господу богу· "],["torot:20180919:usp-sbor:159545","Посълании же приидоша отъ Ст҃опълка на Льто ночь и подъступиша близъ· "],["torot:20180919:usp-sbor:159546","и слышаша гласъ блаженааго страстотьрпьца поюща псалтырь заутрьнюю· "],["torot:20180919:usp-sbor:159547","бꙗше же ѥму и вѣсть о убиѥнии ѥго· "],["torot:20180919:usp-sbor:159548","и начатъ пѣти: "],["torot:20180919:usp-sbor:159549","г҃и чьто сѧ умножиша сътужающии "],["torot:20180919:usp-sbor:160131","мънози въсташа на мѧ· "],["torot:20180919:usp-sbor:159550","и прочаꙗ псалмы до коньца· "],["torot:20180919:usp-sbor:159551","и начатъ пѣти псалтырь· "],["torot:20180919:usp-sbor:159552","обидоша мꙗ пси мнози "],["torot:20180919:usp-sbor:160132","и уньци тучьни одьржаша мꙗ· "],["torot:20180919:usp-sbor:159553","и пакы· "],["torot:20180919:usp-sbor:159554","г҃и б҃е мои на тѧ уповахъ "],["torot:20180919:usp-sbor:160133","спаси мꙗ· "],["torot:20180919:usp-sbor:159555","таже по семь канонъ· "],["torot:20180919:usp-sbor:159556","и коньчавъшю ѥму утрьнюю начатъ молити сꙗ "],["torot:20180919:usp-sbor:160134","зьрꙗ къ иконѣ господьни рече· "],["torot:20180919:usp-sbor:159557","г҃и ис҃ъ х҃е иже симь образъмь ꙗви сꙗ на земли изволивы волею пригвоздити сꙗ на крьстѣ и приимъ страсть грѣхъ ради нашихъ съподоби и мѧ приꙗти страсть· "],["torot:20180919:usp-sbor:159558","и ꙗко услыша шпътъ зълъ окрьстъ шатьра и трьпьтьнъ бывъ· и начатъ сльзы испущати отъ очию своею· "],["torot:20180919:usp-sbor:159560","и гл҃ааше: "],["torot:20180919:usp-sbor:159561","слава ти г҃и о вьсемь ꙗко съподобилъ мꙗ ѥси зависти ради приꙗти сию горькую съмьрть· и все престрадати любъве ради словесе твоѥго· "],["torot:20180919:usp-sbor:159563","не въсхотѣхомъ възискати себе самъ "]]