[["proiel:20180408:gothic-nt:52366","insandida mik du ganasjan þans gamalwidans hairtin, \u003cspan class=\"citation\"\u003eLUKE 4.19\u003c/span\u003e merjan frahunþanaim fralet jah blindaim siun, fraletan gamaidans in gaþrafstein, merjan jer fraujins andanem. "],["proiel:20180408:gothic-nt:45124","\u003cspan class=\"citation\"\u003eLUKE 4.20\u003c/span\u003e jah faifalþ þos bokos jah usgibands andbahta gasat. "],["proiel:20180408:gothic-nt:45125","jah allaim in þizai swnagogein wesun augona fairweitjandona du imma. "],["proiel:20180408:gothic-nt:52367","\u003cspan class=\"citation\"\u003eLUKE 4.21\u003c/span\u003e dugann þan rodjan du im þatei "],["proiel:20180408:gothic-nt:52368","himma daga usfullnodedun mela þo in ausam izwaraim. "],["proiel:20180408:gothic-nt:45127","\u003cspan class=\"citation\"\u003eLUKE 4.22\u003c/span\u003e jah allai alakjo weitwodidedun imma jah sildaleikidedun bi þo waurda anstais þo usgaggandona us munþa is jah qeþun: "],["proiel:20180408:gothic-nt:45128","niu sa ist sunus Iosefis? "],["proiel:20180408:gothic-nt:45129","\u003cspan class=\"citation\"\u003eLUKE 4.23\u003c/span\u003e jah qaþ du im: "],["proiel:20180408:gothic-nt:45130","aufto qiþiþ mis þo gajukon: "],["proiel:20180408:gothic-nt:45131","þu leiki, hailei þuk silban; "],["proiel:20180408:gothic-nt:45132","ƕan filu hausidedum waurþan in Kafarnaum, tawei jah her in gabaurþai þeinai. "],["proiel:20180408:gothic-nt:45133","\u003cspan class=\"citation\"\u003eLUKE 4.24\u003c/span\u003e qaþ þan: "],["proiel:20180408:gothic-nt:45134","amen izwis qiþa, þatei ni ainshun praufete andanems ist in gabaurþai seinai: "],["proiel:20180408:gothic-nt:45135","\u003cspan class=\"citation\"\u003eLUKE 4.25\u003c/span\u003e aþþan bi sunjai qiþa izwis þatei managos widuwons wesun in dagam Heleiins in Israela, þan galuknoda himins du jeram þrim jah menoþs saihs, swe warþ huhrus mikils and alla airþa: "],["proiel:20180408:gothic-nt:45136","\u003cspan class=\"citation\"\u003eLUKE 4.26\u003c/span\u003e jah ni du ainaihun þizo insandiþs was Helias, alja in Saraipta Seidonais du qinon widuwon. "],["proiel:20180408:gothic-nt:45137","\u003cspan class=\"citation\"\u003eLUKE 4.27\u003c/span\u003e jah managai þrutsfillai wesun uf Haileisaiu praufetau in Israela, jah ni ainshun ize gahrainids was, alja Naiman sa Saur. "],["proiel:20180408:gothic-nt:45138","\u003cspan class=\"citation\"\u003eLUKE 4.28\u003c/span\u003e jah fullai waurþun allai modis in þizai swnagogein hausjandans þata. "],["proiel:20180408:gothic-nt:45139","\u003cspan class=\"citation\"\u003eLUKE 4.29\u003c/span\u003e jah usstandans uskusun imma ut us baurg jah brahtedun ina und auhmisto þis fairgunjis ana þammei so baurgs ize gatimrida was, du afdrausjan ina þaþro. "],["proiel:20180408:gothic-nt:45140","\u003cspan class=\"citation\"\u003eLUKE 4.30\u003c/span\u003e iþ is þairhleiþands þairh midjans ins iddja. "],["proiel:20180408:gothic-nt:45141","\u003cspan class=\"citation\"\u003eLUKE 4.31\u003c/span\u003e jah galaiþ in Kafarnaum, baurg Galeilaias jah was laisjands ins in sabbatim. "],["proiel:20180408:gothic-nt:45142","\u003cspan class=\"citation\"\u003eLUKE 4.32\u003c/span\u003e jah sildaleikidedun bi þo laisein is, unte in waldufnja was waurd is. "],["proiel:20180408:gothic-nt:45143","\u003cspan class=\"citation\"\u003eLUKE 4.33\u003c/span\u003e jah in þizai swnagogein was manna habands ahman unhulþons unhrainjana jah ufhropida, \u003cspan class=\"citation\"\u003eLUKE 4.34\u003c/span\u003e qiþands: "],["proiel:20180408:gothic-nt:45144","let! "],["proiel:20180408:gothic-nt:45145","ƕa uns jah þus, Iesu Nazorenu? "],["proiel:20180408:gothic-nt:45146","qamt fraqistjan unsis? "],["proiel:20180408:gothic-nt:52369","kann þuk, ƕas is, "],["proiel:20180408:gothic-nt:52370","sa weiha gudis. "],["proiel:20180408:gothic-nt:45148","\u003cspan class=\"citation\"\u003eLUKE 4.35\u003c/span\u003e jah gaƕotida imma Iesus qiþands: "],["proiel:20180408:gothic-nt:45149","afdobn jah usgagg us þamma. "],["proiel:20180408:gothic-nt:45150","jah gawairpands ina sa unhulþa in midjaim urrann af imma, ni waihtai gaskaþjands imma. "],["proiel:20180408:gothic-nt:45151","\u003cspan class=\"citation\"\u003eLUKE 4.36\u003c/span\u003e jah warþ afslauþnan ana allans, jah rodidedun du sis misso qiþandans: "],["proiel:20180408:gothic-nt:45152","ƕa waurde þata, þatei miþ waldufnja jah mahtai anabiudiþ þaim unhrainjam ahmam jah usgaggand? "],["proiel:20180408:gothic-nt:45153","\u003cspan class=\"citation\"\u003eLUKE 4.37\u003c/span\u003e jah usiddja meriþa fram imma and allans stadins þis bisunjane landis. "],["proiel:20180408:gothic-nt:45154","\u003cspan class=\"citation\"\u003eLUKE 4.38\u003c/span\u003e usstandands þan us þizai swnagogai galaiþ in gard Seimonis. "],["proiel:20180408:gothic-nt:45155","swaihro þan þis Seimonis was anahabaida brinnon mikilai, jah bedun ina bi þo. "],["proiel:20180408:gothic-nt:45156","\u003cspan class=\"citation\"\u003eLUKE 4.39\u003c/span\u003e jah atstandands ufar ija gasok þizai brinnon, jah aflailot ija. "],["proiel:20180408:gothic-nt:45157","sunsaiw þan usstandandei andbahtida im. "],["proiel:20180408:gothic-nt:45158","\u003cspan class=\"citation\"\u003eLUKE 4.40\u003c/span\u003e miþþanei þan sagq sunno, allai swa managai swe habaidedun siukans sauhtim missaleikaim, brahtedun ins at imma: "],["proiel:20180408:gothic-nt:45159","iþ is ainƕarjammeh ize handuns analagjands gahailida ins. "],["proiel:20180408:gothic-nt:52371","\u003cspan class=\"citation\"\u003eLUKE 4.41\u003c/span\u003e usiddjedun þan jah unhulþons af managaim hropjandeins jah qiþandeins þatei "],["proiel:20180408:gothic-nt:52372","þu is Xristus, sunus gudis. "],["proiel:20180408:gothic-nt:45161","jah gasakands im ni lailot þos rodjan, unte wissedun Xristu ina wisan. "],["proiel:20180408:gothic-nt:45162","\u003cspan class=\"citation\"\u003eLUKE 4.42\u003c/span\u003e biþeh þan warþ dags, usgaggands galaiþ ana auþjana stad, jah manageins sokidedun ina jah qemun und ina jah gahabaidedun ina, ei ni afliþi fairra im. "],["proiel:20180408:gothic-nt:52373","\u003cspan class=\"citation\"\u003eLUKE 4.43\u003c/span\u003e þaruh is qaþ du im þatei "],["proiel:20180408:gothic-nt:52374","jah þaim anþaraim baurgim wailamerjan ik skal bi þiudangardja gudis, unte duþe mik insandida. "],["proiel:20180408:gothic-nt:45164","\u003cspan class=\"citation\"\u003eLUKE 4.44\u003c/span\u003e jah was merjands in swnagogim Galeilaias."],["proiel:20180408:gothic-nt:45165","\u003cspan class=\"citation\"\u003eLUKE 5.1\u003c/span\u003e Jah warþ, miþþanei managei anatramp ina du hausjan waurd gudis, jah is silba was standands neƕa saiwa Gainnesaraiþ, \u003cspan class=\"citation\"\u003eLUKE 5.2\u003c/span\u003e jah gasaƕ twa skipa standandona at þamma saiwa, iþ fiskjans afgaggandans af im usþwohun natja. "],["proiel:20180408:gothic-nt:45166","\u003cspan class=\"citation\"\u003eLUKE 5.3\u003c/span\u003e galaiþ þan in ain þize skipe, þatei was Seimonis; "],["proiel:20180408:gothic-nt:45167","haihait ina aftiuhan fairra staþa leitil jah gasitands laisida us þamma skipa manageins. "]]