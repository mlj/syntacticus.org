[[102417,"\u003cspan class=\"citation\"\u003eWSCp MARK 2.27\u003c/span\u003e \u0026 he sæde him, "],[102418,"restedæg wæs geworht for þa men, næs se man for ðam restedæge. "],[102419,"\u003cspan class=\"citation\"\u003eWSCp MARK 2.28\u003c/span\u003e Witodlice Drihten is mannes sunu eac swylce restedæges. "],[102420,"\u003cspan class=\"citation\"\u003eWSCp MARK 3.1\u003c/span\u003e And eft he eode on gesamnunge "],[102421,"\u0026 þar wæs an man forscruncene hand hæbbende. "],[102422,"\u003cspan class=\"citation\"\u003eWSCp MARK 3.2\u003c/span\u003e \u0026 hi gymdon hwæþer he on restedagum gehælde, þæt hi hine gewregdon? "],[102423,"\u003cspan class=\"citation\"\u003eWSCp MARK 3.3\u003c/span\u003e Ða cwæð he to ðam men þe forscruncene hand hæfde, "],[102424,"aris gemang him. "],[102425,"\u003cspan class=\"citation\"\u003eWSCp MARK 3.4\u003c/span\u003e Þa cwæð he "],[102426,"alyfð restedagum wel to donne hweþer ðe yfele, sawla gehælan, hweþer ðe forspillan; "],[102427,"\u0026 hi suwodon. "],[102428,"\u003cspan class=\"citation\"\u003eWSCp MARK 3.5\u003c/span\u003e \u0026 hi besceawiende mid yrre ofer hyra heortan blindnesse geunret cwæð to þam men, "],[102429,"Aþene þine hand; "],[102430,"\u0026 he aþenede hi, "],[102431,"þa wearð his hand gehæled sona. "],[102432,"\u003cspan class=\"citation\"\u003eWSCp MARK 3.6\u003c/span\u003e Þa Pharisei mid Herodianiscum utgangende þeahtedon ongen hine, hu hi hine fordon mihton. "],[102433,"\u003cspan class=\"citation\"\u003eWSCp MARK 3.7\u003c/span\u003e \u0026 þa ferde se hælend to þære sæ mid his leorningcnihton, "],[102434,"\u0026 mycel menigeo him fyligde fram Galilea, \u0026 Iudea. \u003cspan class=\"citation\"\u003eWSCp MARK 3.8\u003c/span\u003e \u0026 Hierusalem, \u0026 fram Iudea \u0026 begeondan Iordane, "],[102435,"\u0026 to him com mycel menegeo ymbe Tirum \u0026 Sidone gehyrende þa ðing þe he worhte. "],[102436,"\u003cspan class=\"citation\"\u003eWSCp MARK 3.9\u003c/span\u003e \u0026 he cwæð to his cnihtum þæt hi him on scipe þenodon, for þære menigu þæt hi hine ne ofþrungon. "],[102437,"\u003cspan class=\"citation\"\u003eWSCp MARK 3.10\u003c/span\u003e Soþlice manega he gehælde, swa þæt hi æthrinon his, "],[102438,"\u0026 swa fela swa untrumnessa. \u003cspan class=\"citation\"\u003eWSCp MARK 3.11\u003c/span\u003e \u0026 unclæne gastas hæfdon; þa hi hine gesawon, hi toforan him astrehton, \u0026 þus cweðende clypedon, "],[102439,"þu eart Godes sunu. "],[102440,"\u003cspan class=\"citation\"\u003eWSCp MARK 3.12\u003c/span\u003e \u0026 he him swyðe forbead, þæt hi hine ne geswutelodon. "],[102441,"\u003cspan class=\"citation\"\u003eWSCp MARK 3.13\u003c/span\u003e \u0026 on anne munt he ferde \u0026 to him geclypode þa ðe he wolde "],[102442,"\u0026 hi to him comon. "],[102443,"\u003cspan class=\"citation\"\u003eWSCp MARK 3.14\u003c/span\u003e \u0026 he dyde þæt hi twelfe mid him wæron, "],[102444,"\u0026 he hi asende godspell to bodigenne. "],[102445,"\u003cspan class=\"citation\"\u003eWSCp MARK 3.15\u003c/span\u003e \u0026 he him anweald sealde untrumnessa to hælanne, \u0026 deofolseocnessa ut to adrifanne. "],[102446,"\u003cspan class=\"citation\"\u003eWSCp MARK 3.16\u003c/span\u003e \u0026 he nemde Simon Petrum. "],[102447,"\u003cspan class=\"citation\"\u003eWSCp MARK 3.17\u003c/span\u003e \u0026 Iacobum Zebedei, \u0026 Iohannem his broðor, \u0026 him naman onsette Boaneries, þæt is ðunres bearn. \u003cspan class=\"citation\"\u003eWSCp MARK 3.18\u003c/span\u003e \u0026 Andream, \u0026 Philippum, \u0026 Bartholomeum \u0026 Thomam, \u0026 Iacobum Alphei, \u0026 Taddeum, \u0026 Simonem Chananeum. \u003cspan class=\"citation\"\u003eWSCp MARK 3.19\u003c/span\u003e \u0026 Iudam Scarioth, se hine sealde. "],[102448,"\u003cspan class=\"citation\"\u003eWSCp MARK 3.20\u003c/span\u003e \u0026 eft him to com swa micel menigu þæt hi næfdon hlaf to etanne. "],[102449,"\u003cspan class=\"citation\"\u003eWSCp MARK 3.21\u003c/span\u003e \u0026 þa hi hine gehyrdon hi ferdon þæt hi hine namon \u0026 þus cwædon, "],[102450,"Soðlice he is on hatheortnesse gewend. "],[102451,"\u003cspan class=\"citation\"\u003eWSCp MARK 3.22\u003c/span\u003e \u0026 þa boceras þe wendon fram Hierusalem cwædon, "],[102452,"Soþlice he hæfð Beelzebub "],[102453,"\u0026 on deofla ealdre he deofulseocnessa ut adrifð. "],[102454,"\u003cspan class=\"citation\"\u003eWSCp MARK 3.23\u003c/span\u003e \u0026 he hi togædere geclypode \u0026 on bigspellum him to cwæð, "],[102455,"Hu mæg Satanas Satanan ut adrifan? "],[102456,"\u003cspan class=\"citation\"\u003eWSCp MARK 3.24\u003c/span\u003e \u0026 gif his rice on him sylfum bið todæled, hu mæg hit standan? "],[102457,"\u003cspan class=\"citation\"\u003eWSCp MARK 3.25\u003c/span\u003e \u0026 gif þæt hus ofer hit sylf ys todæled, hu mæg hit standan? "],[102458,"\u003cspan class=\"citation\"\u003eWSCp MARK 3.26\u003c/span\u003e \u0026 gif Satanas winð ongen hine sylfne he bið todæled "],[102459,"\u0026 he standan ne mæg ac hæfð ende. "],[102460,"\u003cspan class=\"citation\"\u003eWSCp MARK 3.27\u003c/span\u003e Ne mæg man þone strangan his æhta \u0026 his fatu bereafian \u0026 on his hus gan, buton man þone strangan ærest gebinde, \u0026 þonne his hus reafige. "],[102461,"\u003cspan class=\"citation\"\u003eWSCp MARK 3.28\u003c/span\u003e Soðlice ic eow secge þæt ealle synna synd manna bearnum forgyfene, \u0026 bysmorunga þam ðe hi bysmeriað. "],[102462,"\u003cspan class=\"citation\"\u003eWSCp MARK 3.29\u003c/span\u003e Soþlice ic eow secge, "],[102463,"se þe ðone halgan gast bysmerað, se næfð on ecnysse forgyfenesse, ac bið eces gyltes scyldig. "],[102464,"\u003cspan class=\"citation\"\u003eWSCp MARK 3.30\u003c/span\u003e Forþam þe hi cwædon "],[102465,"he hæfð unclænne gast. "],[102466,"\u003cspan class=\"citation\"\u003eWSCp MARK 3.31\u003c/span\u003e Þa com to him his modor \u0026 his gebroðra, \u0026 þarute stodon \u0026 to him sendon, \u0026 to him clypedon. "],[102467,"\u003cspan class=\"citation\"\u003eWSCp MARK 3.32\u003c/span\u003e \u0026 mycel menigu ymb hine sæt and to him cwædon, "],[102468,"her is þin modor \u0026 þine gebroðra ute \u0026 secaþ þe. "],[102469,"\u003cspan class=\"citation\"\u003eWSCp MARK 3.33\u003c/span\u003e He þa him andswarode \u0026 cwæð, "],[102470,"hwylc is min modor \u0026 mine gebroþru? "],[102471,"\u003cspan class=\"citation\"\u003eWSCp MARK 3.34\u003c/span\u003e \u0026 he cwæþ ða behealdende þe him abuton sæton, "],[102472,"her is min modor \u0026 mine gebroðru. "],[102473,"\u003cspan class=\"citation\"\u003eWSCp MARK 3.35\u003c/span\u003e Soðlice se ðe deþ Godes willan, se is min modor \u0026 min broðor \u0026 swustor. "],[102474,"\u003cspan class=\"citation\"\u003eWSCp MARK 4.1\u003c/span\u003e \u0026 eft he ongan hi æt þære sæ læran, "],[102475,"\u0026 him wæs mycel menegu togegaderod, swa þæt he on scip eode, \u0026 on þære sæ wæs, \u0026 eall seo menegu ymbe þa sæ wæron on lande. "]]