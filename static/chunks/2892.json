[["torot:20180323:supr:170923","и҅ веселие ю҄ности не движе сꙙ вь҆ н҄емъ николиже· и҅ мꙙтежꙿ грѣховънꙑи҅хъ страстии҆· дѣи҅ствоуѭ҄штиꙗ҆ присно въ ю҄нꙑи҅хъ· "],["torot:20180323:supr:170926","и҅ тако кротъкъ бѣа҅ше и҅ сь҆мѣренъ срь҆дꙿцемъ· ꙗ҅коже дивити сꙙ вь҆сѣмъ· ꙁърꙙштии҅мъ ѥ҅го· како бес прѣдаꙿнь҆ꙗ҆ не о҅тъ о҄учень҆ꙗ҆ и҅нѣхъ· въложи въ своѭ҄ дш꙯ѫ· вь҆сѫ ꙗ҅коже решти кротость҆· "],["torot:20180323:supr:170932","о҅ томь҆ бо лѣпо ѥ҅стъ глаголати· ѥ҅же ѡ҄ мѡ҄ӱсии҆ писаноѥ҆· ꙗ҅ко кротъкъ бѣа҅ше паче вь҆сѣхъ чловѣкъ· и҅же подъ небесемъ· и҅ ѥ҅же о҅тъ б꙯а реченоѥ҆· "],["torot:20180323:supr:170937","на кого приꙁь҆рѫ нъ на кротъкааго и҅ млъчаливааго и҅ трепештѫштааго мои҅хъ словесъ· "],["torot:20180323:supr:170938","тъ бо даръ ꙗ҅коже въ и҅стинѫ благъ· богови приноситъ сꙙ о҅тъ свободънꙑѧ дш꙯ꙙ· "],["torot:20180323:supr:170940","нѣстъ добротꙑ лѣпѣи҅шꙙ того· въ всѣхъ дх꙯овънꙑи҅хъ и҅сꙿправьѥ҅нии҅хъ· "],["torot:20180323:supr:189447","ꙗ҅коже бо паче вь҆сѣхъ стоудь҆нꙑи҅хꙿ дѣлъ· величань҆ꙗ гноушаатъ сꙙ б꙯ъ· тако паче вь҆сего благааго житиꙗ҅· о҄угодно б꙯ви кротость҆· пон҄еже и҅ неправь҆днꙑи҆ кнꙙꙁь҆· величань҆ꙗ҆ ради о҅тъпаде· чина небеснꙑи҅хъ силъ· "],["torot:20180323:supr:170949","ненависть҆нъ б꙯ви плодъ въꙁгръдѣнь҆ꙗ҆· и҅мꙿже и҅ въскорѣ и҅матꙿ падень҆ѥ҆ ѥ҅же на пагоубѫ· "],["torot:20180323:supr:170951","Писано бо ѥ҅стъ "],["torot:20180323:supr:172607","мрьꙁость҆ гв꙯и вь҆сь҆ величавꙑи҆· "],["torot:20180323:supr:170952","и҅ того радма въ врѣмꙙ строꙗ г꙯ь нашъ вь҆сѫ о҅бави кротость҆· да побѣдитꙿ и҅ о҅сѫдитъ сь҆мѣрении҅мъ свои҅мъ вь҆ꙁнесень҆ѥ҆· ѥ҅же бѣ кнꙙꙁъ вѣка сего вражь҆скꙑ въсхꙑтилъ себѣ· "],["torot:20180323:supr:170955","красна о҄убо и҅ прѣдобра проо҅браꙁовань҆ꙗ҆· любꙙштааго троудъ ст꙯ааго сего· о҄угаждаѭ҄штаꙿго бв꙯и кротостиѭ҄· начь҆нъшаа҅го пѫть҆ правь҆дꙑ· "],["torot:20180323:supr:170959","По тѣлоу же хоудъ бѣа҅ше въꙁдрастомъ· паче многꙑи҅хъ· "],["torot:20180323:supr:170961","расмаштраѭ҄ бо· не о҅ставити ми того беспомꙙновень҆ꙗ҆· "],["torot:20180323:supr:170963","е҅уагꙿг҄елии҅ско бо писань҆ѥ҆ глагол҄етъ· мала бꙑвъша ꙁакꙿхеа҆ по въꙁдрастоу· "],["torot:20180323:supr:211411","а҅ и҅ ꙗ҅вь҆ꙗ҆ѧ҆ величь҆ство вол҄ꙙ· старѣи҅шинꙑ и҅ꙁꙙштъничъска· "],["torot:20180323:supr:170967","да колицѣмъ паче подобаа҅ше и҅ мьнѣ· ꙗ҅вити въ съповѣдании томь҆· само то не стоуждемоу сѫштоу· съписании дх꙯овънꙑи҅ми двіжемоу решти· обраꙁа въꙁдрастъ· о҅тъ н҄ихъ и҅меноуѥмааго· "],["torot:20180323:supr:170973","речетъ кто любо тънъчаѥ видꙙ· а҅бьѥ҆ томоу иꙁвѣштаноу бꙑти· ѥ҅гда величиѥ҆ силꙑ бж꙯иѧ а҅вѣ хоштетъ бꙑти· ꙗ҅ко не вь҆ величъствѣ тѣлесъ· и҅ли въ въꙁдрастѣ тѣлесъ лишенꙑи҅хꙿ· въсѣлꙗѥ҅тъ сꙙ бж꙯иꙗ благодѣть҆· нъ въ дш꙯ꙙ въдвараѥ҅тъ сꙙ· любьвиѭ҄ приближаѭ҄штии҅хъ сꙙ ѥ҅мъ· "],["torot:20180323:supr:170981","не бо и҅ вь великаа тѣлеса въдварати сꙙ лоучаѥ҅тъ· "],["torot:20180323:supr:170982","и҅ сь҆вѣдѣтел҄ьствоуѥ҅тъ реченоѥ҆ самоуи҅л҄емъ· "],["torot:20180323:supr:170983","не вь҆нимаи добротѣ· ни вꙑсотѣ въꙁдраста ѥ҅го· ꙗ҅ко о҄уничꙿжихъ ѥ҅го· "],["torot:20180323:supr:170986","и҅ пакꙑ· "],["torot:20180323:supr:189704","и҅ пакꙑ не благоволитъ г꙯ь въ къкъню мѫжь҆скоу· "],["torot:20180323:supr:170988","и҅ да не хвалитъ сꙙ силънꙑи҆ въ крѣпости своѥ҅и҆· "],["torot:20180323:supr:170989","҅И дауи҅да ради реченоѥ҆· ꙗ҅ко "],["torot:20180323:supr:189705","малъ о҅ставь҆ѥ҅нъ бꙑ пасти о҅вьцꙙ· "],["torot:20180323:supr:172612","рече бо и҅ б꙯ъ "],["torot:20180323:supr:172611","о҅брѣтохъ мѫжа по срь҆дьцоу моѥ҅моу· "],["torot:20180323:supr:170992","да нѣ ничтоже дивꙿно· а҅ште и҅ блаженꙑи҅ сь вь҆ꙁдрастомъ хоудъ бѣ· дш꙯еѭ҄ же великꙿ о҅ любꙿви бж꙯ии҆· "],["torot:20180323:supr:170995","о҅тъ млада бо въꙁдраста кротость҆ вь҆ н҄емъ ꙗ҅ви сꙙ по реченоуо҄умоу о҄уже· "],["torot:20180323:supr:170996","҅И бꙑвъ· е꙯ї· лѣтъ· сиротоѭ҄ о҅тъ родител҄ь о҅ставь҆ѥ҅нъ бꙑстъ· "],["torot:20180323:supr:171000","то же полоучивъ· о҅кꙑ вешти многодѣтѣль҆нѣ ѥ҅моу съдѣланѣ· и҅ двь҆рь҆мъ о҅твръꙁъшамъ сꙙ ѥ҅мꙋ· на дѣло доуховь҆ноѥ҆· о҅тъ многа жꙙданааго ѥ҅моу· о҅ставивъ о҅ставь҆ѥ҅наа ѥ҅моу вь҆са о҅тъ родител҄ь· ни о ѥ҅дномь҆ и҅хъ никакоже сꙙ попече· ни вь҆спꙙть҆ сꙙ въꙁврати· "],["torot:20180323:supr:172614","нъ въ поустꙑн҄ѫ течаа҅ше· и҅мꙑ въ дш꙯и о҅тꙿ г꙯а реченоѥ· ѥ҅же "],["torot:20180323:supr:189448","никтоже въꙁложивъ рѫкѫ на рало· и҅ вь҆ꙁвративъ сꙙ вь҆спꙙть҆· о҄управь҆ѥ҅нъ бѫдетъ въ цѣсарь҆ство бж꙯иѥ҆· "],["torot:20180323:supr:171013","да тоѭ҄ сь҆вѣстиѭ҄· ꙁаповѣдемъ господьнꙗмъ самъ сꙙ въдавъ· и҅ꙁиде блаженꙑи҆ и҅ꙁ домоу о҅ц꙯а своѥ҅го· по о҅статии ѥ҅моу сироу· не о҅бративъ сꙙ вь҆спꙙть҆· и҅ли и҅мѣниѥ своѥ желаѧ҆· о҄устроити по коѥмоу лоубо о҅браꙁоу· "],["torot:20180323:supr:171020","и҅ꙁиде же паче ꙗ҅коже правꙑи пѫть҆ велитъ е҅уа҅гг҄елиѧ҆· по реченоуо҄умоу о҅тъ а҅постолъ· "],["torot:20180323:supr:171022","се вса о҅ставихомъ и҆ вь҆слѣдовахомъ тебѣ· "],["torot:20180323:supr:171023","и҅сходꙙ же и҅ꙁ домоу родител҄ь свои҅хъ· ни хлѣба вь҆ꙁꙙти въсхотѣ· понѣ вь҆ ѥ҅динъ дь҆нь довь҆лѣѭ҄штъ на пиштѫ· "],["torot:20180323:supr:171026","слꙑшалъ бо бѣа҅ше реченоѥ҆ о҅тъ г꙯а· "],["torot:20180323:supr:171027","не пꙿцѣте сꙙ о҄утрѣшь҆н҄ии҅мъ· "],["torot:20180323:supr:171028","тѣмже ꙁади повръже вь҆сѫ печаль҆· да не брѣмене тꙙжъка носитъ по ꙁаконоу· "],["torot:20180323:supr:171030","Хотꙙ же ходити многовлънънꙑи҅мъ пѫть҆мь҆ поустꙑн҄ьнꙑи҅хъ· и҅ бꙑвъ въ ѫ҅трь҆н҄ии҆ поустꙑн҄и ст꙯ꙑи а҅нина· о҅брѣте прѣподобь҆на нѣкоѥ҅го въ манастꙑри живѫшта· и҅же и памꙙти благꙑ достои҅нъ ѥ҅стъ· каи҅ю҄на и҅менемь҆· живѫшта въꙁдръжании҅мъ великомъ и҅ ништетоѭ҄· тъчь҆ѭ҄ бв꙯и· "],["torot:20180323:supr:171037","и҅ вь҆лѣꙁъ к н҄емоу ничсоже не о҅брѣте· нъ тъчь҆ѭ҄ вь҆ н҄емже ѥ҅моу бѣа҅ше тѣло о҅дѣно· "],["torot:20180323:supr:171039","о҄угодно же си роꙁмꙑсливъ о҅ житии҆ ст꙯аа҅го· и҅ о҅ и҅ночь҆ствѣ· молитвѫ к н҄емꙋ сътвори· приѧ҅тоу бꙑти о҅ть҆ н҄его· "],["torot:20180323:supr:171043","о҅нъ же прии҅мъ ѥ҅го о҅гласи ѥ҅го словесꙑ дх꙯овънꙑи҅ми· "],["torot:20180323:supr:171044","и҅ бѣаста о҅ба на многа лѣта тъчноѥ҆ въꙁдръжаниѥ дръжꙙшта· "],["torot:20180323:supr:171045","бѣа҅ше же ѥ҅гда а҅лчъбоѭ҄ многоѭ҄ себе соушаста· "],["torot:20180323:supr:186153","и҅ бѣа҅ше пакꙑ ѥ҅гда лишении҅мъ хлѣба· многꙑ дьни беꙁъ ꙗ҅ди прѣбꙑваста ꙗ҅коже въ поустꙑн҄и· "],["torot:20180323:supr:171048","многашди же вь҆сѫ а҅лчь҆бѫ м꙯ днии҆· любь҆ꙁно беꙁъ ꙗ҅ди и҅ питиꙗ прѣбꙑвааста· и҅ въ толицѣ о҄удрѫчении тѣла и҅ скѫдости и҅ꙁдрꙙдънꙑи҅хъ· а҅кꙑ на трепеꙁѣ цѣсарь҆стѣи҆ веселꙙшта сꙙ прѣбꙑваа҅ста· "],["torot:20180323:supr:171052","Водꙑ же о҄у н҄ею҄ бъхꙿма не бѣа҅ше· нъ о҅тъ рѣкꙑ е҅фрата ношаа҅ста· сѫштоу о҅ть҆ н҄ею҄ вь҆ дал҄ꙙ пꙙти или четꙑрь пьпь҆риштъ· ѥ҅дꙿноѭ҄ на многꙑ дь҆ни· ꙗ҅ко не вꙿсегда и҅ма того трѣбовати· "],["torot:20180323:supr:171057","по малоу бо пиꙗ҅ста противѫ хоудѣи пишти своѥ҅и҆· "],["torot:20180323:supr:171058","По мноꙁѣхъ же лѣтѣхъ прѣбꙑвань҆ꙗ и҅ма въкоупѣ· и҅ сиꙗ҅нь҆ꙗ въ житии҆· по бол҄ьшеѥ въꙁдръжаниѥ҅ ѧ҅ сꙙ блаженꙑи а҅нина҆· прѣвъсходꙙштеѥ своѥ҅го о҄учителꙗ· а҅лчьбѣ и҅ многоу пѣтию҄ непрѣстанꙿноуо҄умоу· въдавъ себе и҅ о҅бноштъноуо҄умоу стоꙗ҅ꙿнь҆ю҄· и҅ все просто решти ѥ҅же о҅ боꙁѣ проходꙙ съвръшень҆ѥ҆· "]]