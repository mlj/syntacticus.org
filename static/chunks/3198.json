[["torot:20180919:nov-sin:206479","такоже и скотъ помре рогатꙑи⁖ "],["torot:20180919:nov-sin:206480","том҃же лѣт҃ ходи аркадъ кꙑѥвѹ ставитъ сѧ епс҃пмь. "],["torot:20180919:nov-sin:206481","и поставленъ бꙑс҃. ѿ митрополита костѧнтина. "],["torot:20180919:nov-sin:206483","и приде въ новъгородъ. мс҃цѧ. септб҃ѧ. въ .г҃і. дн҃ь. на канонъ ст҃го въздвижениꙗ. "],["torot:20180919:nov-sin:206486","томьже лѣт҃. побѣди мьстиславъ изѧславиць двдв҃цѧ. изѧслав҃. и прогна ис кꙑева. "],["torot:20180919:nov-sin:206489","и позва ростислав҃. стръꙗ своего кꙑѥвѹ на столъ. "],["torot:20180919:nov-sin:206491","тоиже осѣни. поставиша дионїсиꙗ игѹменомь. ѹ ст҃го гергиѧ⁖ "],["torot:20180919:nov-sin:206494","въ лѣт҃ .҂ѕ҃.х҃.ѯ҃з. иде мьстислав҃. кꙑевѹ. и седѣ кꙑевѣ на столѣ. "],["torot:20180919:nov-sin:206497","в тож҃ лѣ҃т. прѣстави сѧ костѧнтїнъ митрополитъ рѹсьскꙑи цьрниговѣ⁖ "],["torot:20180919:nov-sin:206499","въ лѣт҃ ҂ѕ҃. х҃. ѯ҃и. приꙗша новгородьци. ростиславицѧ ст҃ослав҃. и поправиша и въ ладогѹ. "],["torot:20180919:nov-sin:206503","а кнѧгꙑню въпѹстиша въ манастꙑрь ст҃ꙑꙗ варварꙑ "],["torot:20180919:nov-sin:207221","а дѹжинѹ ѥго въ погрѣбъ въсажаша. "],["torot:20180919:nov-sin:206504","и въвѣдоша мьстислава ростиславицѧ вънѹка гюргева. мс҃цѧ июнѧ. въ .к҃а. "],["torot:20180919:nov-sin:206507","тоиже зимѣ. въдаша посадницьство нѣжатѣ. "],["torot:20180919:nov-sin:207223","и ведоша ст҃ослав҃. въ ладогѹ. и ѿтолѣ бежа въ смолньскъ. "],["torot:20180919:nov-sin:206512","томьж҃ лѣт҃ на зимѹ. побѣди ростислав҃. изѧслава. двд҃вицѧ. ѹ бѣлагорода. "],["torot:20180919:nov-sin:206515","и самого ѹбиша. и множьство половьць паде⁖ "],["torot:20180919:nov-sin:206517","въ лѣт҃ .҂ѕ҃.х҃.ѯ҃ѳ. ѹлади сѧ ростїслав҃. съ андрѣемь. о новъгородъ. "],["torot:20180919:nov-sin:206521","и вꙑвѣдоста мьстислава гюргевъ вънѹкъ. седевъшю емѹ годъ до года без недѣлѣ. "],["torot:20180919:nov-sin:206523","а ст҃ослава въвѣдоша опѧть на всѣи воли его. септб҃ѧ. въ .ки҃. "],["torot:20180919:nov-sin:206525","тъгда ж҃ отѧшѧ посадницьство ѹ нѣжате. а захарии даша. "],["torot:20180919:nov-sin:206527","томьж҃ лѣт҃ стоꙗ всѣ лѣт҃ ведромь. и пригорѣ всѣ жито. "],["torot:20180919:nov-sin:206529","а на осѣнь ѹби всю ꙗрь морозъ. "],["torot:20180919:nov-sin:206530","ѥще же за грѣхꙑ наша. не то зло остави сѧ. "],["torot:20180919:nov-sin:206532","нъ пакꙑ на зимѹ ста всѧ зима тепломь. и дъжгемь. и громъ бꙑс҃. "],["torot:20180919:nov-sin:206535","и кѹплѧхомъ. кадкѹ малѹю. по .з҃. кѹнъ. "],["torot:20180919:nov-sin:206538","о велика скърбь бѧше въ людьхъ и нѹжа⁖ "],["torot:20180919:nov-sin:206539","въ лѣт҃ .҂ѕ҃.х҃.о҃. прѣстави сѧ игѹменъ олькса ст҃ꙑѧ бц҃ѧ. "],["torot:20180919:nov-sin:206541","и поставїша по немь игѹменомь мануила. "],["torot:20180919:nov-sin:206542","томьж҃ лѣт҃. ѹ ст҃го дх҃а съшьствїꙗ поставиша игѹменомь саву. "],["torot:20180919:nov-sin:206544","въ лѣт҃ .҂ѕ҃.х҃.о҃а. престави сѧ епс҃пъ новъгородьскꙑи аркадии. септб҃ѧ. въ .ѳ҃і. "],["torot:20180919:nov-sin:206547","положиша и съ чс҃тью вѣликою въ притворе ст҃ꙑѧ софиѧ⁖ "],["torot:20180919:nov-sin:206548","въ лѣт҃ .҂ѕ҃.х҃о҃в. придоша свьѥ подъ ладѹгѹ. "],["torot:20180919:nov-sin:206550","и пожьгоша ладож[а]не хоромꙑ своѧ. а сами затвори[ша] сѧ въ град҃ съ посадникомь. съ неж[а]тою. "],["torot:20180919:nov-sin:206553","а по кнз҃ѧ послаша и по новг[оро]дце. "],["torot:20180919:nov-sin:206554","они же пристѹпиша подъ [го]родъ. въ сѹб҃ "],["torot:20180919:nov-sin:207224","и не ѹспѣша ничтоже къ град҃. нъ большю ранѹ въсприꙗшѧ. "],["torot:20180919:nov-sin:206557","и ѿстѹпиша въ рѣкѹ воронаи. "],["torot:20180919:nov-sin:206558","пѧтꙑи же дн҃ь приспѣ кн҃зь ст҃ослав҃. съ новгородьци. и съ посадникомь захариею⁖ "],["torot:20180919:nov-sin:206561","и наворо[пиша] на нѧ. мс҃цѧ маиꙗ. въ .к҃и. на ст҃го еладиꙗ. въ четвьк҃. въ час҃ .е҃. дн҃и "],["torot:20180919:nov-sin:207272","и побѣдиша ꙗ бж҃иею помощью. "],["torot:20180919:nov-sin:206568","овꙑ исѣкоша. а инꙑꙗ изимаша. "],["torot:20180919:nov-sin:206570","пришли бо бѧхѹ въ полѹшестадьсѧтъ шнекъ. изьмаша .м҃г. шнекъ⁖ "],["torot:20180919:nov-sin:206572","а мало ихъ ѹбежаша и ти ѣзвьни⁖ "],["torot:20180919:nov-sin:206573","въ лѣт҃ .҂ѕ҃.х҃.о҃г. поставленъ бꙑс҃. илиꙗ архиепс҃пъ новъгородьскꙑи. ѿ митрополита .і҃ѿ. при кнз҃и рѹсьстѣмь ростислав҃. мсц҃ѧ мр҃та. въ .к҃и. на вьрьбницю. "],["torot:20180919:nov-sin:206581","и приде новѹгородѹ. мс҃цѧ маиꙗ въ .а҃і. при кн҃зи новгородьстемь ст҃ославе. а при посаднице захарии. "],["torot:20180919:nov-sin:206585","томьж҃ лѣт҃ поставиша црк҃вь ст҃ꙑꙗ црц҃ѧ шетицинїци. "],["torot:20180919:nov-sin:206586","а дрѹгѹю на городищи ст҃го николꙑ. кн҃зь ст҃ослав҃. "],["torot:20180919:nov-sin:206588","въ тож҃ лѣт҃. ходи игѹменъ дионисии съ любовью въ рѹсь. и повелено бꙑс҃ владꙑцѣ. архиепс҃пьство митрополитомь. "],["torot:20180919:nov-sin:206592","тоиже зиме бѧше сильнъ морозъ⁖ "],["torot:20180919:nov-sin:207301","въ лѣт҃ .҂ѕ҃.х҃.о҃д. престави сѧ митрополитъ. і҃ѡ. кꙑевѣ. "],["torot:20180919:nov-sin:208374","томьж҃. лѣт҃. заложена бꙑс҃ црк҃ꙑ камѧна ст҃го спс҃а на воротѣхъ. въ манастꙑри ст҃го георгиꙗ. "],["torot:20180919:nov-sin:207305","въ тож҃ лѣт҃ на зимѹ. приде ростиславъ. ис кꙑѥва на лѹкꙑ. "],["torot:20180919:nov-sin:207308","и позва новгородьце на порѧдъ. огнищане. гридь. кѹпьце. вѧчьшее. "],["torot:20180919:nov-sin:207309","и тѹ сѧ разболе самъ. "],["torot:20180919:nov-sin:207310","и вороти сѧ опѧть. "],["torot:20180919:nov-sin:207311","и престави сѧ на пѹти. "],["torot:20180919:nov-sin:207312","и везоша и кꙑевѹ. "],["torot:20180919:nov-sin:207313","и положиша и о ст҃го федора. "],["torot:20180919:nov-sin:207314","въ .лѣт҃ .҂ѕ҃.х҃.о҃е. седе мьстислав҃. изѧславиць. кꙑевѣ на столѣ. "],["torot:20180919:nov-sin:207317","на тѹж҃ веснѹ. заложи съдко сꙑтиниць. црк҃вь камѧнѹ ст҃ѹю мчнк҃ѹ бориса и глѣба. при кн҃зи ст҃ославе. ростиславици. пра архиепс҃пѣ илии. "],["torot:20180919:nov-sin:207322","въ тож҃ лѣт҃ приде костѧнтинъ митрополититъ въ рѹсь. "],["torot:20180919:nov-sin:207323","въ тож҃ лѣт҃. вꙑиде кнз҃ь ст҃ославъ из новагорода на лѹкꙑ. "],["torot:20180919:nov-sin:207325","и присла въ новъгородъ. ꙗко "],["torot:20180919:nov-sin:208901","не хоцю ѹ васъ кнѧжити. "],["torot:20180919:nov-sin:207327","новгородьци же цѣловавъше ст҃ѹю бц҃ю. ꙗко не хоцемъ его. идоша прогнатъ его съ лѹкъ. "],["torot:20180919:nov-sin:207330","онъ же ѹслꙑшавъ оже идѹть на нь. иде торопьцю. "],["torot:20180919:nov-sin:207332","а новгородьци послаша въ рꙋ къ мьстиславѹ. по сн҃ъ. "],["torot:20180919:nov-sin:207334","ст҃ославъ же иде на вългѹ. "],["torot:20180919:nov-sin:207335","и въда емѹ анъдреи помоць. "],["torot:20180919:nov-sin:207336","и пожьже новꙑи търгъ. "],["torot:20180919:nov-sin:207337","а новотържьци ѿстѹпиша къ новѹгородѹ. "],["torot:20180919:nov-sin:207338","и много пакости творѧше домомъ ихъ. "],["torot:20180919:nov-sin:207339","и села ихъ потрати. "],["torot:20180919:nov-sin:207340","а брат҃ его романъ и мьстиславъ. пожьгоста лѹкꙑ. "],["torot:20180919:nov-sin:207342","а лѹцѧне ѹстерегосша сѧ и ѿступиша они въ городъ. а ини пльсковѹ. "],["torot:20180919:nov-sin:207344","и съложиша сѧ на новъгородъ. андрѣи съ смолнѧнꙑ. и съ полоцѧнꙑ. "],["torot:20180919:nov-sin:207347","и пѹти заѧша. "],["torot:20180919:nov-sin:207348","и сълꙑ изьмаша новгородьскꙑꙗ. вьсьде. вести не дадѹце. кꙑевѹ къ мьстиславѹ. а ст҃ослав҃ силою местѧце въ городъ. а то слово рекѹще. "],["torot:20180919:nov-sin:207353","нѣтѹ вамъ кнз҃ѧ иного развѣ ст҃ослав҃. "],["torot:20180919:nov-sin:207354","новгородьци же того не бережахѹ. "],["torot:20180919:nov-sin:207355","и ѹбиша захарию посадника. и неревина. и несдѹ. бирицѧ. ꙗко творѧхѹть е переветъ дрьжаще къ ст҃ослав҃. "],["torot:20180919:nov-sin:207359","и налезоша собе пѹть на вѧцька. и на володѧрѧ. "],["torot:20180919:nov-sin:207361","и иде даньславъ лазѹтиниць. съ дрѹжиною. кꙑевѹ къ мьстиславѹ по сн҃ъ. "],["torot:20180919:nov-sin:207364","а ст҃ославъ приде съ сѹждалци. и съ брат҃ма и съ смолнѧнꙑ. и съ полоцанꙑ къ рѹсѣ. "],["torot:20180919:nov-sin:207367","идоша новъгородьци съ ѧкѹномь противѹ ихъ. "],["torot:20180919:nov-sin:207368","они же не дошедъшедъше воротиша сѧ. "],["torot:20180919:nov-sin:207369","не ѹспѣша бо ничтоже. "],["torot:20180919:nov-sin:207370","тъгда же даша посадницьство ꙗкѹнови. "],["torot:20180919:nov-sin:207371","и сѣдеша новъгородци бес кнѧзѧ. ѿ сменѧ дн҃і до велика дн҃и о ѧкѹнѣ. жьдѹче ѿ мьстислава сн҃а. "],["torot:20180919:nov-sin:207374","на тѹж҃ зимѹ ходи мьстислав҃. на половьце и победи е. "]]