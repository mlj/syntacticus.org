[["torot:20180919:sergrad:198361","твердѣишаѧ ѹбо и ст҃ѣишаѧ она дш҃а несѹмѣнно претерпѣ безъ приближенїѧ всѧкого лица чл҃ча. "],["torot:20180919:sergrad:198065","ис꙽правлѧѧ хранѧше ѹставъ правила иноческаго непорочно непотъкновенно ѹбо и незазорно. "],["torot:20180919:sergrad:198066","кыи ѹбо ѹмъ или которыи ꙗзыкъ желанїѧ и началныѧ первыѧ теплоты и люб꙽ви того ꙗже къ бг҃ѹ о таиных добродѣтели его ис꙽правленїѧ. како доѹмѣет. или может повѣдати. или писанїю ꙗвлено предати. еже того ѹединенїе и дръзновенїе и стенанїе прошенїе. и всегдашнее моленїе еже прсно къ бг҃ѹ приношаше слезы теплыѧ плаканїѧ дш҃евнаѧ. воздыханїѧ срдчнаѧ. бдѣнїѧ повсенощнаѧ. пѣнїѧ трезвеннаѧ. мл҃твы непрестанныѧ. стоѧнїѧ несѣдалнаѧ. чтенїѧ прилѣжнаѧ. колѣнопокланѧнїѧ частаѧ. алканїѧ жаданїѧ. на земли леганїѧ. нищета дх҃овнаѧ. всего скѹдота. всего недостат꙽кы. "],["torot:20180919:sergrad:198084","что помѧни того нѣс. "],["torot:20180919:sergrad:198085","к сим꙽ же и всѣми бесовьскыѧ рати. видимыѧ и невидимыѧ брани. борьбы съплетенїѧ. дѣмоньскаѧ с꙽трахованїѧ. дїѧвольскаѧ мечтанїѧ. пѹстыннаѧ с꙽трашилища. неначаемых бѣд ожиданїе. з꙽вѣринаѧ натеченїѧ. и тѣх свѣрѣпаѧ ѹс꙽тремленїѧ. "],["torot:20180919:sergrad:198094","и еще надо всѣми сими. и по сих еже нес꙽трашливѹ быти емѹ дш҃ею и небоꙗзнивѹ сердцемъ. ниже ѹжасати сѧ ѹмѡмъ к꙽ таковымъ вражїѧмъ кознем и лютымъ прилогомъ ж и начинанем. "],["torot:20180919:sergrad:198097","мнѡѕи бо тогда з꙽вѣрїе часто нахожаху на нь. "],["torot:20180919:sergrad:198098","не токмо в нощи но и во дн҃и бѧхѹ ж ѕвѣрїе "],["torot:20180919:sergrad:198363","стада волковъ. выюще и ревѹще. "],["torot:20180919:sergrad:198100","иногда же и медвѣди. "],["torot:20180919:sergrad:198101","препдбныи же сергїи аще и в малѣ ѹс꙽траше сѧ ꙗко чл҃къ. но ѡбаче мл҃твѹ прилѣжно къ бг҃ѹ простираше. "],["torot:20180919:sergrad:198103","и тою паче воѡрѹжаше сѧ и тако млстїю бж҃їею пребыс ѿ них невреженъ. "],["torot:20180919:sergrad:198104","ѕвѣрїе ѹбо ѿхожахѹ ѿ него. а пакости емѹ ни единыѧ несотвор꙽ше. "],["torot:20180919:sergrad:198106","егда бо начинаше исперва състроити сѧ мѣсто то. тогда прпдбныи сергїи мнѡга ѡзлобленїѧ и скорби претерпѣ. ѿ бесов꙽ же и ѿ ѕвѣрїи и гадъ. "],["torot:20180919:sergrad:198109","но ничтож ѿ них не прикоснѹ сѧ ни вреди его. "],["torot:20180919:sergrad:198110","блгдть бо бж҃їѧ соблюдаше его. "],["torot:20180919:sergrad:198111","и никто же да не дивит сѧ о семъ свѣдыи по истинѣ ꙗко бг҃ѹ живѹщꙋ въ чл҃цѣ. и дх҃ѹ ст҃омѹ в немъ почивающѹ. всѧ емѹ покарѧют сѧ. ꙗкоже древле адамѹ первозданномѹ преже престѹпленїѧ заповѣди гн҃ѧ. "],["torot:20180919:sergrad:198115","единаче ж егда емꙋ живѹщꙋ едіному в꙽ пꙋстыни. "],["torot:20180919:sergrad:198117","\u003cspan class=\"citation\"\u003eSergij of Radonezh 12\u003c/span\u003e ѡ прогнанїи бесовъ мл҃твами ст҃агѡ. "],["torot:20180919:sergrad:198118","во единъ ѹбо ѿ дн҃їи прпдбныи сергии в нощи вниде въ цр҃ковь хотѧ пѣти заѹтренюю. "],["torot:20180919:sergrad:198119","и внегда начен꙽шѹ емѹ пѣнїе. внезаапѹ стена ц҃рьковнаѧ разстѹпи сѧ. "],["torot:20180919:sergrad:198121","и се дїѧволъ ѡчивѣсть вниде съ мнѡжес꙽твом вои бесовьских. акы не входѧи дверми ꙗко тать и разбоиникъ. "],["torot:20180919:sergrad:198123","ꙗви же сѧ емѹ сице "],["torot:20180919:sergrad:198364","бѧхѹ во ѡдежах и в꙽ шапках литовьских ос꙽троверхих. "],["torot:20180919:sergrad:198124","но ѹстремиша сѧ на бл҃женнаго. хотѧща разорити цр҃ковь и мѣсто изъ основанїѧ. а на бл҃женнаго зѹбы с꙽крегчюще и грозѧще емѹ и ѹс꙽трашающе его хотѧще ѹбити его. и гл҃юще емѹ "],["torot:20180919:sergrad:198366","избежи "],["torot:20180919:sergrad:198365","изыди ѿсюдꙋ. "],["torot:20180919:sergrad:198128","и к томѹ не живи здѣ на мѣсте семъ "],["torot:20180919:sergrad:198367","не бо мы наидохом на тѧ. но паче ты нашелъ еси на нас. "],["torot:20180919:sergrad:198130","аще ли не избѣжиши ѿсюдꙋ. то расторъгнем꙽ тѧ и ѹмреши в рѹках наших. и к томѹ не живъ бѹдеши. "],["torot:20180919:sergrad:198133","и ѡбычаи бо есть дїѧволѹ и его гор꙽дости. "],["torot:20180919:sergrad:198134","едга начнет на кого похвалѧти сѧ или грозити сѧ. тогда хощет и землю потребити и море ис꙽сѹшити. а не имѣѧ власти ни над свинїѧми. "],["torot:20180919:sergrad:198137","прпдбныи же сергїи воѡрѹжив꙽ сѧ мл҃твою еже къ бг҃ѹ и нача гл҃ати. "],["torot:20180919:sergrad:198138","бж҃е кто ѹподобит сѧ тебѣ "],["torot:20180919:sergrad:198451","не премол꙽чи ни ѹкроти бж҃е. "],["torot:20180919:sergrad:198139","ꙗко се врази твои возшѹмѣша. "],["torot:20180919:sergrad:198140","и паки реч "],["torot:20180919:sergrad:198452","да воскрснет бг҃ъ и разыдꙋт сѧ враѕи его и да бѣжат ѿ лица его вси ненавидѧщеи его. "],["torot:20180919:sergrad:198141","ꙗко исчезает дымъ тако да исчезнѹт. "],["torot:20180919:sergrad:198142","ꙗко тает воскъ ѿ лица огню. тако да погибнꙋт грѣшницы ѿ лица бж҃їѧ а праведницы возвеселѧт сѧ. "],["torot:20180919:sergrad:198144","и тако сергїи именем ст҃ыѧ троца. имѣѧ помощницꙋ и застꙋпницꙋ ст҃ѹю бц҃ꙋ. и во ѡрѹжїѧ мѣсто имѣѧ чстныи крстъ хв҃ъ. и порази дїѧвола акы дв҃дъ голїѧда. "],["torot:20180919:sergrad:198148","и абїе дїѧволъ с꙽ бѣсы своими невидими быша. "],["torot:20180919:sergrad:198149","и вси исчезоша и без вести быша. "],["torot:20180919:sergrad:198150","прпдбныи ж велико бл҃годаренїе принесе къ бг҃ѹ. избавльшемѹ его ѿ таковыѧ бесовьскыѧ крамолы. "],["torot:20180919:sergrad:198152","не по мнѡѕех же дн҃ех егда бл҃женныи в хиже своеи. всенощнѹю свою единъ бес꙽ престани творѧше мл҃твѹ. внезапꙋ быс шѹмъ и клопот и мѧтежъ многъ и смѹщенїе и страх. не во снѣ но на ꙗвѣ. "],["torot:20180919:sergrad:198156","и се бѣси мноѕи паки наидоша на бл҃женнаго стадом бесчинно вопїюще и с꙽ прещенїемъ гл҃юще. "],["torot:20180919:sergrad:198157","ѿиди "],["torot:20180919:sergrad:198456","ѿиди ѿ мѣста сего "],["torot:20180919:sergrad:198455","что ища пришелъ еси в꙽ пѹстыню сїю. "],["torot:20180919:sergrad:198158","что хощеши обрѣсти на мѣсте семъ. "],["torot:20180919:sergrad:198159","что требꙋеши в лѣсе семъ сѣдѧ. "],["torot:20180919:sergrad:198160","жити ли здѣ начинаеши "],["torot:20180919:sergrad:198457","въскѹю здѣ водворѧеши сѧ. "],["torot:20180919:sergrad:198161","не надѣи сѧ здѣ жити. "],["torot:20180919:sergrad:198162","не к томѹ бо можеши ни часа закоснѣти "],["torot:20180919:sergrad:198458","се бо ес ꙗкож и самъ зриши. мѣсто пѹсто мѣсто без꙽годно и не проходно "],["torot:20180919:sergrad:198459","но со всѣ страны до людеи далече. и никтож ѿ чл҃къ не присѣщает здѣ. "],["torot:20180919:sergrad:198165","не боиши ли сѧ егда когда ѿ глада ѹмреши здѣ. или дѹшегꙋб꙽цы разбоиницы обрѣтше разбьют тѧ. "],["torot:20180919:sergrad:198167","се бо и звѣрїе мнози плотоꙗдци обрѣтают сѧ в пꙋстыни сеи. и волцы тѧжции выюще стадом происходѧт сюдꙋ. "],["torot:20180919:sergrad:198169","но и бѣси мнози пакостѧт злѣ. и с꙽трашилища мнѡга и всѧ грознаѧ проꙗвлѧют сѧ здѣ им꙽же нѣсть числа. "],["torot:20180919:sergrad:198171","ел꙽ма ж пѹсто ес ѿдавна мѣсто се кѹпно ж и непотребно. "],["torot:20180919:sergrad:198172","и каѧ потреба ес тебѣ. аще здѣ звѣрїе нашедше снѣдѧт тебе. или некакою иною без꙽годною безлѣпотною напрасною ѹмреши смертїю. "],["torot:20180919:sergrad:198175","но без всѧкого пожданїѧ ставъ пробежи скорѣе еже ѿ здѣ. никакоже раз꙽мышлѧѧ ни сѹмнѧ сѧ ни ѡзираѧ сѧ въспѧть сѣмо и овамо. да не тебѣ еже ѿ здѣ скорѣе проженемъ или ѹмерътвимъ. "],["torot:20180919:sergrad:198178","прпдбныи же крѣпкꙋ вѣрѹ любовь надежѹ бг҃ѹ стѧжавъ. и прилѣжнꙋ со слезами мл҃твѹ на враги творѧше. еж избавити сѧ емѹ ѿ таковаго бесовьскаго пронырьс꙽тва. "]]