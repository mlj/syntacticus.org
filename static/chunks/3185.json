[["torot:20180919:luk-koloc:141147","﻿О ИКОНѢ ПРѢЧИСТЫЯ БОГОРОДИЦЫ, ИЖЕ ОТ МОЖАЙСКУ НА КОЛОЧЕ "],["torot:20180919:luk-koloc:141201","Того же лѣта от Можайска за пятнадцать верстъ в отчине князя Ондрѣя Дмитрѣевича, внука Иванова, правнука Иванова же, праправнука Данила Московскаго, явися знамѣние в Колочи. "],["torot:20180919:luk-koloc:141148","Некий человѣкъ имѣнемъ Лука, простых людей, ратаев убогих, в последней нисщетѣ си, на некоемъ древе в нѣкоемъ мѣсте обрете икону Пречистыя Богородицы, держашу на руце Младенец Господа Бога нашего Исуса Христа. "],["torot:20180919:luk-koloc:141149","Со единыя страны иконы тоя на затворце образ Николы чюдотворца, "],["torot:20180919:luk-koloc:141202","а з другую — Илии пророка. "],["torot:20180919:luk-koloc:141150","И вземъ ю и целова с верою многою, "],["torot:20180919:luk-koloc:141203","и постави ея у нивы своея на мѣстѣ простѣ, на дрѣве. "],["torot:20180919:luk-koloc:141151","И приде инъ нѣкий человѣкъ "],["torot:20180919:luk-koloc:141204","и взять ю у него. "],["torot:20180919:luk-koloc:141152","Лука же моливъ его, дав ему хлѣб овсанъ, и взят к себе паки икону, "],["torot:20180919:luk-koloc:141205","и поиде с нѣю в дом свой. "],["torot:20180919:luk-koloc:141153","И бысть в дому его разслаблен человѣкъ лѣжаша многа леть. "],["torot:20180919:luk-koloc:141154","Лука же показа ему икону и, како наидѣ ея, "],["torot:20180919:luk-koloc:141279","и повѣда ему вса. "],["torot:20180919:luk-koloc:141155","Человѣкъ же инъ разслабленый удивися и моляшѣ Луку, да принѣсеть к нѣму икону тую; "],["torot:20180919:luk-koloc:141156","Лука же принѣсе к нѣму. "],["torot:20180919:luk-koloc:141157","Разслаблѣный же приложи чело и очи и уснѣ ко святей иконѣ Божия Матери "],["torot:20180919:luk-koloc:141208","и в той час воста весь здравъ, якоже никогдаже болев. "],["torot:20180919:luk-koloc:141158","И сие слышано бысть от всех, тамо живущих, "],["torot:20180919:luk-koloc:141211","и стекошаса мнозии, "],["torot:20180919:luk-koloc:141210","и приносоша болящия и недужныя, "],["torot:20180919:luk-koloc:141209","и вси здравии быша. "],["torot:20180919:luk-koloc:141159","И начаша приходити оттовсюду людей множество, "],["torot:20180919:luk-koloc:141214","приношаху нѣдужныя "],["torot:20180919:luk-koloc:141280","и разслабленныя изсцелѣвахуся. "],["torot:20180919:luk-koloc:141160","И многа чюдеса безсчислѣна бываху, "],["torot:20180919:luk-koloc:141215","и начаша чтити Луку вси людиѣ, "],["torot:20180919:luk-koloc:141216","якоже пророка Ильи, апостола его имѣяху в вѣликой чти и славѣ. "],["torot:20180919:luk-koloc:141161","Лука же поиде со иконою из с Колочи к Можайску. "],["torot:20180919:luk-koloc:141162","И якоже приближашася ко граду, изыде во стрѣтение князь Ондрей Дмитреевичь з боляры своими и весь град от вѣликих и до малых да иже и до сущих млѣко. "],["torot:20180919:luk-koloc:141163","И быша знамѣния и чюдеса многа от ыконы Божия Матери. "],["torot:20180919:luk-koloc:141164","Таже оттуду поиде Лука со иконою к Москвѣ, "],["torot:20180919:luk-koloc:141217","и стрѣтоша ея со крѣсты митрополит со епископы и со всем священнымъ соборомъ. Такоже и князи и княгини з детми своими, и боляре, и воеводы и вси велможии и все православное крѣстьянство множество. "],["torot:20180919:luk-koloc:141166","И быша чюдеса безсчисла многа: "],["torot:20180919:luk-koloc:141167","слѣпии прозираху, "],["torot:20180919:luk-koloc:141224","хромии хожаху, "],["torot:20180919:luk-koloc:141223","разслаблены востаху, "],["torot:20180919:luk-koloc:141222","нѣмии глаголаху, "],["torot:20180919:luk-koloc:141221","глусии слышаху, "],["torot:20180919:luk-koloc:141220","во всаком нѣдузе сущии здравии бываху. "],["torot:20180919:luk-koloc:141168","И что много глаголати, елико нѣ может умъ человечь зрещи безпрѣстани тогда бываемых тмы тмами безсчислѣных неизреченных чюдес. "],["torot:20180919:luk-koloc:141169","И хожашѣ Лука от града во град со иконою Божия Матери, "],["torot:20180919:luk-koloc:141226","и везде чюдеса безсчисленная и нѣизреченна бываху от то иконы Божия Матѣри. "],["torot:20180919:luk-koloc:141170","И вси даяху Луке: князи, и боярѣ, и вси православные крѣстьянѣ—, имѣния многа в милостиню, и в честь, и в дары, и чествоваху Луку, яко апостола. "],["torot:20180919:luk-koloc:141171","Лука же бысть отнюд простъ человекъ, яко от последних поселян, "],["torot:20180919:luk-koloc:141227","но и добродетель законную имѣющѣ в себе. "],["torot:20180919:luk-koloc:141172","И возвратися паки в первое мѣсто своею иконою с чюдотворною на Колочю и со всем своим богатством, "],["torot:20180919:luk-koloc:141228","а богатства много безсчислено собра. "],["torot:20180919:luk-koloc:141173","И постави двор себе, яко нѣкий князь, храмы светлии и вѣлици, "],["torot:20180919:luk-koloc:141229","и слуг много собра, престоящих и предтекущих ему "],["torot:20180919:luk-koloc:141230","отроков много имѣяшѣ, во утварех украшени. "],["torot:20180919:luk-koloc:141174","И трапеза его много брашна имѣеши, тучных и драгих, и пити благовонных много, "],["torot:20180919:luk-koloc:141239","и ядяшѣ и упивашѣся со и сущими его служатѣли. "],["torot:20180919:luk-koloc:141175","И на ловы ездяшѣ с ястрѣбы, и соколы, и с крѣчаты, "],["torot:20180919:luk-koloc:141242","и псов множество имѣяшѣ, "],["torot:20180919:luk-koloc:141241","и мѣдвѣди имашѣ, "],["torot:20180919:luk-koloc:141240","и сими тешашѣся. "],["torot:20180919:luk-koloc:141176","От то иконы же пречистыя Богородицы чюдеса многи бывашѣ, еяже Лука во церкви постави, создании от нѣго, идеже нынѣ манастырь стоит Колочцкий. "],["torot:20180919:luk-koloc:141177","И приходящии отовсюду одержими всакими нѣдуги, изсцелѣние приимаху. "],["torot:20180919:luk-koloc:141178","Сотвори же ся Лука напрасен и безстуден. "],["torot:20180919:luk-koloc:141179","Егда убо ловцы князя Ондрѣя Дмитрѣевича съ ястребы и соколы повѣлѣниемъ князя своего на лов выезждяху, он же соколников бияшѣ и грабяшѣ и ястрѣбы и соколы себе взимашѣ, "],["torot:20180919:luk-koloc:141244","и се ни единою, ни дважды, но многажды и всегда бывашѣ. "],["torot:20180919:luk-koloc:141180","Князь же Ондрей Дмитрѣевич тѣрпяшѣ вса сия, "],["torot:20180919:luk-koloc:141246","иногда же посылашѣ к нему, "],["torot:20180919:luk-koloc:141245","он же к нѣму жестоко и сурово отвѣщевашѣ. "],["torot:20180919:luk-koloc:141181","Князь Ондрей же Дмитрѣевичь смирѣнием и тѣрпѣнием смолчевашѣ. "],["torot:20180919:luk-koloc:141182","Та же нача ловчих княже Ондрѣевых бити и грабити, "],["torot:20180919:luk-koloc:141250","и мѣдведи и с ларми взимашѣ к себе, "],["torot:20180919:luk-koloc:141249","и с ними вѣселяшѣся и утѣшашѣся. "],["torot:20180919:luk-koloc:141183","По сем же нѣкий жестокъ был ловчей у князя Ондрѣя Дмитрѣевича, "],["torot:20180919:luk-koloc:141252","и приготовив врѣмя, и улови мѣдведя зла и люта суща "],["torot:20180919:luk-koloc:141251","и повѣлѣ его вѣсти близ двора Лукина. "],["torot:20180919:luk-koloc:141184","Лука же видев из хором своих и выидѣ сам к мѣдведю со служащими его "],["torot:20180919:luk-koloc:141254","и повѣле ловчему князе Ондрѣеву пустити его у себя во дворѣ. "],["torot:20180919:luk-koloc:141185","Ловчей же княжь Ондрѣев лукавство сотвори над Лукою: "],["torot:20180919:luk-koloc:141186","той час пусти мѣдвѣдя, "],["torot:20180919:luk-koloc:141260","и придѣ мѣдведь на Луку, "],["torot:20180919:luk-koloc:141259","а Лука не успе вскорѣ отоити, "],["torot:20180919:luk-koloc:141258","и взаша мѣдведь Луку, "],["torot:20180919:luk-koloc:141257","едва отняша Луку от мѣдведя, точию дышуща. "],["torot:20180919:luk-koloc:141187","И в той час пригна к Луке князь Ондрѣй Дмитрѣевич, "],["torot:20180919:luk-koloc:141267","и видев Луку в последних дышуща, и рѣче к нѣму: "],["torot:20180919:luk-koloc:141188","«Почто еси бесовское позорищѣ и пласание возлюбил и пьянству совокупился, "],["torot:20180919:luk-koloc:194686","како тя Богъ прославил своея Матери, пречисты Богородицы образомъ чюдотворнымъ, ты же сия ни во чтоже положи, "],["torot:20180919:luk-koloc:141269","но к нѣполезному мирскому житию сшел еси, "],["torot:20180919:luk-koloc:141268","тако тѣбе и случися». "],["torot:20180919:luk-koloc:141189","Он же плакашѣ и слѣзы точа, "],["torot:20180919:luk-koloc:141276","и моляшѣся ему, полѣзное устроити по нѣмъ. "],["torot:20180919:luk-koloc:141190","Князь же Ондрей Дмитрѣевич многим его безсчислѣным имѣниемъ на том мѣсте манастырь постави во имя Прѣчистыя Богородицы "],["torot:20180919:luk-koloc:141278","и глаголѣмыи Колочский, "],["torot:20180919:luk-koloc:141277","и чюдотворную икону Божия Матѣри в нем постави, иже чюдеса творит и до сего дни с вѣрою приходящим. "]]