[["proiel:20170214:greek-nt:7513","\u003cspan class=\"citation\"\u003eMARK 15.42\u003c/span\u003e Καὶ ἤδη ὀψίας γενομένης, ἐπεὶ ἦν παρασκευή, ὅ ἐστιν προσάββατον, \u003cspan class=\"citation\"\u003eMARK 15.43\u003c/span\u003e ἐλθὼν Ἰωσὴφ ὁ ἀπὸ Ἀριμαθαίας εὐσχήμων βουλευτής, ὃς καὶ αὐτὸς ἦν προσδεχόμενος τὴν βασιλείαν τοῦ θεοῦ, τολμήσας εἰσῆλθεν πρὸς τὸν Πειλᾶτον καὶ ᾐτήσατο τὸ σῶμα τοῦ Ἰησοῦ. "],["proiel:20170214:greek-nt:7514","\u003cspan class=\"citation\"\u003eMARK 15.44\u003c/span\u003e ὁ δὲ Πειλᾶτος ἐθαύμαζεν εἰ ἤδη τέθνηκεν, καὶ προσκαλεσάμενος τὸν κεντυρίωνα ἐπηρώτησεν αὐτὸν εἰ πάλαι ἀπέθανεν· "],["proiel:20170214:greek-nt:7515","\u003cspan class=\"citation\"\u003eMARK 15.45\u003c/span\u003e καὶ γνοὺς ἀπὸ τοῦ κεντυρίωνος ἐδωρήσατο τὸ πτῶμα τῷ Ἰωσήφ. "],["proiel:20170214:greek-nt:7516","\u003cspan class=\"citation\"\u003eMARK 15.46\u003c/span\u003e καὶ ἀγοράσας σινδόνα, καθελὼν αὐτὸν ἐνείλησεν τῇ σινδόνι καὶ κατέθηκεν αὐτὸν ἐν μνήματι ὃ ἦν λελατομημένον ἐκ πέτρας, καὶ προσεκύλισεν λίθον ἐπὶ τὴν θύραν τοῦ μνημείου. "],["proiel:20170214:greek-nt:7517","\u003cspan class=\"citation\"\u003eMARK 15.47\u003c/span\u003e ἡ δὲ Μαρία ἡ Μαγδαληνὴ καὶ Μαρία ἡ Ἰωσῆτος ἐθεώρουν ποῦ τέθειται."],["proiel:20170214:greek-nt:7518","\u003cspan class=\"citation\"\u003eMARK 16.1\u003c/span\u003e Καὶ διαγενομένου τοῦ σαββάτου Μαρία ἡ Μαγδαληνὴ καὶ Μαρία ἡ Ἰακώβου καὶ Σαλώμη ἠγόρασαν ἀρώματα, ἵνα ἐλθοῦσαι ἀλείψωσιν αὐτόν. "],["proiel:20170214:greek-nt:7519","\u003cspan class=\"citation\"\u003eMARK 16.2\u003c/span\u003e καὶ λίαν πρωῒ τῇ μιᾷ τῶν σαββάτων ἔρχονται ἐπὶ τὸ μνῆμα, ἀνατείλαντος τοῦ ἡλίου. "],["proiel:20170214:greek-nt:7520","\u003cspan class=\"citation\"\u003eMARK 16.3\u003c/span\u003e καὶ ἔλεγον πρὸς ἑαυτάς· "],["proiel:20170214:greek-nt:7521","τίς ἀποκυλίσει ἡμῖν τὸν λίθον ἐκ τῆς θύρας τοῦ μνημείου; "],["proiel:20170214:greek-nt:7522","\u003cspan class=\"citation\"\u003eMARK 16.4\u003c/span\u003e καὶ ἀναβλέψασαι θεωροῦσιν ὅτι ἀνακεκύλισται ὁ λίθος· "],["proiel:20170214:greek-nt:7523","ἦν γὰρ μέγας σφόδρα. "],["proiel:20170214:greek-nt:7524","\u003cspan class=\"citation\"\u003eMARK 16.5\u003c/span\u003e καὶ εἰσελθοῦσαι εἰς τὸ μνημεῖον εἶδον νεανίσκον καθήμενον ἐν τοῖς δεξιοῖς περιβεβλημένον στολὴν λευκήν, καὶ ἐξεθαμβήθησαν. "],["proiel:20170214:greek-nt:7525","\u003cspan class=\"citation\"\u003eMARK 16.6\u003c/span\u003e ὁ δὲ λέγει αὐταῖς· "],["proiel:20170214:greek-nt:7526","μὴ ἐκθαμβεῖσθε. "],["proiel:20170214:greek-nt:7527","Ἰησοῦν ζητεῖτε τὸν Ναζαρηνὸν τὸν ἐσταυρωμένον· "],["proiel:20170214:greek-nt:47392","ἠγέρθη, "],["proiel:20170214:greek-nt:47393","οὐκ ἔστιν ὧδε· "],["proiel:20170214:greek-nt:47394","ἴδε "],["proiel:20170214:greek-nt:47395","ὁ τόπος ὅπου ἔθηκαν αὐτόν. "],["proiel:20170214:greek-nt:47396","\u003cspan class=\"citation\"\u003eMARK 16.7\u003c/span\u003e ἀλλὰ ὑπάγετε "],["proiel:20170214:greek-nt:47397","εἴπατε τοῖς μαθηταῖς αὐτοῦ καὶ τῷ Πέτρῳ ὅτι προάγει ὑμᾶς εἰς τὴν Γαλιλαίαν· "],["proiel:20170214:greek-nt:7531","ἐκεῖ αὐτὸν ὄψεσθε, καθὼς εἶπεν ὑμῖν. "],["proiel:20170214:greek-nt:7532","\u003cspan class=\"citation\"\u003eMARK 16.8\u003c/span\u003e καὶ ἐξελθοῦσαι ἔφυγον ἀπὸ τοῦ μνημείου· "],["proiel:20170214:greek-nt:7533","εἶχεν γὰρ αὐτὰς τρόμος καὶ ἔκστασις, καὶ οὐδενὶ οὐδὲν εἶπον· "],["proiel:20170214:greek-nt:7534","ἐφοβοῦντο γάρ. "],["proiel:20170214:greek-nt:7535","\u003cspan class=\"citation\"\u003eMARK 16.9\u003c/span\u003e Ἀναστὰς δὲ πρωῒ πρώτῃ σαββάτου ἐφάνη πρῶτον Μαρίᾳ τῇ Μαγδαληνῇ, ἀφ’ ἧς ἐκβεβλήκει ἑπτὰ δαιμόνια. "],["proiel:20170214:greek-nt:7536","\u003cspan class=\"citation\"\u003eMARK 16.10\u003c/span\u003e ἐκείνη πορευθεῖσα ἀπήγγειλεν τοῖς μετ’ αὐτοῦ γενομένοις, πενθοῦσιν καὶ κλαίουσιν. "],["proiel:20170214:greek-nt:7537","\u003cspan class=\"citation\"\u003eMARK 16.11\u003c/span\u003e καὶ ἐκεῖνοι ἀκούσαντες ὅτι ζῇ καὶ ἐθεάθη ὑπ’ αὐτῆς ἠπίστησαν. "],["proiel:20170214:greek-nt:7538","\u003cspan class=\"citation\"\u003eMARK 16.12\u003c/span\u003e Μετὰ δὲ ταῦτα δυσὶν ἐξ αὐτῶν περιπατοῦσιν ἐφανερώθη ἐν ἑτέρᾳ μορφῇ, πορευομένοις εἰς ἀγρόν. "],["proiel:20170214:greek-nt:7539","\u003cspan class=\"citation\"\u003eMARK 16.13\u003c/span\u003e καὶ ἐκεῖνοι ἀπελθόντες ἀπήγγειλαν τοῖς λοιποῖς· "],["proiel:20170214:greek-nt:7540","οὐδὲ ἐκείνοις ἐπίστευσαν. "],["proiel:20170214:greek-nt:7541","\u003cspan class=\"citation\"\u003eMARK 16.14\u003c/span\u003e Ὕστερον ἀνακειμένοις αὐτοῖς τοῖς ἕνδεκα ἐφανερώθη, καὶ ὠνείδισεν τὴν ἀπιστίαν αὐτῶν καὶ σκληροκαρδίαν, ὅτι τοῖς θεασαμένοις αὐτὸν ἐγηγερμένον οὐκ ἐπίστευσαν. "],["proiel:20170214:greek-nt:7542","\u003cspan class=\"citation\"\u003eMARK 16.15\u003c/span\u003e καὶ εἶπεν αὐτοῖς· "],["proiel:20170214:greek-nt:7543","πορευθέντες εἰς τὸν κόσμον ἅπαντα κηρύξατε τὸ εὐαγγέλιον πάσῃ τῇ κτίσει. "],["proiel:20170214:greek-nt:47398","\u003cspan class=\"citation\"\u003eMARK 16.16\u003c/span\u003e ὁ πιστεύσας καὶ βαπτισθεὶς σωθήσεται, "],["proiel:20170214:greek-nt:47399","ὁ δὲ ἀπιστήσας κατακριθήσεται. "],["proiel:20170214:greek-nt:7545","\u003cspan class=\"citation\"\u003eMARK 16.17\u003c/span\u003e σημεῖα δὲ τοῖς πιστεύσασιν ταῦτα παρακολουθήσει· "],["proiel:20170214:greek-nt:47400","ἐν τῷ ὀνόματί μου δαιμόνια ἐκβαλοῦσιν, "],["proiel:20170214:greek-nt:47401","γλώσσαις λαλήσουσιν καιναῖς, "],["proiel:20170214:greek-nt:47402","\u003cspan class=\"citation\"\u003eMARK 16.18\u003c/span\u003e ὄφεις ἀροῦσιν, καὶ ἄν θανάσιμόν τι πίωσιν οὐ μὴ αὐτοὺς βλάψῃ, "],["proiel:20170214:greek-nt:47403","ἐπὶ ἀρρώστους χεῖρας ἐπιθήσουσιν καὶ καλῶς ἕξουσιν. "],["proiel:20170214:greek-nt:7547","\u003cspan class=\"citation\"\u003eMARK 16.19\u003c/span\u003e ὁ μὲν οὖν κύριος μετὰ τὸ λαλῆσαι αὐτοῖς ἀνελήμφθη εἰς τὸν οὐρανὸν καὶ ἐκάθισεν ἐκ δεξιῶν τοῦ θεοῦ. "],["proiel:20170214:greek-nt:7548","\u003cspan class=\"citation\"\u003eMARK 16.20\u003c/span\u003e ἐκεῖνοι δὲ ἐξελθόντες ἐκήρυξαν πανταχοῦ, τοῦ κυρίου συνεργοῦντος καὶ τὸν λόγον βεβαιοῦντος διὰ τῶν ἐπακολουθούντων σημείων."],["proiel:20170214:greek-nt:20151","\u003cspan class=\"citation\"\u003eLUKE 1.1\u003c/span\u003e Ἐπειδήπερ πολλοὶ ἐπεχείρησαν ἀνατάξασθαι διήγησιν περὶ τῶν πεπληροφορημένων ἐν ἡμῖν πραγμάτων, \u003cspan class=\"citation\"\u003eLUKE 1.2\u003c/span\u003e καθὼς παρέδοσαν ἡμῖν οἱ ἀπ’ ἀρχῆς αὐτόπται καὶ ὑπηρέται γενόμενοι τοῦ λόγου, \u003cspan class=\"citation\"\u003eLUKE 1.3\u003c/span\u003e ἔδοξε καὶ ἐμοί παρηκολουθηκότι ἄνωθεν πᾶσιν ἀκριβῶς καθεξῆς σοι γράψαι, κράτιστε Θεόφιλε, \u003cspan class=\"citation\"\u003eLUKE 1.4\u003c/span\u003e ἵνα ἐπιγνῷς περὶ ὧν κατηχήθης λόγων τὴν ἀσφάλειαν. "],["proiel:20170214:greek-nt:20152","\u003cspan class=\"citation\"\u003eLUKE 1.5\u003c/span\u003e Ἐγένετο ἐν ταῖς ἡμέραις Ἡρῴδου βασιλέως τῆς Ἰουδαίας ἱερεύς τις ὀνόματι Ζαχαρίας ἐξ ἐφημερίας Ἀβιά, καὶ γυνὴ αὐτῷ ἐκ τῶν θυγατέρων Ἀαρών, καὶ τὸ ὄνομα αὐτῆς Ἐλισάβετ. "],["proiel:20170214:greek-nt:20153","\u003cspan class=\"citation\"\u003eLUKE 1.6\u003c/span\u003e ἦσαν δὲ δίκαιοι ἀμφότεροι ἐναντίον τοῦ θεοῦ, πορευόμενοι ἐν πάσαις ταῖς ἐντολαῖς καὶ δικαιώμασιν τοῦ κυρίου ἄμεμπτοι. "],["proiel:20170214:greek-nt:20154","\u003cspan class=\"citation\"\u003eLUKE 1.7\u003c/span\u003e καὶ οὐκ ἦν αὐτοῖς τέκνον, καθότι ἦν ἡ Ἐλισάβετ στεῖρα, καὶ ἀμφότεροι προβεβηκότες ἐν ταῖς ἡμέραις αὐτῶν ἦσαν. "],["proiel:20170214:greek-nt:20155","\u003cspan class=\"citation\"\u003eLUKE 1.8\u003c/span\u003e ἐγένετο δὲ ἐν τῷ ἱερατεύειν αὐτὸν ἐν τῇ τάξει τῆς ἐφημερίας αὐτοῦ ἔναντι τοῦ θεοῦ, \u003cspan class=\"citation\"\u003eLUKE 1.9\u003c/span\u003e κατὰ τὸ ἔθος τῆς ἱερατείας ἔλαχε τοῦ θυμιᾶσαι εἰσελθὼν εἰς τὸν ναὸν τοῦ κυρίου, \u003cspan class=\"citation\"\u003eLUKE 1.10\u003c/span\u003e καὶ πᾶν τὸ πλῆθος ἦν τοῦ λαοῦ προσευχόμενον ἔξω τῇ ὥρᾳ τοῦ θυμιάματος. "]]