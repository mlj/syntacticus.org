[["torot:20180919:supr:58692","живъ же ѥдинъ о себѣ паулъ прѣпростꙑи. лѣто ѥдино. и благодѣти съподоби сꙙ о бѣсѣхъ. и болѣзнехъ вьсѣцѣхъ. оуправивъ до коньца въздръжаньнѫнѫѭ благодѣть. "],["torot:20180919:supr:58472","въ ѥдинъ оубо отъ дьнии. зѣло лютѣ бѣсꙙштъ сꙙ юноша приведенъ бꙑстъ къ блаженоуоумоу антонию. "],["torot:20180919:supr:58695","възьрѣвъ же великꙑи антонии на юношѫ. глагола водѧштиимъ и. "],["torot:20180919:supr:58696","нѣстъ се моѥ дѣло. "],["torot:20180919:supr:58697","о семъ бо чиноу бѣсовьстѣѣмь начѧльнѣѣмь. нѣсмъ сꙙ ѥште съподобилъ благодѣти. нъ сии даръ. паула ѥстъ прѣпростааго.  "],["torot:20180919:supr:58698","шъдъ же великꙑи антонии къ искоусъноуоумоу паулоу. ведꙑ и тꙑ. и глагола ѥмоу "],["torot:20180919:supr:58700","отьче пауле. иждени бѣсъ сии отъ чловѣка сего. да цѣлъ идетъ въ свои домъ. и да прославитъ бога.  "],["torot:20180919:supr:58701","глагола ѥмоу паулъ. "],["torot:20180919:supr:58702","а тꙑ что.  "],["torot:20180919:supr:58703","рече ѥмꙋ антонии: "],["torot:20180919:supr:58473","нѣсмъ празденъ азъ "],["torot:20180919:supr:58706","ино дѣло имамъ.  "],["torot:20180919:supr:58707","и оставивъ тоу отрока великꙑи антонии. и въз’врати сꙙ въ своѭ хꙑзинѫ. "],["torot:20180919:supr:58474","въставъ же безлобьнꙑи старьць. и помоливъ сꙙ. и призвавъ бѣсꙙштааго сꙙ глагола: "],["torot:20180919:supr:58475","рече отьцъ антониї "],["torot:20180919:supr:58708","изиди изъ чловѣка.  "],["torot:20180919:supr:58709","бѣсъ же съ хоулоѭ въпиꙗше глагол҄ꙙ: "],["torot:20180919:supr:58476","не изідѫ зълꙑи старче лѫкавꙑи.  "],["torot:20180919:supr:58710","възьмъ же милотиѭ своѭ биꙗше и по хръбътоу глагол҄ꙙ:  "],["torot:20180919:supr:58477","изиди  "],["torot:20180919:supr:58711","рече отьць антонии. "],["torot:20180919:supr:58712","бѣсъ же хоулꙑ вѣштааше на антониꙗ и на павъла. глагол҄ꙙ бол҄ьшьми. "],["torot:20180919:supr:58713","гладиваꙗ сиꙗ. ненасꙑштенаꙗ. ꙗже николиже своимъ нѣста сꙑта.  кѫѭ обьштинѫ имата съ мноѭ.  "],["torot:20180919:supr:58715","что нꙑ мѫчита.  "],["torot:20180919:supr:58716","глагола павьлъ: "],["torot:20180919:supr:58478","излѣзеши ли. или идѫ къ хрістосоу. и горе тебѣ иматъ сътворити.  "],["torot:20180919:supr:58479","похоули же и христоса сверѣпꙑи тъ бѣсъ вьпиѧ: "],["torot:20180919:supr:58480","не изидѫ.  "],["torot:20180919:supr:58718","разгнѣвавъ же сꙙ павьлъ на бѣсъ. и ишедъ изъ хꙑзинꙑ своѥѧ въ прѣпладьньѥ "],["torot:20180919:supr:58719","егупꙿтьстии зноѥве оубо. ничимъже сѫтъ хоуждъши. вавулоньскꙑѧ оноѧ пештьницꙙ. "],["torot:20180919:supr:58720","ставъ оубо на камени свꙙтꙑи старьцъ на знои. молꙗше сꙙ богоу глагол҄ꙙ сице: "],["torot:20180919:supr:58481","тꙑ видиши їс҃ хс҃е. распꙙтꙑи при пѫнтьстѣмъ пилатѣ. ꙗко не имамъ сьлѣсти съ камене сего. ни имамъ ꙗсти ни пити доньдеже оумърѫ. аште мене не оуслꙑши. и ижденеши бѣса сего отъ чловѣка сего. и свободь сего сътвориши отъ доуха сего нечистааго.  "],["torot:20180919:supr:58722","ѥште же глагол҄ѫштоу прѣпростоуоумоу. и сьмѣреноуоумоу паулоу їсоусовоу.  прѣжде съконьчаниꙗ молитвꙑ. вьзьпи гласомъ бѣсъ "],["torot:20180919:supr:58723","идѫ идѫ. и исхождѫ  "],["torot:20180919:supr:58724","ноуждею и мѫкоѭ женомъ ѥсмъ.  "],["torot:20180919:supr:58725","отъхождѫ отъ чловѣка.  "],["torot:20180919:supr:58726","оуже к’ томоу не приближѫ сꙙ къ сьмѣреноуоумоу и прѣпростоуоумоу паулоу.  "],["torot:20180919:supr:58727","женетъ бо мꙙ и не вѣдѣ камо идѫ.  "],["torot:20180919:supr:58728","и абиѥ изиде бѣсъ. и прѣложи сꙙ въ змии великъ. ꙗко седмь десꙙтъ лакътъ.  "],["torot:20180919:supr:58729","и иде пльзꙙ къ чръмъноуоумоу мороу. да съконьчаѥтъ сѧ реченоѥ ст҃ꙑимъ доухомъ.  "],["torot:20180919:supr:58730","на кого вьзьрѫ. нъ на кротъкааго и мльчаливааго и сьмѣренааго срьдьцемъ. и трепештѫштааго моих’ словесъ.  "],["torot:20180919:supr:58731","си сѫтъ чоудеса сьмѣренаго и прѣпростааго паула. и ина вꙙштьша и бол҄ьша сихъ. "],["torot:20180919:supr:58732","сии нарече сꙙ прѣпростꙑи вьсеѭ братиѭ. ѥгоже молитвами причꙙстьници бѫдѣмъ цѣсарьства небесъскааго. "],["torot:20180919:supr:58734","нꙑн҄ѣ и присно и вь вѣкꙑ вѣкомъ.  "],["torot:20180919:supr:58733","аміⷩ"],["torot:20180919:supr:135023","\u003cspan class=\"citation\"\u003eSupr. 15\u003c/span\u003e мѣсꙙца марта к꙯· "],["torot:20180919:supr:172647","мѫка свꙙтꙑихъ· терентиꙗ· африкана· и помпиꙗ ⁘ "],["torot:20180919:supr:135028","Цѣсарьствоуѭ҄҄҄штоу дек҄ию҄· римь҆стѣи власти· и҅ хотꙙштоу вь҆сꙙ на своѭ҄ вѣрѫ привлѣшти· о҅ть҆ца бо и҅мѣ диꙗ҅вола· посъла по вь҆семоу цѣсарьствоу своѥмоу· ꙗ҅коже вь҆сꙙ нарицаѭ҄штꙙѧ҅ имꙙ хрисостово· привлѣшти на скврънноꙗ҅дениѥ· "],["torot:20180919:supr:135035","а҅ште ли да котори сѫпротивꙙтъ сꙙ о҅ томъ· то да предаѭ҄тъ сꙙ сѫдоу· "],["torot:20180919:supr:135037","посъла же въ а҅фрик҄иѭ҄ нечь҆стивѫѭ҄ тѫ ꙁаповѣдь· къ кнꙙꙁоу фуртоунатиꙗ҅ноу а҅фрик҄ьскоуо҄умоу· "],["torot:20180919:supr:135039","и҅ дошъдъшоу цѣсароу повелѣнию҄ къ власти ѥ҅го· и҅ прии҅мъ кнꙙꙁъ кн҄игꙑ цѣсарꙙ· сѣдъ на сѫдишти· повелѣвааше народъ градъскꙑи҅хъ приводиті ѥ҅мл҄ѫште· и҅ съсѫдꙑ мѫчильнꙑѧ прѣдъ н҄ими полагати· "],["torot:20180919:supr:135044","и҅ рече к н҄имъ глагол҄ꙙ· "],["torot:20180919:supr:135045","пожь҆рѣте богомъ· "],["torot:20180919:supr:135046","а҅ште ли ни то ꙁьлѣ и҅мате и҅ꙁмь҆рѣти· "],["torot:20180919:supr:135047","мноꙁи же о҅тъ народа видѣвъше мѫчилънꙑѧ съсѫдꙑ· о҄убоꙗ҅въше сꙙ прѣштениꙗ· послоушашꙙ кнꙙꙁа· и҅ о҅тъстѫпишꙙ о҅тъ вѣрꙑ хрисостовꙑ· "],["torot:20180919:supr:135051","о҅бѣшташꙙ же сꙙ нѣкотории҆· о҅тъ н҄ихъ числомꙿ четꙑри десꙙти· добь҆ѥ҆ съходивъше съконь҆чати сꙙ· "],["torot:20180919:supr:135054","и҅ гл꙯аахѫ съ пъваниѥ҅мъ· дроугъ къ дроугоу "],["torot:20180919:supr:135427","блюдѣте сꙙ братиꙗ· "],["torot:20180919:supr:135056","не о҅тъвръꙁѣмъ сꙙ господа нашего їс꙯ хс꙯а· да и҅ тъ не о҅тъврь҆жетъ сꙙ насъ· "],["torot:20180919:supr:135058","раꙁоумѣи҅те ꙗ҅ко о҄уже рече господь҆· "],["torot:20180919:supr:135059","не о҄убои҅те сꙙ о҅тъ о҄убиваѭ҄штии҅хъ тѣлеса· доушꙙ же не могѫштемъ о҄убити· "],["torot:20180919:supr:135061","о҄убои҅те же сꙙ паче· могѫштааго· и҅ доушѫ и҅ тѣло въ родь҆ствѣ о҅гн҄ьнѣѣмъ погоубити· "],["torot:20180919:supr:135064","дроугъ дроуга же крѣпь҆ꙗ҅хѫ словесꙑ сими· "],["torot:20180919:supr:135065","фуртоунатиꙗнъ же кнꙙꙁъ рече· "],["torot:20180919:supr:135066","виждѫ вꙑ мѫжи растомъ добрꙑ· и҅ красънꙑ и҅ словомъ о҄умѫдренꙑ· "],["torot:20180919:supr:135068","и҅ како таковѣи҆ прѣль҆сти прѣдасте сꙙ· ѥ҅дного бога и҅сповѣдаѭ҄ште и҅ христоса· нѣкого ѥ҅гоже а҆кꙑ ꙁълодѣа· жидовь҆стии о҅троци распꙙшꙙ· "],["torot:20180919:supr:135072","ст꙯ꙑи҅ же мѫченикъ терентии· о҅уста вь҆сѣхъ рече· "],["torot:20180919:supr:135074","а҅ште бꙑ вѣдѣлъ кнꙙꙁъ силѫ распꙙтааго· то о҅ставилъ бꙑ коумиръскѫѭ҄ соуѥ҅тънѫѭ҄ ль҆сть· и҅ томоу сꙙ покланꙗлъ· и҅ томоу въгаждавъ и҅стинноуо҄умоу сн꙯оу· о҅тъ о҅тьца благодать҆никоу· и҅ милосръдоу милостивоу· и҅же покꙑновении҅мъ и҅ повелѣнии҅мъ о҅тчемъ· на ꙁемь҆ѭ҄ съшедъ· и҆ божь҆ство въ чловѣчь҆ско ѥ҅стъство о҄украсивъ· и҅же и҅ подъѧ кръстъ нашего ради съпасениꙗ· "],["torot:20180919:supr:135084","фоуртоунатиꙗ҅нъ же кнꙙꙁъ то слꙑшавꙿ рече къ свꙙтꙑимъ· "],["torot:20180919:supr:135085","пожь҆рете ли· и҅ли прикоснѫвъ сꙙ о҄удовъ вашихъ погоубь҆ѭ҄ вꙑ· "],["torot:20180919:supr:135087","терентии рече· "],["torot:20180919:supr:135088","мь҆нѣлъ ли ѥ҅си страхꙑ о҄убоꙗ҅ти сꙙ намъ· "],["torot:20180919:supr:135089","нѣсмъ бо тольма слаби· да о҅ставимꙿ жиꙁнодавь҆ца· и҆ поклонимъ сꙙ богомъ стоуждиимъ· "],["torot:20180919:supr:135092","нъ простѣѥ твори ѥ҅же хоштеши о҅ насъ· "],["torot:20180919:supr:135093","раꙁгнѣвавъ же сꙙ кнꙙꙁъ· повелѣ раꙁдърати риꙁꙑ и҅хъ· и҅ вести ѧ въ цръкъвиште коумиръскоѥ· "]]