[["torot:20180919:usp-sbor:189938","къ симъ не бѣхъ ѹченъ же хытрости. "],["torot:20180919:usp-sbor:189939","нъ въспомꙗнѹхъ г҃и слово твоѥ рекъшеѥ. "],["torot:20180919:usp-sbor:189940","аще имате вѣрѹ ꙗко и зьрно горущьно. и речете горѣ сеи преиди и въврьзи сѧ въ море. и абиѥ послѹшаѥть васъ. "],["torot:20180919:usp-sbor:189943","си на ѹмѣ азъ грѣшьныи нестеръ приимъ. и оградивъ сѧ вѣрою и ѹпованиѥмь. ꙗко вьсꙗ възможьна отъ тебе сѹть. начатъкъ словѹ съписаниꙗ положихъ. ѥже о житии прп҃дбнааго оц҃а нашего ѳеѡдосиꙗ бывъша игѹмена манастырꙗ сего. ст҃ыꙗ влд҃цѣ нашеꙗ б҃цѣ. ѥгоже и дн҃ь ѹсъпениѥ нынѣ праздьнѹюще. памѧть творимъ. "],["torot:20180919:usp-sbor:189951","се же ꙗкоже о братиѥ въспоминающю ми житиѥ прп҃҃҃дбнааго. не сѹщю же съписанѹ ни ѡтъ коже. печалию по вьсꙗ дн҃и съдрьжимъ бѣхъ. "],["torot:20180919:usp-sbor:189954","и хъ сꙗ да съподобить мꙗ по рꙗдѹ съписати о житии богоносьнааго оц҃а нашего ѳеѡдосиꙗ. "],["torot:20180919:usp-sbor:189955","да и по насъ сѹщеи чьрноризьци въгодника ѥго прославлꙗюще. на прочиꙗ подвигы ѹкрѣплꙗють сѧ. "],["torot:20180919:usp-sbor:189957","наипаче же ꙗко и въ странѣ сеи такъ сии мѹжь ꙗви сꙗ. и ѹгодьникъ б҃ии. "],["torot:20180919:usp-sbor:189959","о семь бо и самъ г҃ь прорече. ꙗко мнози приидѹть отъ въстокъ и западъ. и възлꙗгѹть съ авраамъмь и съ исакъмь и иꙗковъмь въ цр҃ствии небесьнѣмь. "],["torot:20180919:usp-sbor:189962","и пакы "],["torot:20180919:usp-sbor:191431","мнози бѹдѹть послѣдьнии "],["torot:20180919:usp-sbor:190044","ибо сии послѣдьнии. вꙗщии прьвыхъ оц҃ь ꙗви сꙗ житиѥмь бо подражаꙗ. ст҃ааго и пьрвааго начальника чьрьньчьскѹѹмѹ ѡбразѹ. великааго мѣню антониꙗ. чьрньчьскѹѹмѹ образѹ. "],["torot:20180919:usp-sbor:189967","и се же чюдьнѣѥ ꙗкоже пишеть въ отьчьскыихъ кънигахъ. слабѹ быти послѣдьнюмѹ родѹ. "],["torot:20180919:usp-sbor:189969","сего же хс҃ь въ послѣдьниимь родѣ семь. такого себе съдѣльника показа. и пастѹха инокыимъ. "],["torot:20180919:usp-sbor:189972","бѣ бо из молода житиѥмь чистъмь ѹкрашенъ. добрыими дѣлесы вѣрою же и съмыслъмь паче. "],["torot:20180919:usp-sbor:189974","ѥгоже нынѣ ѡтьсюдѹ ѹже начьнѹ съповѣдати. ѥже отъ ѹны вьрсты. житиѥ бл҃женааго ѳоѡдосиꙗ. "],["torot:20180919:usp-sbor:189977","нъ послѹшаите братиѥ съ вьсꙗцѣмь прилежаниѥмь. "],["torot:20180919:usp-sbor:189978","испълнь бо ѥсть пользы слово се вьсѣмъ послѹшающиимъ. "],["torot:20180919:usp-sbor:189979","молю же вы о възлюблении "],["torot:20180919:usp-sbor:190045","да не зазьрите пакы грѹбости моѥи. "],["torot:20180919:usp-sbor:189980","съдрьжимъ бо сыи любъвию ѥже къ пр҃пбьнѹѹмѹ. сего ради окѹсихъ сꙗ съписати вьсꙗ си ꙗже о ст҃ѣмь. къ симъ же и блюдыи да не къ мнѣ речено бѹдеть. "],["torot:20180919:usp-sbor:189983","зълыи рабе лѣнивыи. "],["torot:20180919:usp-sbor:189984","подобаше ти дати сребро моѥ тържьникомъ. "],["torot:20180919:usp-sbor:189985","и азъ пришь быхъ съ лихвою истꙗзалъ ѥ. "],["torot:20180919:usp-sbor:189986","тѣмь же ꙗкоже и нѣсть лѣпо братиѥ таити чюдесъ б҃жиии. "],["torot:20180919:usp-sbor:189987","наипаче богѹ рекъшюѹмѹ ѹченикомъ своимъ. ꙗко "],["torot:20180919:usp-sbor:190046","ѥже г҃лю вамъ въ тьмѣ повѣдите на свѣтѣ "],["torot:20180919:usp-sbor:190047","и ѥже въ ѹши слышасте проповѣдите въ домъхъ. "],["torot:20180919:usp-sbor:189989","си на ѹспѣхъ и на ѹстроѥниѥ бесѣдѹющимъ. съписати хощю "],["torot:20180919:usp-sbor:190049","и о сихъ б҃а славꙗще. мьзды ѿданиѥ приимете "],["torot:20180919:usp-sbor:190048","хотꙗщю же ми исповѣдати начати. преже молю сꙗ г҃ви гл҃ꙗ сице "],["torot:20180919:usp-sbor:190050","вл҃дко мои г҃и вьседрьжителю бл҃гымъ подателю. "],["torot:20180919:usp-sbor:189993","оч҃е г҃а нашего іс х҃а прииди на помощь мнѣ. "],["torot:20180919:usp-sbor:189994","и просвѣти ср҃дце моѥ на разѹмѣниѥ заповѣдии твоихъ. "],["torot:20180919:usp-sbor:189995","и ѿвьрзи ѹстьнѣ мои на исповѣданиѥ чюдесъ твоихъ. и на похвалениѥ ст҃ааго въгодника твоѥго. да прославить сꙗ имꙗ твоѥ ꙗко ты ѥси помощьникъ всѣмъ ѹповающїмъ на тꙗ въ вѣкы "],["torot:20180919:usp-sbor:190051","амин ⁘⁓ "],["torot:20180919:usp-sbor:189998","\u003cspan class=\"citation\"\u003eUsp.sbor. 2\u003c/span\u003e градъ ѥсть ѿстоꙗ отъ кыѥва града стольнааго н҃. попьрищь. "],["torot:20180919:usp-sbor:189999","въ томь бѣста родителꙗ ст҃го. въ вѣрѣ крс҃тиꙗньстѣи живѹща и всꙗчьскыимь благочьстиюмь ѹкршена. "],["torot:20180919:usp-sbor:190001","родиста же бл҃женаго дѣтища сего "],["torot:20180919:usp-sbor:190052","таче въ осмыи дн҃ь принесоста и къ ст҃лю б҃жию. ꙗкоже обычаи ѥсть крьстиꙗномъ да имꙗ дѣтищю нарекѹть. "],["torot:20180919:usp-sbor:190003","прозвутеръ же видѣвъ дѣща и ср҃дьчьныма очима прозьрꙗ ѥже о немь. ꙗко хощеть из млада богѹ дати сѧ ѳеѡдосиѥмь того нарицають. "],["torot:20180919:usp-sbor:190005","таче же ꙗко и минѹша м҃. д҃нии дѣтищю. крьщениѥмь того ос҃тиша. "],["torot:20180919:usp-sbor:190008","отроча же ростꙗше кърмимъ родителема своима. "],["torot:20180919:usp-sbor:190009","и бл҃гдть б҃жиꙗ съ нимь "],["torot:20180919:usp-sbor:190054","и д҃хъ ст҃ыи из млада въсели сꙗ въ нь. "],["torot:20180919:usp-sbor:190010","къто исповѣсть мл҃срдиѥ б҃жиѥ. "],["torot:20180919:usp-sbor:190011","се бо не избьра отъ премѹдрыхъ философъ ни отъ властелинъ градъ пастѹха и ѹчителꙗ инокыимъ "],["torot:20180919:usp-sbor:190055","нъ да о семь прославить сꙗ имꙗ г҃не. ꙗко грѹбъ сы и невѣжа премѹдрѣи философъ ꙗви сꙗ. "],["torot:20180919:usp-sbor:190013","о ѹтаѥниꙗ таино "],["torot:20180919:usp-sbor:190056","ꙗко ѿнюдѹ же не бѣ начаꙗти сꙗ ѿтѹдѹ же въсиꙗ намъ д҃ньница пресвѣтла. ꙗкоже отъ всѣхъ странъ видѣвъше свьтѣниѥ ѥꙗ тещи к неи. всꙗ презрѣвъше тоꙗ ѥдиноꙗ свѣта насытити сꙗ. "],["torot:20180919:usp-sbor:190016","о б҃лгости б҃жиꙗ "],["torot:20180919:usp-sbor:190057","ѥже бо испьрва мѣсто назнаменавъ и бл҃гословивъ пажить створи. на немьже хотꙗше паствити сꙗ стадо б҃ословесьныхъ овьць. донъдеже пастѹха избьра. "],["torot:20180919:usp-sbor:190019","бы҃с же родителема б҃лженаго преселити сѧ въ инъ градъ кѹрьскъ нарицаѥмыи. кнꙗзю тако повелѣвъшю "],["torot:20180919:usp-sbor:190058","паче же рекѹ богѹ сице изволивъшю. да и тамо доблꙗаго отрока житиѥ просиꙗѥть. "],["torot:20180919:usp-sbor:190022","намъ же ꙗкоже ѥсть лѣпо. отъ въстока дьньница възидеть събирающи окрьстъ себе ины многы звѣзды. ожидающи сл҃нца правьдьнааго х҃а б҃а и гл҃юща. "],["torot:20180919:usp-sbor:190025","се азъ вл҃дко и дѣти ꙗже въспитахъ д҃ховьнымь твоимь брашьнъмь. "],["torot:20180919:usp-sbor:190026","и се г҃и ѹченици мои "],["torot:20180919:usp-sbor:190059","се бо сиꙗ ти приведохъ. иже наѹчихъ всꙗ житиискаꙗ презрѣти. и тебе ѥдиного б҃а и г҃а възлюбити. "],["torot:20180919:usp-sbor:190029","се о вл҃ко стадо богословесьныхъ твоихъ овьць. и имъже мꙗ бѣ пастѹха створилъ и ѥже ѹпасохъ на бъжьствьнѣи твоѥи пажити. "],["torot:20180919:usp-sbor:190031","и сиꙗ ти приведохъ съблюдъ чисты и непорочьны. "],["torot:20180919:usp-sbor:190032","таче г҃ь къ немѹ. "],["torot:20180919:usp-sbor:190033","рабе бл҃гыи верьне ѹмноживыи преданы и талантъ. тѣмь же приими ѹготованыи тебе вѣньць "],["torot:20180919:usp-sbor:190060","и въниди въ радость г҃а своѥго. "],["torot:20180919:usp-sbor:190035","и къ ѹченикомъ ѥго речеть. "],["torot:20180919:usp-sbor:190036","придѣте бл҃гоѥ стадо доблꙗаго пастѹха богословесьнаꙗ овьчата. иже мене ради алкавъше и трѹдивъше сꙗ "],["torot:20180919:usp-sbor:190061","приимѣте ѹготованоѥ вамъ цр҃ствиѥ ѿ съложениꙗ мирѹ. "],["torot:20180919:usp-sbor:190038","тѣмь же и мы братиѥ потьщимъ сꙗ рьвьнителе быти и подражателе. житию преподобьнааго ѳеѡдосиꙗ. и ѹченикомъ ѥго ихъже тъгда предъ собою къ господѹ посла "],["torot:20180919:usp-sbor:190062","да тако сподобимъ сꙗ слышати гласъ он. ѥже отъ вл҃дкы и вседрьжителꙗ речеть сꙗ "]]