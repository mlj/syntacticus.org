[["proiel:20180408:greek-nt:47860","οἱ δὲ θερισταὶ ἄγγελοί εἰσιν. "],["proiel:20180408:greek-nt:15250","\u003cspan class=\"citation\"\u003eMATT 13.40\u003c/span\u003e ὥσπερ οὖν συλλέγεται τὰ ζιζάνια καὶ πυρὶ κατακαίεται, οὕτως ἔσται ἐν τῇ συντελείᾳ τοῦ αἰῶνος· "],["proiel:20180408:greek-nt:15251","\u003cspan class=\"citation\"\u003eMATT 13.41\u003c/span\u003e ἀποστελεῖ ὁ υἱὸς τοῦ ἀνθρώπου τοὺς ἀγγέλους αὐτοῦ, καὶ συλλέξουσιν ἐκ τῆς βασιλείας αὐτοῦ πάντα τὰ σκάνδαλα καὶ τοὺς ποιοῦντας τὴν ἀνομίαν, \u003cspan class=\"citation\"\u003eMATT 13.42\u003c/span\u003e καὶ βαλοῦσιν αὐτοὺς εἰς τὴν κάμινον τοῦ πυρός· "],["proiel:20180408:greek-nt:15252","ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων. "],["proiel:20180408:greek-nt:15253","\u003cspan class=\"citation\"\u003eMATT 13.43\u003c/span\u003e τότε οἱ δίκαιοι ἐκλάμψουσιν ὡς ὁ ἥλιος ἐν τῇ βασιλείᾳ τοῦ πατρὸς αὐτῶν. "],["proiel:20180408:greek-nt:15254","ὁ ἔχων ὦτα ἀκουέτω. "],["proiel:20180408:greek-nt:47861","\u003cspan class=\"citation\"\u003eMATT 13.44\u003c/span\u003e Ὁμοία ἐστὶν ἡ βασιλεία τῶν οὐρανῶν θησαυρῷ κεκρυμμένῳ ἐν τῷ ἀγρῷ, ὃν εὑρὼν ἄνθρωπος ἔκρυψεν, "],["proiel:20180408:greek-nt:47862","καὶ ἀπὸ τῆς χαρᾶς αὐτοῦ ὑπάγει καὶ πωλεῖ πάντα ὅσα ἔχει καὶ ἀγοράζει τὸν ἀγρὸν ἐκεῖνον. "],["proiel:20180408:greek-nt:15256","\u003cspan class=\"citation\"\u003eMATT 13.45\u003c/span\u003e Πάλιν ὁμοία ἐστὶν ἡ βασιλεία τῶν οὐρανῶν ἀνθρώπῳ ἐμπόρῳ ζητοῦντι καλοὺς μαργαρίτας· "],["proiel:20180408:greek-nt:15257","\u003cspan class=\"citation\"\u003eMATT 13.46\u003c/span\u003e εὑρὼν δὲ ἕνα πολύτιμον μαργαρίτην ἀπελθὼν πέπρακεν πάντα ὅσα εἶχεν καὶ ἠγόρασεν αὐτόν. "],["proiel:20180408:greek-nt:15258","\u003cspan class=\"citation\"\u003eMATT 13.47\u003c/span\u003e Πάλιν ὁμοία ἐστὶν ἡ βασιλεία τῶν οὐρανῶν σαγήνῃ βληθείσῃ εἰς τὴν θάλασσαν καὶ ἐκ παντὸς γένους συναγαγούσῃ· "],["proiel:20180408:greek-nt:47863","\u003cspan class=\"citation\"\u003eMATT 13.48\u003c/span\u003e ἣν ὅτε ἐπληρώθη ἀναβιβάσαντες ἐπὶ τὸν αἰγιαλὸν καὶ καθίσαντες συνέλεξαν τὰ καλὰ εἰς ἄγγη, "],["proiel:20180408:greek-nt:47864","τὰ δὲ σαπρὰ ἔξω ἔβαλον. "],["proiel:20180408:greek-nt:15260","\u003cspan class=\"citation\"\u003eMATT 13.49\u003c/span\u003e οὕτως ἔσται ἐν τῇ συντελείᾳ τοῦ αἰῶνος· "],["proiel:20180408:greek-nt:15261","ἐξελεύσονται οἱ ἄγγελοι καὶ ἀφοριοῦσιν τοὺς πονηροὺς ἐκ μέσου τῶν δικαίων, \u003cspan class=\"citation\"\u003eMATT 13.50\u003c/span\u003e καὶ βαλοῦσιν αὐτοὺς εἰς τὴν κάμινον τοῦ πυρός· "],["proiel:20180408:greek-nt:15262","ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων. "],["proiel:20180408:greek-nt:15263","\u003cspan class=\"citation\"\u003eMATT 13.51\u003c/span\u003e συνήκατε ταῦτα πάντα; "],["proiel:20180408:greek-nt:15264","λέγουσιν αὐτῷ,  "],["proiel:20180408:greek-nt:58491","ναί. "],["proiel:20180408:greek-nt:15265","\u003cspan class=\"citation\"\u003eMATT 13.52\u003c/span\u003e ὁ δὲ εἶπεν αὐτοῖς· "],["proiel:20180408:greek-nt:15266","διὰ τοῦτο πᾶς γραμματεὺς μαθητευθεὶς τῇ βασιλείᾳ τῶν οὐρανῶν ὅμοιός ἐστιν ἀνθρώπῳ οἰκοδεσπότῃ, ὅστις ἐκβάλλει ἐκ τοῦ θησαυροῦ αὐτοῦ καινὰ καὶ παλαιά. "],["proiel:20180408:greek-nt:47865","\u003cspan class=\"citation\"\u003eMATT 13.53\u003c/span\u003e Καὶ ἐγένετο ὅτε ἐτέλεσεν ὁ Ἰησοῦς τὰς παραβολὰς ταύτας, μετῆρεν ἐκεῖθεν. "],["proiel:20180408:greek-nt:15268","\u003cspan class=\"citation\"\u003eMATT 13.54\u003c/span\u003e Καὶ ἐλθὼν εἰς τὴν πατρίδα αὐτοῦ ἐδίδασκεν αὐτοὺς ἐν τῇ συναγωγῇ αὐτῶν, ὥστε ἐκπλήσσεσθαι αὐτοὺς καὶ λέγειν· "],["proiel:20180408:greek-nt:15269","πόθεν τούτῳ ἡ σοφία αὕτη καὶ αἱ δυνάμεις; "],["proiel:20180408:greek-nt:15270","\u003cspan class=\"citation\"\u003eMATT 13.55\u003c/span\u003e οὐχ οὗτός ἐστιν ὁ τοῦ τέκτονος υἱός; "],["proiel:20180408:greek-nt:15271","οὐχ ἡ μήτηρ αὐτοῦ λέγεται Μαριὰμ καὶ οἱ ἀδελφοὶ αὐτοῦ Ἰάκωβος καὶ Ἰωσὴφ καὶ Σίμων καὶ Ἰούδας; "],["proiel:20180408:greek-nt:15272","\u003cspan class=\"citation\"\u003eMATT 13.56\u003c/span\u003e καὶ αἱ ἀδελφαὶ αὐτοῦ οὐχὶ πᾶσαι πρὸς ἡμᾶς εἰσιν; "],["proiel:20180408:greek-nt:15273","πόθεν οὖν τούτῳ ταῦτα πάντα; "],["proiel:20180408:greek-nt:15274","\u003cspan class=\"citation\"\u003eMATT 13.57\u003c/span\u003e καὶ ἐσκανδαλίζοντο ἐν αὐτῷ. "],["proiel:20180408:greek-nt:15275","ὁ δὲ Ἰησοῦς εἶπεν αὐτοῖς· "],["proiel:20180408:greek-nt:15276","οὐκ ἔστιν προφήτης ἄτιμος εἰ μὴ ἐν τῇ ἰδίᾳ πατρίδι καὶ ἐν τῇ οἰκίᾳ αὐτοῦ. "],["proiel:20180408:greek-nt:15277","\u003cspan class=\"citation\"\u003eMATT 13.58\u003c/span\u003e καὶ οὐκ ἐποίησεν ἐκεῖ δυνάμεις πολλὰς διὰ τὴν ἀπιστίαν αὐτῶν."],["proiel:20180408:greek-nt:15278","\u003cspan class=\"citation\"\u003eMATT 14.1\u003c/span\u003e Ἐν ἐκείνῳ τῷ καιρῷ ἤκουσεν Ἡρώδης ὁ τετραάρχης τὴν ἀκοὴν Ἰησοῦ, \u003cspan class=\"citation\"\u003eMATT 14.2\u003c/span\u003e καὶ εἶπεν τοῖς παισὶν αὐτοῦ· "],["proiel:20180408:greek-nt:15279","οὗτός ἐστιν Ἰωάννης ὁ βαπτιστής· "],["proiel:20180408:greek-nt:15280","αὐτὸς ἠγέρθη ἀπὸ τῶν νεκρῶν, καὶ διὰ τοῦτο αἱ δυνάμεις ἐνεργοῦσιν ἐν αὐτῷ. "],["proiel:20180408:greek-nt:15281","\u003cspan class=\"citation\"\u003eMATT 14.3\u003c/span\u003e ὁ γὰρ Ἡρώδης κρατήσας τὸν Ἰωάννην ἔδησεν καὶ ἐν φυλακῇ ἀπέθετο διὰ Ἡρωδιάδα τὴν γυναῖκα τοῦ ἀδελφοῦ αὐτοῦ. "],["proiel:20180408:greek-nt:15282","\u003cspan class=\"citation\"\u003eMATT 14.4\u003c/span\u003e ἔλεγεν γὰρ ὁ Ἰωάννης αὐτῷ· "],["proiel:20180408:greek-nt:15283","οὐκ ἔξεστίν σοι ἔχειν αὐτήν. "],["proiel:20180408:greek-nt:15284","\u003cspan class=\"citation\"\u003eMATT 14.5\u003c/span\u003e καὶ θέλων αὐτὸν ἀποκτεῖναι ἐφοβήθη τὸν ὄχλον, ὅτι ὡς προφήτην αὐτὸν εἶχον. "],["proiel:20180408:greek-nt:15285","\u003cspan class=\"citation\"\u003eMATT 14.6\u003c/span\u003e γενεσίοις δὲ γενομένοις τοῦ Ἡρώδου ὠρχήσατο ἡ θυγάτηρ τῆς Ἡρῳδιάδος ἐν τῷ μέσῳ καὶ ἤρεσεν τῷ Ἡρώδῃ, \u003cspan class=\"citation\"\u003eMATT 14.7\u003c/span\u003e ὅθεν μεθ’ ὅρκου ὡμολόγησεν αὐτῇ δοῦναι ὃ ἐὰν αἰτήσηται. "],["proiel:20180408:greek-nt:15286","\u003cspan class=\"citation\"\u003eMATT 14.8\u003c/span\u003e ἡ δὲ προβιβασθεῖσα ὑπὸ τῆς μητρὸς αὐτῆς· δός μοι, φησίν, ὧδε ἐπὶ πίνακι τὴν κεφαλὴν Ἰωάννου τοῦ βαπτιστοῦ. "],["proiel:20180408:greek-nt:15288","\u003cspan class=\"citation\"\u003eMATT 14.9\u003c/span\u003e καὶ λυπηθεὶς ὁ βασιλεὺς διὰ τοὺς ὅρκους καὶ τοὺς συνανακειμένους ἐκέλευσεν δοθῆναι, \u003cspan class=\"citation\"\u003eMATT 14.10\u003c/span\u003e καὶ πέμψας ἀπεκεφάλισεν Ἰωάννην ἐν τῇ φυλακῇ· "],["proiel:20180408:greek-nt:15289","\u003cspan class=\"citation\"\u003eMATT 14.11\u003c/span\u003e καὶ ἠνέχθη ἡ κεφαλὴ αὐτοῦ ἐπὶ πίνακι καὶ ἐδόθη τῷ κορασίῳ, καὶ ἤνεγκεν τῇ μητρὶ αὐτῆς. "],["proiel:20180408:greek-nt:15290","\u003cspan class=\"citation\"\u003eMATT 14.12\u003c/span\u003e καὶ προσελθόντες οἱ μαθηταὶ αὐτοῦ ἦραν τὸ πτῶμα καὶ ἔθαψαν αὐτόν, καὶ ἐλθόντες ἀπήγγειλαν τῷ Ἰησοῦ. "],["proiel:20180408:greek-nt:15291","\u003cspan class=\"citation\"\u003eMATT 14.13\u003c/span\u003e ἀκούσας δὲ ὁ Ἰησοῦς ἀνεχώρησεν ἐκεῖθεν ἐν πλοίῳ εἰς ἔρημον τόπον κατ’ ἰδίαν· "],["proiel:20180408:greek-nt:15292","καὶ ἀκούσαντες οἱ ὄχλοι ἠκολούθησαν αὐτῷ πεζοὶ ἀπὸ τῶν πόλεων. "],["proiel:20180408:greek-nt:15293","\u003cspan class=\"citation\"\u003eMATT 14.14\u003c/span\u003e Καὶ ἐξελθὼν εἶδεν πολὺν ὄχλον, καὶ ἐσπλαγχνίσθη ἐπ’ αὐτοῖς καὶ ἐθεράπευσεν τοὺς ἀρρώστους αὐτῶν. "],["proiel:20180408:greek-nt:15294","\u003cspan class=\"citation\"\u003eMATT 14.15\u003c/span\u003e ὀψίας δὲ γενομένης προσῆλθον αὐτῷ οἱ μαθηταὶ λέγοντες· "],["proiel:20180408:greek-nt:15295","ἔρημός ἐστιν ὁ τόπος καὶ ἡ ὥρα παρῆλθεν ἤδη· "],["proiel:20180408:greek-nt:15296","ἀπόλυσον οὖν τοὺς ὄχλους, ἵνα ἀπελθόντες εἰς τὰς κώμας ἀγοράσωσιν ἑαυτοῖς βρώματα. "]]