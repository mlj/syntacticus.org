[[52265,"\u003cspan class=\"citation\"\u003eROM 9.11\u003c/span\u003e aþþan nauhþanuh ni gabauranai wesun, aiþþau tawidedeina ƕa þiuþis aiþþau unþiuþis, "],[52266,"ei bi gawaleinai muns gudis wisai, \u003cspan class=\"citation\"\u003eROM 9.12\u003c/span\u003e ni us waurstwam, ak us þamma laþondin qiþan ist izai þatei sa maiza skalkinoþ þamma minnizin, "],[63452," \u003cspan class=\"citation\"\u003eROM 9.13\u003c/span\u003e swaswe gameliþ ist: "],[44300,"Iakob frijoda, iþ Esaw fijaida. "],[44301,"\u003cspan class=\"citation\"\u003eROM 9.14\u003c/span\u003e ƕa nu qiþam? "],[44302,"ibai inwindiþa fram guda? "],[44303,"nissijai! "],[44304,"\u003cspan class=\"citation\"\u003eROM 9.15\u003c/span\u003e du Mose auk qiþiþ: "],[44305,"gaarma þanei arma, jah gableiþja þanei bleiþja. "],[44306,"\u003cspan class=\"citation\"\u003eROM 9.16\u003c/span\u003e þannu nu ni wiljandins ni rinnandins, ak armandins gudis. "],[52267,"\u003cspan class=\"citation\"\u003eROM 9.17\u003c/span\u003e qiþiþ auk þata gamelido du Faraoni, unte "],[52268,"in þize jah raisida þuk, ei gabairhtjau bi þus maht meina jah gateihaidau namo mein and alla airþa. "],[44308,"\u003cspan class=\"citation\"\u003eROM 9.18\u003c/span\u003e þannu nu jai þanei wili armaiþ, iþ þanei wili gahardeiþ. "],[44309,"\u003cspan class=\"citation\"\u003eROM 9.19\u003c/span\u003e qiþis mis nu: "],[44310,"aþþan ƕa nauh faianda? "],[44311,"unte wiljin is ƕas andstandiþ? "],[44312,"\u003cspan class=\"citation\"\u003eROM 9.20\u003c/span\u003e þannu nu jai, manna, þu ƕas is, ei andwaurdjais guda? "],[44313,"ibai qiþiþ gadikis du þamma digandin: "],[44314,"ƕa mik gatawides swa? "],[44315,"\u003cspan class=\"citation\"\u003eROM 9.21\u003c/span\u003e þau niu habaiþ kasja waldufni þahons us þamma samin daiga taujan sum du galaubamma kasa, sum-uþ-þan du ungalaubamma? "],[44316,"\u003cspan class=\"citation\"\u003eROM 9.22\u003c/span\u003e iþ jabai wiljands guþ ustaiknjan þwairhein jah uskannjan þata mahteigo usbeidands was in managai laggamodein bi kasam þwairheins gamanwidaim du fralustai, \u003cspan class=\"citation\"\u003eROM 9.23\u003c/span\u003e ei gakannidedi gabein wulþaus seinis bi kasam armaions þoei fauragamanwida du wulþau; \u003cspan class=\"citation\"\u003eROM 9.24\u003c/span\u003e þanzei jah laþoda uns ni þatainei us Iudaium, ak jah us þiudom, "],[63457," \u003cspan class=\"citation\"\u003eROM 9.25\u003c/span\u003e swaswe jah in Osaiin qiþiþ: "],[44318,"haita þo ni managein meina managein meina, jah þo unliubon liubon; "],[44319,"\u003cspan class=\"citation\"\u003eROM 9.26\u003c/span\u003e jah wairþiþ in þamma stada þarei qiþada im: "],[52269,"ni managei meina jus, "],[52270,"þai haitanda sunjus gudis libandins. "],[44321,"\u003cspan class=\"citation\"\u003eROM 9.27\u003c/span\u003e iþ Esaïas hropeiþ bi Israel: "],[44322,"jabai wesi raþjo suniwe Israelis swaswe malma mareins, laibos ganisand. "],[44323,"\u003cspan class=\"citation\"\u003eROM 9.28\u003c/span\u003e waurd auk ustiuhands jah gamaurgjands in garaihtein, unte waurd gamaurgiþ taujiþ frauja ana airþai. "],[44324,"\u003cspan class=\"citation\"\u003eROM 9.29\u003c/span\u003e jah swaswe fauraqaþ Esaïas: "],[44325,"nih frauja Sabaoþ biliþi unsis fraiwa, swe Saudauma þau waurþeima jah swe Gaumaurra þau galeikai waurþeima. "],[44326,"\u003cspan class=\"citation\"\u003eROM 9.30\u003c/span\u003e ƕa nu qiþam? "],[44327,"þatei þiudos þos ni laistjandeins garaihtein gafaifahun garaihtein, aþþan garaihtein þo us galaubeinai; "],[44328,"\u003cspan class=\"citation\"\u003eROM 9.31\u003c/span\u003e iþ Israel laistjands witoþ garaihteins bi witoþ garaihteins ni gasnau. "],[44329,"\u003cspan class=\"citation\"\u003eROM 9.32\u003c/span\u003e Duƕe? "],[44330,"unte ni us galaubeinai, ak us waurstwam witodis; "],[44331,"bistuggqun du staina bistuggqis, "],[63911," \u003cspan class=\"citation\"\u003eROM 9.33\u003c/span\u003e swaswe gameliþ ist: "],[44332,"sai, galagja in Sion stain bistuggqis jah hallu gamarzeinais, jah sa galaubjands du imma ni gaaiwiskoda."],[44333,"\u003cspan class=\"citation\"\u003eROM 10.1\u003c/span\u003e Broþrjus, sa raihtis wilja meinis hairtins jah bida du guda bi ins du naseinai. "],[44334,"\u003cspan class=\"citation\"\u003eROM 10.2\u003c/span\u003e weitwodja auk im þatei aljan gudis haband, akei ni bi kunþja. "],[44335,"\u003cspan class=\"citation\"\u003eROM 10.3\u003c/span\u003e unkunnandans auk gudis garaihtein jah seina garaihtein sokjandans stiurjan, garaihtein gudis ni ufhausidedun. "],[44336,"\u003cspan class=\"citation\"\u003eROM 10.4\u003c/span\u003e ustauhts auk witodis Xristus du garaihtein allaim þaim galaubjandam. "],[44337,"\u003cspan class=\"citation\"\u003eROM 10.5\u003c/span\u003e Moses auk meleiþ þo garaihtein us witoda, þatei sa taujands þo manna libaiþ in izai. "],[44338,"\u003cspan class=\"citation\"\u003eROM 10.6\u003c/span\u003e iþ so us galaubeinai garaihtei swa qiþiþ: "],[44339,"ni qiþais in hairtin þeinamma: "],[44340,"ƕas ussteigiþ in himin? "],[44341,"þatist Xristu dalaþ attiuhan; "],[44342,"\u003cspan class=\"citation\"\u003eROM 10.7\u003c/span\u003e aiþþau: "],[44343,"ƕas gasteigiþ in afgrundiþa? "],[44344,"þatist Xristu us dauþaim iup ustiuhan. "],[44345,"\u003cspan class=\"citation\"\u003eROM 10.8\u003c/span\u003e akei ƕa qiþiþ? "],[52271,"neƕa þus þata waurd ist in munþa þeinamma jah in hairtin þeinamma, "],[52272,"þatist waurd galaubeinais þatei merjam. "],[44347,"\u003cspan class=\"citation\"\u003eROM 10.9\u003c/span\u003e þei jabai andhaitis in munþa þeinamma fraujin Iesu jah galaubeis in hairtin þeinamma þatei guþ ina urraisida us dauþaim, ganisis. "],[44348,"\u003cspan class=\"citation\"\u003eROM 10.10\u003c/span\u003e hairto auk galaubeiþ du garaihtiþai, iþ munþa andhaitada du ganistai. "],[44349,"\u003cspan class=\"citation\"\u003eROM 10.11\u003c/span\u003e qiþiþ auk þata gameliþ: "]]