[["proiel:20170214:gothic-nt:52265","\u003cspan class=\"citation\"\u003eROM 9.11\u003c/span\u003e aþþan nauhþanuh ni gabauranai wesun, aiþþau tawidedeina ƕa þiuþis aiþþau unþiuþis, "],["proiel:20170214:gothic-nt:52266","ei bi gawaleinai muns gudis wisai, \u003cspan class=\"citation\"\u003eROM 9.12\u003c/span\u003e ni us waurstwam, ak us þamma laþondin qiþan ist izai þatei sa maiza skalkinoþ þamma minnizin, "],["proiel:20170214:gothic-nt:63452"," \u003cspan class=\"citation\"\u003eROM 9.13\u003c/span\u003e swaswe gameliþ ist: "],["proiel:20170214:gothic-nt:44300","Iakob frijoda, iþ Esaw fijaida. "],["proiel:20170214:gothic-nt:44301","\u003cspan class=\"citation\"\u003eROM 9.14\u003c/span\u003e ƕa nu qiþam? "],["proiel:20170214:gothic-nt:44302","ibai inwindiþa fram guda? "],["proiel:20170214:gothic-nt:44303","nissijai! "],["proiel:20170214:gothic-nt:44304","\u003cspan class=\"citation\"\u003eROM 9.15\u003c/span\u003e du Mose auk qiþiþ: "],["proiel:20170214:gothic-nt:44305","gaarma þanei arma, jah gableiþja þanei bleiþja. "],["proiel:20170214:gothic-nt:44306","\u003cspan class=\"citation\"\u003eROM 9.16\u003c/span\u003e þannu nu ni wiljandins ni rinnandins, ak armandins gudis. "],["proiel:20170214:gothic-nt:52267","\u003cspan class=\"citation\"\u003eROM 9.17\u003c/span\u003e qiþiþ auk þata gamelido du Faraoni, unte "],["proiel:20170214:gothic-nt:52268","in þize jah raisida þuk, ei gabairhtjau bi þus maht meina jah gateihaidau namo mein and alla airþa. "],["proiel:20170214:gothic-nt:44308","\u003cspan class=\"citation\"\u003eROM 9.18\u003c/span\u003e þannu nu jai þanei wili armaiþ, iþ þanei wili gahardeiþ. "],["proiel:20170214:gothic-nt:44309","\u003cspan class=\"citation\"\u003eROM 9.19\u003c/span\u003e qiþis mis nu: "],["proiel:20170214:gothic-nt:44310","aþþan ƕa nauh faianda? "],["proiel:20170214:gothic-nt:44311","unte wiljin is ƕas andstandiþ? "],["proiel:20170214:gothic-nt:44312","\u003cspan class=\"citation\"\u003eROM 9.20\u003c/span\u003e þannu nu jai, manna, þu ƕas is, ei andwaurdjais guda? "],["proiel:20170214:gothic-nt:44313","ibai qiþiþ gadikis du þamma digandin: "],["proiel:20170214:gothic-nt:44314","ƕa mik gatawides swa? "],["proiel:20170214:gothic-nt:44315","\u003cspan class=\"citation\"\u003eROM 9.21\u003c/span\u003e þau niu habaiþ kasja waldufni þahons us þamma samin daiga taujan sum du galaubamma kasa, sum-uþ-þan du ungalaubamma? "],["proiel:20170214:gothic-nt:44316","\u003cspan class=\"citation\"\u003eROM 9.22\u003c/span\u003e iþ jabai wiljands guþ ustaiknjan þwairhein jah uskannjan þata mahteigo usbeidands was in managai laggamodein bi kasam þwairheins gamanwidaim du fralustai, \u003cspan class=\"citation\"\u003eROM 9.23\u003c/span\u003e ei gakannidedi gabein wulþaus seinis bi kasam armaions þoei fauragamanwida du wulþau; \u003cspan class=\"citation\"\u003eROM 9.24\u003c/span\u003e þanzei jah laþoda uns ni þatainei us Iudaium, ak jah us þiudom,  "],["proiel:20170214:gothic-nt:63457"," \u003cspan class=\"citation\"\u003eROM 9.25\u003c/span\u003e swaswe jah in Osaiin qiþiþ: "],["proiel:20170214:gothic-nt:44318","haita þo ni managein meina managein meina, jah þo unliubon liubon; "],["proiel:20170214:gothic-nt:44319","\u003cspan class=\"citation\"\u003eROM 9.26\u003c/span\u003e jah wairþiþ in þamma stada þarei qiþada im: "],["proiel:20170214:gothic-nt:52269","ni managei meina jus, "],["proiel:20170214:gothic-nt:52270","þai haitanda sunjus gudis libandins. "],["proiel:20170214:gothic-nt:44321","\u003cspan class=\"citation\"\u003eROM 9.27\u003c/span\u003e iþ Esaïas hropeiþ bi Israel: "],["proiel:20170214:gothic-nt:44322","jabai wesi raþjo suniwe Israelis swaswe malma mareins, laibos ganisand. "],["proiel:20170214:gothic-nt:44323","\u003cspan class=\"citation\"\u003eROM 9.28\u003c/span\u003e waurd auk ustiuhands jah gamaurgjands in garaihtein, unte waurd gamaurgiþ taujiþ frauja ana airþai. "],["proiel:20170214:gothic-nt:44324","\u003cspan class=\"citation\"\u003eROM 9.29\u003c/span\u003e jah swaswe fauraqaþ Esaïas: "],["proiel:20170214:gothic-nt:44325","nih frauja Sabaoþ biliþi unsis fraiwa, swe Saudauma þau waurþeima jah swe Gaumaurra þau galeikai waurþeima. "],["proiel:20170214:gothic-nt:44326","\u003cspan class=\"citation\"\u003eROM 9.30\u003c/span\u003e ƕa nu qiþam? "],["proiel:20170214:gothic-nt:44327","þatei þiudos þos ni laistjandeins garaihtein gafaifahun garaihtein, aþþan garaihtein þo us galaubeinai; "],["proiel:20170214:gothic-nt:44328","\u003cspan class=\"citation\"\u003eROM 9.31\u003c/span\u003e iþ Israel laistjands witoþ garaihteins bi witoþ garaihteins ni gasnau. "],["proiel:20170214:gothic-nt:44329","\u003cspan class=\"citation\"\u003eROM 9.32\u003c/span\u003e Duƕe? "],["proiel:20170214:gothic-nt:44330","unte ni us galaubeinai, ak us waurstwam witodis; "],["proiel:20170214:gothic-nt:44331","bistuggqun du staina bistuggqis, "],["proiel:20170214:gothic-nt:63911"," \u003cspan class=\"citation\"\u003eROM 9.33\u003c/span\u003e swaswe gameliþ ist: "],["proiel:20170214:gothic-nt:44332","sai, galagja in Sion stain bistuggqis jah hallu gamarzeinais, jah sa galaubjands du imma ni gaaiwiskoda."],["proiel:20170214:gothic-nt:44333","\u003cspan class=\"citation\"\u003eROM 10.1\u003c/span\u003e Broþrjus, sa raihtis wilja meinis hairtins jah bida du guda bi ins du naseinai. "],["proiel:20170214:gothic-nt:44334","\u003cspan class=\"citation\"\u003eROM 10.2\u003c/span\u003e weitwodja auk im þatei aljan gudis haband, akei ni bi kunþja. "],["proiel:20170214:gothic-nt:44335","\u003cspan class=\"citation\"\u003eROM 10.3\u003c/span\u003e unkunnandans auk gudis garaihtein jah seina garaihtein sokjandans stiurjan, garaihtein gudis ni ufhausidedun. "],["proiel:20170214:gothic-nt:44336","\u003cspan class=\"citation\"\u003eROM 10.4\u003c/span\u003e ustauhts auk witodis Xristus du garaihtein allaim þaim galaubjandam. "],["proiel:20170214:gothic-nt:44337","\u003cspan class=\"citation\"\u003eROM 10.5\u003c/span\u003e Moses auk meleiþ þo garaihtein us witoda, þatei sa taujands þo manna libaiþ in izai. "],["proiel:20170214:gothic-nt:44338","\u003cspan class=\"citation\"\u003eROM 10.6\u003c/span\u003e iþ so us galaubeinai garaihtei swa qiþiþ: "],["proiel:20170214:gothic-nt:44339","ni qiþais in hairtin þeinamma: "],["proiel:20170214:gothic-nt:44340","ƕas ussteigiþ in himin? "],["proiel:20170214:gothic-nt:44341","þatist Xristu dalaþ attiuhan; "],["proiel:20170214:gothic-nt:44342","\u003cspan class=\"citation\"\u003eROM 10.7\u003c/span\u003e aiþþau: "],["proiel:20170214:gothic-nt:44343","ƕas gasteigiþ in afgrundiþa? "],["proiel:20170214:gothic-nt:44344","þatist Xristu us dauþaim iup ustiuhan. "],["proiel:20170214:gothic-nt:44345","\u003cspan class=\"citation\"\u003eROM 10.8\u003c/span\u003e akei ƕa qiþiþ? "],["proiel:20170214:gothic-nt:52271","neƕa þus þata waurd ist in munþa þeinamma jah in hairtin þeinamma, "],["proiel:20170214:gothic-nt:52272","þatist waurd galaubeinais þatei merjam. "],["proiel:20170214:gothic-nt:44347","\u003cspan class=\"citation\"\u003eROM 10.9\u003c/span\u003e þei jabai andhaitis in munþa þeinamma fraujin Iesu jah galaubeis in hairtin þeinamma þatei guþ ina urraisida us dauþaim, ganisis. "],["proiel:20170214:gothic-nt:44348","\u003cspan class=\"citation\"\u003eROM 10.10\u003c/span\u003e hairto auk galaubeiþ du garaihtiþai, iþ munþa andhaitada du ganistai. "],["proiel:20170214:gothic-nt:44349","\u003cspan class=\"citation\"\u003eROM 10.11\u003c/span\u003e qiþiþ auk þata gameliþ: "]]