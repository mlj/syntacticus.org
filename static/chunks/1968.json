[["proiel:20180408:marianus:36636","\u003cspan class=\"citation\"\u003eMarianus MARK 6.14\u003c/span\u003e Ꙇ оуслꙑшавъ ц҃сръ иродъ слоухъ и҃свъ. ѣвѣ бꙑстъ имѧ его. ꙇ г҃лаше ѣко иоанъ кръстѧи въста отъ мрътвꙑхъ. ꙇ сега ради силꙑ дѣѭтъ сѧ о немъ. "],["proiel:20180408:marianus:36637","\u003cspan class=\"citation\"\u003eMarianus MARK 6.15\u003c/span\u003e ꙇни же г҃лахѫ ѣко илиѣ естъ. ѣко единъ отъ п҃ркъ. "],["proiel:20180408:marianus:50335","\u003cspan class=\"citation\"\u003eMarianus MARK 6.16\u003c/span\u003e слꙑшавъ же иродъ рече. ѣко "],["proiel:20180408:marianus:50336","егоже азъ оусѣкнѫхъ иоана сь естъ. "],["proiel:20180408:marianus:50337","тъ въста отъ мрътвꙑхъ. "],["proiel:20180408:marianus:36640","\u003cspan class=\"citation\"\u003eMarianus MARK 6.17\u003c/span\u003e Тъ бо иродъ посълавъ ѩтъ иоана. ꙇ съвѧза и въ темьници. ꙇродиѣдꙑ ради женꙑ филипа братра своего. ѣко ожени сѧ еѭ. "],["proiel:20180408:marianus:50338","\u003cspan class=\"citation\"\u003eMarianus MARK 6.18\u003c/span\u003e г҃лаше бо иоанъ иродови. "],["proiel:20180408:marianus:50339","не достоитъ тебѣ имѣти женꙑ филипа братра своего. "],["proiel:20180408:marianus:36642","\u003cspan class=\"citation\"\u003eMarianus MARK 6.19\u003c/span\u003e ꙇродиѣ же гнѣвааше сѧ на нь. ꙇ хотѣаше и оубити и не можааше. "],["proiel:20180408:marianus:36643","\u003cspan class=\"citation\"\u003eMarianus MARK 6.20\u003c/span\u003e ꙇродъ бо боѣаше сѧ иоана. вѣдꙑ и мѫжа праведъна и с҃та. и хранѣаше и. ꙇ послоушаѩ его мъного творѣше. ꙇ въ сласть его послоушааше. "],["proiel:20180408:marianus:50340","\u003cspan class=\"citation\"\u003eMarianus MARK 6.21\u003c/span\u003e ꙇ приклоучьшю сѧ дьни потрѣбъноу. егда иродъ рождъствоу своемоу вечерѭ творѣаше кънѧѕемъ своимъ и тꙑсѫштьникомъ. ꙇ старѣишинамъ галилеискамъ. \u003cspan class=\"citation\"\u003eMarianus MARK 6.22\u003c/span\u003e и въшедъши дъштери еѩ иродиѣдѣ. ꙇ плѧсавъши и оугождъши иродови. ꙇ възлежѧштиимъ съ нимъ. рече ц҃срь дѣвици "],["proiel:20180408:marianus:50341","проси оу мене емоуже аште хощеши и дамъ ти. "],["proiel:20180408:marianus:50342","\u003cspan class=\"citation\"\u003eMarianus MARK 6.23\u003c/span\u003e ꙇ клѧтъ сѧ еи. ѣко "],["proiel:20180408:marianus:50343","егоже аште просиши дамь ти. до полъ ц҃с҃рствиѣ моего. "],["proiel:20180408:marianus:36648","\u003cspan class=\"citation\"\u003eMarianus MARK 6.24\u003c/span\u003e она же ишедъши рече къ матери своеи. "],["proiel:20180408:marianus:36649","чесо прошѫ. "],["proiel:20180408:marianus:50344","она же рече "],["proiel:20180408:marianus:50345","главꙑ иоана к҃рстителѣ. "],["proiel:20180408:marianus:50346","\u003cspan class=\"citation\"\u003eMarianus MARK 6.25\u003c/span\u003e ꙇ въшедъши абие съ тъштаниемь къ ц҃срю. проси г҃лѭшти "],["proiel:20180408:marianus:50347","хощѫ да даси ми. отъ него на блюдѣ главѫ иоана крьстителѣ. "],["proiel:20180408:marianus:50348","\u003cspan class=\"citation\"\u003eMarianus MARK 6.26\u003c/span\u003e ꙇ прискръбенъ бꙑстъ ц҃срь "],["proiel:20180408:marianus:50349","за клѧтвꙑ. и възлежѧщиихъ съ нимъ. не въсхотѣ отърещи сѧ еи. "],["proiel:20180408:marianus:50350","\u003cspan class=\"citation\"\u003eMarianus MARK 6.27\u003c/span\u003e ꙇ абие посълавъ ц҃срь воина. повелѣ принести главѫ его "],["proiel:20180408:marianus:50351","\u003cspan class=\"citation\"\u003eMarianus MARK 6.28\u003c/span\u003e онъ же шедъ оусѣкнѫ и вь темьници. ꙇ принесе главѫ его на мисѣ и дастъ ѭ дѣвици. ꙇ дѣвица дастъ ѭ матери своеи. "],["proiel:20180408:marianus:36656","\u003cspan class=\"citation\"\u003eMarianus MARK 6.29\u003c/span\u003e и слꙑшавъше оученици его. вьзѧсѧ троупъ его и положишѧ и въ гробѣ. "],["proiel:20180408:marianus:36657","\u003cspan class=\"citation\"\u003eMarianus MARK 6.30\u003c/span\u003e и събърашѧ сѧ а҃пли къ и҃соу. ꙇ вьзвѣстишѧ емоу вьсѣ елико сътворишѧ и елико наоучишѧ. "],["proiel:20180408:marianus:50352","\u003cspan class=\"citation\"\u003eMarianus MARK 6.31\u003c/span\u003e Ꙇ҅ рече имъ "],["proiel:20180408:marianus:50353","придѣте вꙑ сами въ поусто мѣсто едини. ꙇ почиите мало "],["proiel:20180408:marianus:36659"," бѣахѫ. бо приходѧштии. ꙇ оходѧштеи мъноѕи. "],["proiel:20180408:marianus:36660","ꙇ не бѣ имъ коли понѣ ѣсти. "],["proiel:20180408:marianus:36661","\u003cspan class=\"citation\"\u003eMarianus MARK 6.32\u003c/span\u003e ꙇ идѫ въ поусто мѣсто кораблемь едини. "],["proiel:20180408:marianus:36662","\u003cspan class=\"citation\"\u003eMarianus MARK 6.33\u003c/span\u003e и видѣшѧ ѩ идѫштѧ. ꙇ познашѧ ѩ мъноѕи. ꙇ пѣши отъ вьсѣхъ градъ притѣшѧ тамо. и варишѧ ѩ. "],["proiel:20180408:marianus:36663","\u003cspan class=\"citation\"\u003eMarianus MARK 6.34\u003c/span\u003e и шедъ и҃съ видѣ народъ мъногъ. ꙇ мили емоу бꙑшѧ. зане бѣхѫ ѣко овъцѧ не имѫштѧ пастꙑрѣ. ꙇ начѧтъ оучити ѩ мъного. "],["proiel:20180408:marianus:36664","\u003cspan class=\"citation\"\u003eMarianus MARK 6.35\u003c/span\u003e ꙇ оуже часоу мъногоу минѫвъшоу ⁘ Пристѫпьше къ немоу оученици его г҃лашѧ. ѣко поусто естъ мѣсто. ꙇ юже година минѫ. "],["proiel:20180408:marianus:50354","\u003cspan class=\"citation\"\u003eMarianus MARK 6.36\u003c/span\u003e отъпоусти ѩ да шедъше въ окръстьниихъ селѣхъ. ꙇ вьсехъ коупѧтъ себѣ. хлѣбꙑ. "],["proiel:20180408:marianus:50355","не имѫтъ бо чесо ѣсти. "],["proiel:20180408:marianus:36666","\u003cspan class=\"citation\"\u003eMarianus MARK 6.37\u003c/span\u003e онъ же отъвѣштавъ рече имъ. "],["proiel:20180408:marianus:36667","дадите имь вꙑ ѣсти. "],["proiel:20180408:marianus:36668","ꙇ г҃лашѧ емоу. да "],["proiel:20180408:marianus:36669","шедъше коупимъ дъвѣма сътома пѣнѧѕъ хлѣбꙑ. ꙇ дамь имъ ѣсти. "],["proiel:20180408:marianus:36670","\u003cspan class=\"citation\"\u003eMarianus MARK 6.38\u003c/span\u003e онъ же г҃ла имъ. "],["proiel:20180408:marianus:36671","колико имате хлѣбъ. "],["proiel:20180408:marianus:36672","ꙇдѣте и видите. "],["proiel:20180408:marianus:36673","ꙇ оувѣдѣвъше г҃лашѧ. "],["proiel:20180408:marianus:36674","пѧть хлѣбъ и дъвѣ рꙑбѣ. "],["proiel:20180408:marianus:36675","\u003cspan class=\"citation\"\u003eMarianus MARK 6.39\u003c/span\u003e ꙇ повелѣ имъ посадити вьсѧ народꙑ...на сподꙑ на трѣвѣ зеленѣ. "],["proiel:20180408:marianus:36676","\u003cspan class=\"citation\"\u003eMarianus MARK 6.40\u003c/span\u003e ꙇ вьзлегѫ на лѣхꙑ на лѣхꙑ по сътоу и по пѧти десѧтъ. "],["proiel:20180408:marianus:36677","\u003cspan class=\"citation\"\u003eMarianus MARK 6.41\u003c/span\u003e и приемъ пѧть хлѣбъ и дъвѣ рꙑбѣ. възьрѣвъ на н҃бо б҃лгслви. ꙇ прѣломи хлѣбꙑ. ꙇ даѣше оученикомъ своимъ. да полагаѭтъ прѣдъ ними. ꙇ обѣ рꙑбѣ раздѣли вьсѣмъ. "],["proiel:20180408:marianus:36678","\u003cspan class=\"citation\"\u003eMarianus MARK 6.42\u003c/span\u003e ꙇ ѣшѧ вьси и насꙑтишѧ сѧ. "],["proiel:20180408:marianus:36679","\u003cspan class=\"citation\"\u003eMarianus MARK 6.43\u003c/span\u003e ꙇ вьзѧсѧ оукроухъ дъва на десѧте коша исплънь и отъ рꙑбоу. "],["proiel:20180408:marianus:36680","\u003cspan class=\"citation\"\u003eMarianus MARK 6.44\u003c/span\u003e ѣдъшихъ же бѣ хлѣбꙑ. пѧть тꙑсѫшть мѫжь. "],["proiel:20180408:marianus:36681","\u003cspan class=\"citation\"\u003eMarianus MARK 6.45\u003c/span\u003e ꙇ абие оубѣди оученикꙑ своѩ вънити въ корабь. ꙇ варити и на ономъ полоу къ видъсаидѣ. доньдеже самь отъпоуститъ народꙑ. "],["proiel:20180408:marianus:36682","\u003cspan class=\"citation\"\u003eMarianus MARK 6.46\u003c/span\u003e ꙇ отърекъ сѧ имъ иде въ горѫ помолитъ сѧ ⁘ "],["proiel:20180408:marianus:36683","\u003cspan class=\"citation\"\u003eMarianus MARK 6.47\u003c/span\u003e Ꙇ вечероу бꙑвъшю. бѣ корабъ по срѣдѣ морѣ. а сь единъ на земи. "],["proiel:20180408:marianus:36684","\u003cspan class=\"citation\"\u003eMarianus MARK 6.48\u003c/span\u003e ꙇ видѣвъ ѩ страждѫштѧ въ гребении. бѣ бо противенъ вѣтръ имъ. ꙇ при четврътѣи стражи ноштънѣи. приде къ нимъ по морю ходѧ. "],["proiel:20180408:marianus:36685","ꙇ хотѣ ѩ минѫти. "],["proiel:20180408:marianus:36686","\u003cspan class=\"citation\"\u003eMarianus MARK 6.49\u003c/span\u003e они же видѣвъше и по морю ходѧштъ. непьштевашѧ призракъ бꙑти. "]]