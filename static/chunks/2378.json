[["torot:20170213:supr:88966","прии͑мꙿ же о͑тъвѣтъ. и͑ тъштꙙ сꙙ на небесь͗скоѥ͗ цѣсарь͗ство. блаженꙑи кодратъ поꙗше глагол̑ꙙ· "],["torot:20170213:supr:88969","благословьѥ͑нъ г͆ь. и͑же не дастъ насъ на о̑уловениѥ зѫбомъ и͑хъ. "],["torot:20170213:supr:135357","коньча ѱалꙿмъ. "],["torot:20170213:supr:121118","\u003cspan class=\"citation\"\u003eSupr. 8\u003c/span\u003e мѣсꙙца марта въ а꙯ї· "],["torot:20170213:supr:121119","житиѥ григора папꙑ роумъскаꙿго· "],["torot:20170213:supr:121120","Блаженꙑи григории· поставь҆ѥ҅нъ бꙑстъ патриа҅рхъ· ст꙯ѣи бж꙯ии цръкви римь҆стѣи· а҅ прѣжде патриа҅ршъства· црънориꙁъцъ бѣ въ манастꙑри· ст꙯ааго а҅постола а҅нь҆дреа· нарицаѥ҅мааго клио҅скаура· блиꙁъ ст꙯оую̑ мѫченикоу· їѡ̑а҅на и҅ паула· "],["torot:20170213:supr:121129","бѣа҅ше же и҅гоуменъ того манастꙑрѣ· "],["torot:20170213:supr:121130","мати же ѥ҅го блаженаꙗ силвиꙗ· живѣа҅ше блиꙁъ вратъ ст꙯ааго паула а҅постола· на мѣстѣ нарицаѥ҅мѣѣмъ к҄ела нова· "],["torot:20170213:supr:121133","Тъ же блаженꙑ григории҆· ѥ҅гꙿда сѣдѣа҅ше въ хꙑꙁинѣ своѥ҅и҆· и҅ писааше· приде къ н҄емоу маломоштъ· молꙙ и и҅ глагол҄ꙙ· "],["torot:20170213:supr:121138","помилоуи҆ мꙙ рабе б꙯а вꙑшь҆нꙗго· ꙗ҅ко старѣи҅шина бѣхъ корабꙿникомъ· и҅ и҅стопихомъ сꙙ и҅ погоубихомъ много и҅мѣниѥ҆· и҅ своѥ и҅ стоужде· "],["torot:20170213:supr:121142","любоништии҅ же и҅ по и҅стинѣ рабъ христосовъ· приꙁъвавъ слоугѫ своѥ҅го глагола ѥ҅моу· "],["torot:20170213:supr:121144","брате шедъ даждъ семоу ѕ꙯ ꙁлатицъ· "],["torot:20170213:supr:121145","братъ же шедъ сътвори ꙗ҅коже повелѣ ѥ҅моу рабъ божии҆ григории҆· "],["torot:20170213:supr:121146","и҅ дастъ маломошти ѕ꙯ ꙁлатицъ· "],["torot:20170213:supr:121147","и҅ о҅тиде· "],["torot:20170213:supr:121148","пакꙑ о̑убо мало прѣмоудивъ въ тъ жде день҆· приде тъ жде маломоштъ къ блаженоуо̑умоу григороу глагол҄ꙙ· "],["torot:20170213:supr:121150","помилоуи҅ мꙙ рабе б꙯а вꙑшь҆нꙗаго ꙗ҅ко много погоубихъ· "],["torot:20170213:supr:121151","а҅ мало ми ѥ҅си далъ· "],["torot:20170213:supr:121152","Блаженꙑи҆ же приꙁꙿвавъ слоугѫ своѥ҅го глагола ѥ҅моу· "],["torot:20170213:supr:121153","и҅ди брате "],["torot:20170213:supr:121827","даждъ ѥ҅моу дроугѫѫ ѕ꙯ ꙁлатицъ· "],["torot:20170213:supr:121154","сътвори же братъ тако· "],["torot:20170213:supr:121155","вь҆ꙁьмъ же ништии в꙯і ꙁлатицъ о҅тиде· "],["torot:20170213:supr:121156","пакꙑ же мало помоудивъ третиѥ҆ въ тъ жде дь҆нь҆ приде къ блаженоуоумꙋ григорию̑ глагол҄ꙙ· "],["torot:20170213:supr:121157","помилоуи҅ мꙙ рабе бога вꙑшь҆нꙗꙿго· "],["torot:20170213:supr:121158","даждъ ми дроугоѥ благословь҆ѥ҅ниѥ ꙗ҅ко много погоубихъ· "],["torot:20170213:supr:121159","Блаженꙑи҅ же приꙁъвавъ слоугѫ своѥ҅го глагола ѥ҅моу· "],["torot:20170213:supr:121160","и҅ди "],["torot:20170213:supr:121833","даждъ ѥ҅моу дроугѫѭ̑ ѕ꙯ ꙁлатицъ· "],["torot:20170213:supr:121161","о҅тъвѣштавъ же глагола· "],["torot:20170213:supr:121162","вѣрѫ ми и҅ми чь҆стънъи҆ о҅ть҆че ꙗ҅ко нѣстъ остала ни ѥ҅дина ꙁлатица въ риꙁьници· "],["torot:20170213:supr:121163","глагола к н҄емоу блаженъи҆· "],["torot:20170213:supr:121164","не и҅маши ли и҅ного никакогоже съсѫда· ни ли риꙁъна да даси ѥ҅моу· "],["torot:20170213:supr:121166","онъ же о҅тъвѣштавъ рече· "],["torot:20170213:supr:121167","и҅ного съсѫда чь҆стънꙑи҆ о҅тьче не и҅мамъ· раꙁвѣ сь҆ребрънааго блюда· и҅же ѥ посълала госпожда великаꙗ съ коуциѭ̑· "],["torot:20170213:supr:121170","глагола къ н҄емоу рабъ бж꙯ии григории҆· "],["torot:20170213:supr:121171","и҅ди брате "],["torot:20170213:supr:121834","даждъ ѥ҅моу блюдъ тъ· "],["torot:20170213:supr:121172","братъ же сътвори ꙗкоже повелѣ ѥ҅моу блаженꙑи҆· "],["torot:20170213:supr:121173","и҅ дастъ ништоуоумоу· "],["torot:20170213:supr:121174","ништии҅ же въꙁемъ в꙯і ꙁлатицъ и҅ сь҆ребрь҆нꙑи блюдъ о҅тиде· "],["torot:20170213:supr:121175","ѥ҅гда же и поставишꙙ патриа҅рха ст꙯ѣи црь҆кви римь҆стѣи҆· по обꙑчаю̑ патриа҅рꙿшъскоу· повелѣ сак҄елароу своѥ҅моу въ ѥ҅динъ дьнь· ѥ҅дноѭ̑ привести в꙯ї маломошти· на трепеꙁѫ своѭ̑ да о҅бѣдоуѭ̑тъ сь҆ н҄имъ· "],["torot:20170213:supr:121180","сак҄еларии҅ же сътвори ꙗ҅коже повелѣ ѥ҅мꙋ патриа҅рхъ· "],["torot:20170213:supr:121181","и҅ приꙁъва в꙯і мѫжь ништъ· "],["torot:20170213:supr:121182","и҅ ѥ҅гда сѣдошꙙ съ патриа҅рхомъ· на трепеꙁѣ о҅брѣтошꙙ сꙙ г꙯ї· "],["torot:20170213:supr:121184","приꙁъвавъ же сак҄елара глагола ѥ҅моу· "],["torot:20170213:supr:121185","не бѣхъ ли ти реклъ в꙯ї поꙁъвати· "],["torot:20170213:supr:121186","то како беꙁ моѥ҅го повелѣниꙗ три на десꙙте ѥ҅си поꙁъвалъ· "],["torot:20170213:supr:121187","сак҄еларь҆ же слꙑшавъ· и҅ пристрашенъ бꙑвъ· о҅тъвѣштавъ рече к н҄емоу· "],["torot:20170213:supr:121190","вѣроуи҅ ми чь҆стънъи владꙑко· "],["torot:20170213:supr:121191","дъва на десꙙте и҅хъ ѥ҅стъ· "],["torot:20170213:supr:121192","третиꙗ҅го на десꙙте не видѣа҅ше никꙿтоже· раꙁвѣ патриа҅рхъ ѥ҅динъ· "],["torot:20170213:supr:121194","о҅бѣдоуѭ̑штемъ же и҅мъ· видѣа҅ше патриа҅рхъ третиꙗ҅го на десꙙте сѣдꙙшта на краи҆ стола· "],["torot:20170213:supr:121196","и҅ се лице ѥ҅го о҅браꙁꙑ и҅ꙁмѣнꙗше· "],["torot:20170213:supr:121197","о҅вогда о̑убо видѣти и бѣа҅ше сѣда· о҅вогда же о҅трока· "],["torot:20170213:supr:121199","и҅ ѥ҅гда же въсташꙙ съ трепеꙁꙑ· и҅нꙑ вь҆сꙙ о҅тъпоусти блаженꙑи҆· а҅ третиꙗ҅го на десꙙте· видимаа҅го тако чоудъна· ѧ҅ и҆ ꙁа рѫкѫ· "],["torot:20170213:supr:121204","и҅ вь҆ведꙑ и вь҆ клѣть҆ своѭ̑ глагола ѥ҅моу· "],["torot:20170213:supr:121205","ꙁаклинаѭ̑ тꙙ о҅ велицѣи҆ силѣ вьседръжителꙗ бога· "],["torot:20170213:supr:121206","повѣждь҆ ми кꙿто тꙑ ѥ҅си· и҅ что ѥ҅стъ и҅мꙙ твоѥ҆· "],["torot:20170213:supr:121208","о҅нъ же рече к н҄емоу· "],["torot:20170213:supr:121209","и҅ ѥ҅же въпрашаѥ҅ши и҅мене моѥ҅го· то и҅ то чоудъно ѥ҅стъ· "],["torot:20170213:supr:121211","о҅баче а҅ꙁъ ѥсмъ о̑убогꙑи҆· пришедꙑи҆ к тебѣ ѥ҅гда бѣ въ манастꙑри ст꙯ааго а҅нь҆дреа а҅постола· нарицаѥ҅мааго клио҅скаръ· ѥ҅гда сѣдѣа҅ше въ хꙑꙁинѣ и҅ писаа҅ше· ѥ҅моуже да дъва на десꙙте ꙁлатицъ· и҅ съребрънꙑи блюдъ и҅же ти бѣ посълала съ коуциѭ̑ блаженаꙗ мати твоꙗ· "],["torot:20170213:supr:121217","и҅ да о̑увѣси ꙗ҅ко о҅тъ дьне того о҅тън҄елиже пода ми съ длъготръпѣниѥмъ· и҅ простомъ срь҆дь҆цемъ· нарече тꙙ г꙯ъ патриа҅рхоу бꙑти· свꙙтѣи҆ црь҆кви своѥ҅и҆· ꙁа н҄ѫже и҅ крь҆вь҆ своѭ̑ пролиꙗ· и҅ бꙑти ти прѣи҅мь҆никоу· и҅ намѣсть҆никоу връховь҆нꙗго а҅постола петра· "],["torot:20170213:supr:121224","глагола же к н҄емоу блаженꙑи григории· "],["torot:20170213:supr:121225","како вѣси тꙑ ꙗ҅ко тъгда нарече г꙯ь бꙑти мьнѣ патриа҅рхоу· "],["torot:20170213:supr:121226","о҅нъ же о҅тъвѣштавъ рече· "],["torot:20170213:supr:121227","не ѥ҅льма ли а҅гг҄елъ г꙯а вь҆седръжителꙗ ѥ҅смъ а҅ꙁъ· "],["torot:20170213:supr:121228","то того ради вѣдѣ· "],["torot:20170213:supr:121229","и҅ тогда бо господь҆ мꙙ бѣ посълалъ к тебѣ· и҅скоусити о̑усрь҆диѥ твоѥ҅· а҅ште о̑убо чловѣколюбьнѣ· а҅ не чловѣкомъ твориши видѣти милость҆ своѭ̑· "],["torot:20170213:supr:121233","Блаженꙑи҅ же то слꙑшавъ о̑убоꙗ҅ сꙙ· "],["torot:20170213:supr:134520","не оу бо бѣа҅ше дотолѣ видѣлъ а҅гг҄ела· "],["torot:20170213:supr:121235","а҅кꙑ къ чловѣкоу бо бесѣдова и҅ вьꙁира на н҄ь· "],["torot:20170213:supr:121236","рече же а҅гг҄елъ къ блаженоуо̑умоу· "],["torot:20170213:supr:121237","не бои҆ сꙙ· "],["torot:20170213:supr:121238","се посълалъ мꙙ ѥ҅стъ г꙯ь да бѫдѫ съ тобоѭ̑ въ житии҆ семъ· "],["torot:20170213:supr:121239","блаженꙑи҅ же слꙑшавъ то о҅тъ а҅гг҄ела паде ницъ на ꙁеми· "],["torot:20170213:supr:121240","и҅ поклони сꙙ господоу гл꙯ꙙ· "],["torot:20170213:supr:121241","а҅ште малаго того ради даа҅ниа и҅ ничесоже сѫшта· толико множьство штедротъ покаꙁа о҅ мь҆нѣ прѣмилостивꙑи҆ г꙯ь· ꙗ҅коже а҅гг҄ела своѥ҅го посълати къ мь҆нѣ· бꙑти ѥ҅моу съ мноѭ въи҅нѫ· какоѧ о̑убо славꙑ съподобꙙтъ сꙙ прѣбꙑваѭ̑штии въ ꙁаповѣдехъ ѥ҅го· и҅ дѣлаѭ̑ште правдѫ· "],["torot:20170213:supr:121247","беꙁ лъжꙙ бо ѥ҅стъ рекꙑи҆· ꙗ҅ко милость҆ хвалитъ сꙙ на сѫдѣ· и҅ милоуѧи ништа въ ꙁаѥ҅мъ даѥ҅тъ богоу· "]]