[["proiel:20180408:gothic-nt:38187","jah andstaurraidedun þo. "],["proiel:20180408:gothic-nt:38188","\u003cspan class=\"citation\"\u003eMARK 14.6\u003c/span\u003e iþ Iesus qaþ: "],["proiel:20180408:gothic-nt:38189","letiþ þo; "],["proiel:20180408:gothic-nt:38190","duƕe izai usþriutiþ? "],["proiel:20180408:gothic-nt:38191","þannu goþ waurstw waurhta bi mis. "],["proiel:20180408:gothic-nt:38192","\u003cspan class=\"citation\"\u003eMARK 14.7\u003c/span\u003e sinteino auk þans unledans habaiþ miþ izwis, jah þan wileiþ, maguþ im waila taujan; "],["proiel:20180408:gothic-nt:38193","iþ mik ni sinteino habaiþ. "],["proiel:20180408:gothic-nt:38194","\u003cspan class=\"citation\"\u003eMARK 14.8\u003c/span\u003e þatei habaida so gatawida; "],["proiel:20180408:gothic-nt:38195","faursnau salbon mein leik du usfilha. "],["proiel:20180408:gothic-nt:38196","\u003cspan class=\"citation\"\u003eMARK 14.9\u003c/span\u003e amen, qiþa izwis: "],["proiel:20180408:gothic-nt:38197","þisƕaruh þei merjada so aiwaggeljo and alla manaseþ, jah þatei gatawida so rodjada du gamundai izos. "],["proiel:20180408:gothic-nt:38198","\u003cspan class=\"citation\"\u003eMARK 14.10\u003c/span\u003e jah Iudas Iskarioteis, ains þize twalibe, galaiþ du þaim gudjam, ei galewidedi ina im. "],["proiel:20180408:gothic-nt:38199","\u003cspan class=\"citation\"\u003eMARK 14.11\u003c/span\u003e iþ eis gahausjandans faginodedun jah gahaihaitun imma faihu giban; "],["proiel:20180408:gothic-nt:38200","jah sokida ƕaiwa gatilaba ina galewidedi. "],["proiel:20180408:gothic-nt:38201","\u003cspan class=\"citation\"\u003eMARK 14.12\u003c/span\u003e jah þamma frumistin daga azwme, þan paska salidedun, qeþun du imma þai siponjos is: "],["proiel:20180408:gothic-nt:38202","ƕar wileis ei galeiþandans manwjaima, ei matjais paska? "],["proiel:20180408:gothic-nt:38203","\u003cspan class=\"citation\"\u003eMARK 14.13\u003c/span\u003e jah insandida twans siponje seinaize qaþuh du im: "],["proiel:20180408:gothic-nt:38204","gaggats in þo baurg, jah gamoteiþ igqis manna kas watins bairands: "],["proiel:20180408:gothic-nt:38205","gaggats afar þamma, \u003cspan class=\"citation\"\u003eMARK 14.14\u003c/span\u003e jah þadei inngaleiþai, qiþaits þamma heiwafraujin þatei laisareis qiþiþ: "],["proiel:20180408:gothic-nt:38206","ƕar sind saliþwos þarei paska miþ siponjam meinaim matjau? "],["proiel:20180408:gothic-nt:38207","\u003cspan class=\"citation\"\u003eMARK 14.15\u003c/span\u003e jah sa izwis taikneiþ kelikn mikilata, gastrawiþ, manwjata; "],["proiel:20180408:gothic-nt:38208","jah jainar manwjaiþ unsis. "],["proiel:20180408:gothic-nt:38209","\u003cspan class=\"citation\"\u003eMARK 14.16\u003c/span\u003e jah usiddjedun þai siponjos... "],["proiel:20180408:gothic-nt:38210","...\u003cspan class=\"citation\"\u003eMARK 14.41\u003c/span\u003e sai, galewjada sunus mans in handuns frawaurhtaize. "],["proiel:20180408:gothic-nt:38211","\u003cspan class=\"citation\"\u003eMARK 14.42\u003c/span\u003e urreisiþ, "],["proiel:20180408:gothic-nt:56903","gaggam! "],["proiel:20180408:gothic-nt:38212","sai, sa lewjands mik atneƕida. "],["proiel:20180408:gothic-nt:38213","\u003cspan class=\"citation\"\u003eMARK 14.43\u003c/span\u003e jah sunsaiw nauhþanuh at imma rodjandin qam Iudas, sums þize twalibe, jah miþ imma managei miþ hairum jah triwam fram þaim auhumistam gudjam jah bokarjam jah sinistam. "],["proiel:20180408:gothic-nt:38214","\u003cspan class=\"citation\"\u003eMARK 14.44\u003c/span\u003e at-gaf-uh-þan sa lewjands ina im bandwon qiþands: "],["proiel:20180408:gothic-nt:38215","þammei kukjau, sa ist: "],["proiel:20180408:gothic-nt:38216","greipiþ þana jah tiuhiþ arniba. "],["proiel:20180408:gothic-nt:38217","\u003cspan class=\"citation\"\u003eMARK 14.45\u003c/span\u003e jah qimands sunsaiw, atgaggands du imma qaþ: "],["proiel:20180408:gothic-nt:38218","rabbei, rabbei! "],["proiel:20180408:gothic-nt:38219","jah kukida imma. "],["proiel:20180408:gothic-nt:38220","\u003cspan class=\"citation\"\u003eMARK 14.46\u003c/span\u003e iþ eis uslagidedun handuns ana ina jah undgripun ina. "],["proiel:20180408:gothic-nt:38221","\u003cspan class=\"citation\"\u003eMARK 14.47\u003c/span\u003e iþ ains sums þize atstandandane imma uslukands hairu sloh skalk auhumistins gudjins jah afsloh imma auso þata taihswo. "],["proiel:20180408:gothic-nt:38222","\u003cspan class=\"citation\"\u003eMARK 14.48\u003c/span\u003e jah andhafjands Iesus qaþ du im: "],["proiel:20180408:gothic-nt:38223","swe du waidedjin urrunnuþ miþ hairum jah triwam greipan mik. "],["proiel:20180408:gothic-nt:38224","\u003cspan class=\"citation\"\u003eMARK 14.49\u003c/span\u003e daga ƕammeh was at izwis in alh laisjands jah ni gripuþ mik: "],["proiel:20180408:gothic-nt:38225","ak ei usfullnodedeina bokos. "],["proiel:20180408:gothic-nt:38226","\u003cspan class=\"citation\"\u003eMARK 14.50\u003c/span\u003e jah afletandans ina gaþlauhun allai. "],["proiel:20180408:gothic-nt:38227","\u003cspan class=\"citation\"\u003eMARK 14.51\u003c/span\u003e jah ains sums juggalauþs laistida afar imma biwaibiþs leina ana naqadana; "],["proiel:20180408:gothic-nt:38228","jah gripun is þai juggalaudeis. "],["proiel:20180408:gothic-nt:38229","\u003cspan class=\"citation\"\u003eMARK 14.52\u003c/span\u003e iþ is bileiþands þamma leina naqaþs gaþlauh faura im. "],["proiel:20180408:gothic-nt:38230","\u003cspan class=\"citation\"\u003eMARK 14.53\u003c/span\u003e jah gatauhun Iesu du auhumistin gudjin; "],["proiel:20180408:gothic-nt:38231","jah garunnun miþ imma auhumistans gudjans allai jah þai sinistans jah bokarjos. "],["proiel:20180408:gothic-nt:38232","\u003cspan class=\"citation\"\u003eMARK 14.54\u003c/span\u003e jah Paitrus fairraþro laistida afar imma, unte qam in garda þis auhumistins gudjins; "],["proiel:20180408:gothic-nt:38233","jah was sitands miþ andbahtam jah warmjands sik at liuhada. "],["proiel:20180408:gothic-nt:38234","\u003cspan class=\"citation\"\u003eMARK 14.55\u003c/span\u003e iþ þai auhumistans gudjans jah alla so gafaurds sokidedun ana Iesu weitwodiþa du afdauþjan ina jah ni bigetun. "],["proiel:20180408:gothic-nt:38235","\u003cspan class=\"citation\"\u003eMARK 14.56\u003c/span\u003e managai auk galiug weitwodidedun ana ina, jah samaleikos þos weitwodiþos ni wesun. "],["proiel:20180408:gothic-nt:38236","\u003cspan class=\"citation\"\u003eMARK 14.57\u003c/span\u003e jah sumai usstandandans galiug weitwodidedun ana ina qiþandans: \u003cspan class=\"citation\"\u003eMARK 14.58\u003c/span\u003e þatei "],["proiel:20180408:gothic-nt:56907","weis gahausidedum qiþandan ina þatei "],["proiel:20180408:gothic-nt:56909","ik gataira alh þo handuwaurhton jah bi þrins dagans anþara unhanduwaurhta gatimrja. "],["proiel:20180408:gothic-nt:38238","\u003cspan class=\"citation\"\u003eMARK 14.59\u003c/span\u003e jah ni swa samaleika was weitwodiþa ize. "],["proiel:20180408:gothic-nt:38239","\u003cspan class=\"citation\"\u003eMARK 14.60\u003c/span\u003e jah usstandands sa auhumista gudja in midjaim frah Iesu qiþands: "],["proiel:20180408:gothic-nt:50660","niu andhafjis waiht, "],["proiel:20180408:gothic-nt:50661","ƕa þai ana þuk weitwodjand? "],["proiel:20180408:gothic-nt:38241","\u003cspan class=\"citation\"\u003eMARK 14.61\u003c/span\u003e iþ is þahaida jah waiht ni andhof. "],["proiel:20180408:gothic-nt:38242","aftra sa auhumista gudja frah ina jah qaþ du imma: "],["proiel:20180408:gothic-nt:38243","þu is Xristus sa sunus þis þiuþeigins? "],["proiel:20180408:gothic-nt:38244","\u003cspan class=\"citation\"\u003eMARK 14.62\u003c/span\u003e iþ is qaþuh: "],["proiel:20180408:gothic-nt:38245","ik im; "],["proiel:20180408:gothic-nt:38246","jah gasaiƕiþ þana sunu mans af taihswon sitandan mahtais jah qimandan miþ milhmam himinis. "]]