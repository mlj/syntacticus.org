[["torot:20170213:usp-sbor:159902","тако и си с҃таꙗ постави свѣтити въ мирѣ премногыими чюдесы· сиꙗти въ рѹсьскѣи сторонѣ велицѣи· идеже множьство стражющиихъ съпасени бывають· "],["torot:20170213:usp-sbor:159905","слѣпии прозирають "],["torot:20170213:usp-sbor:160278","хромии быстрѣѥ сьрны рищуть· "],["torot:20170213:usp-sbor:159906","сълѹции простьрениѥ приѥмлють· "],["torot:20170213:usp-sbor:159907","нъ или могѹ вьсꙗ съповѣдати или съказаати творимаꙗ чюдесы "],["torot:20170213:usp-sbor:160279","по истинѣ ни вьсь миръ можеть понести· ꙗже дѣють сꙗ предивьнаꙗ чюдеса· "],["torot:20170213:usp-sbor:159909","и паче пѣсъка морьскааго "],["torot:20170213:usp-sbor:160280","и не тѹ ѥдинде· нъ и по вьсѣмъ сторонамъ и по вьсѣмъ зѣмлꙗмъ преходꙗща· болѣзни вьсꙗ и недѹгы отъгонита· сѹщиихъ въ тьмьницахъ и въ ѹзахъ посѣщающа· "],["torot:20170213:usp-sbor:159913","и на мѣстѣ[хъ] идеже мч҃нчьскыимь вѣньцьмь ѹвꙗзоста сꙗ· съзьданѣ быста цр҃кви въ имꙗ ѥю· "],["torot:20170213:usp-sbor:159915","да и тѹ тако же многа чюдеса посѣщающа съдѣваѥта· "],["torot:20170213:usp-sbor:159916","тѣмьже ваю како похвалити не съвѣмъ "],["torot:20170213:usp-sbor:160283","или чьто рещи недоѹмѣю и не възмогѹ· "],["torot:20170213:usp-sbor:159917","ан҃гла ли ва нарекѹ "],["torot:20170213:usp-sbor:160284","имьже въскорѣ обрѣтаета сꙗ близъ скърбꙗщиихъ· "],["torot:20170213:usp-sbor:159918","нъ плътьскꙑ на земли пожила ѥста въ чловѣчьствѣ· "],["torot:20170213:usp-sbor:159919","чл҃вка ли ва именѹю "],["torot:20170213:usp-sbor:166689","то паче всего чл҃вчьска ѹма преходита· множьствъмь чюдесъ и посѣщениѥмь немощьнꙑихъ "],["torot:20170213:usp-sbor:160285","цc҇рꙗ ли кнꙗзꙗ ли ва проглаголю· "],["torot:20170213:usp-sbor:159921","нъ паче чл҃вка ѹбо проста и съмѣрена съмѣрениѥ бо сътѧжала ѥста· "],["torot:20170213:usp-sbor:159922","имьже вꙑсокаꙗ мѣста и жилища въселиста сꙗ· "],["torot:20170213:usp-sbor:159923","по истинѣ вꙑ цесарꙗ цc҇ремъ и кнꙗзꙗ кънꙗземъ· "],["torot:20170213:usp-sbor:159924","ибо ваю пособиѥмь и защїщениѥмь кнꙗзи наши противѹ въстающаꙗ· дьржавьно побѣжають· и ваю помощию хвалꙗть сꙗ "],["torot:20170213:usp-sbor:160288","вꙑ бо тѣмъ и намъ орѹжиѥ· "],["torot:20170213:usp-sbor:159927","землꙗ рѹсьскꙑꙗ забрала и ѹтвьржениѥ· и меча обоюдѹ остра "],["torot:20170213:usp-sbor:160289","има же дьрзость поганьскѹю низълагаемъ· и диꙗволꙗ шатаниꙗ въ земли попираемъ· "],["torot:20170213:usp-sbor:159930","по истинѣ несѹмьньнѣ рещи възмогѹ· "],["torot:20170213:usp-sbor:159931","вꙑ ѹбо нб҃сьнаꙗ чловѣка ѥста земльнаꙗ анг҃ла· стълпа и ѹтвьржениѥ землѣ нашеꙗ· "],["torot:20170213:usp-sbor:159935","аще ѹбо и веселꙗщемъ сꙗ имъ съ ними бѣхъ· тако же и погꙑбающемъ имъ съ нимь ѹмьрѹ· "],["torot:20170213:usp-sbor:159937","нъ обаче сии великꙑи милъср҃дꙑи димитрии о ѥдиномь градѣ сице извѣща· "],["torot:20170213:usp-sbor:159938","а вꙑ не о ѥдиномь бо градѣ ни о дъвѹ· ни о вьси попечениѥ и мл҃твѹ въздаѥта нъ о всеи земли рѹсьскѣи· "],["torot:20170213:usp-sbor:159940","О блаженаꙗ ѹбо гроба приимъши телеси ваю чьстьнѣи акы съкровище мъногоцѣньно· "],["torot:20170213:usp-sbor:159941","бл҃женаꙗ цр҃кꙑ въ неиже положенѣ бꙑста рацѣ ваю ст҃ѣи имѹщи бл҃женѣи телеси ваю· о христова ѹгодьника· "],["torot:20170213:usp-sbor:159943","блаженъ по истинѣ и вꙑсокъ паче всѣхъ градъ рѹсьскꙑихъ и вꙑшии градъ· имꙑи въ себе таковоѥ скровище· "],["torot:20170213:usp-sbor:159945","ѥмѹ же не тъчьнъ ни вьсь миръ "],["torot:20170213:usp-sbor:160293","по истинѣ вышегородъ нарече сꙗ· "],["torot:20170213:usp-sbor:159946","вꙑшии и превꙑшии городъ всѣхъ· "],["torot:20170213:usp-sbor:159947","въторꙑи селѹнь ꙗви сꙗ въ рѹсьскѣ земли· имꙑи въ себе врачьство безмьздьноѥ· "],["torot:20170213:usp-sbor:159949","не нашемѹ ѥдиномѹ ꙗзꙑкѹ тъкъмо подано бысть бъгъмь· нъ и вьсеи земли сп҃сениѥ "],["torot:20170213:usp-sbor:160294","отъ всѣхъ бо странъ тѹ приходꙗще тѹне почьреплють ицѣлениѥ· ꙗкоже и въ ст҃ꙑихъ евангелиихъ г҃ь рече ст҃ꙑмъ апостоломъ· ꙗко "],["torot:20170213:usp-sbor:166697","тѹне приꙗсте "],["torot:20170213:usp-sbor:166698","тѹне и дадите· "],["torot:20170213:usp-sbor:159953","ѡ сихъ бо и самъ г҃ь рече "],["torot:20170213:usp-sbor:160295","вѣрѹꙗи въ мꙗ дѣла ꙗже азъ творю и тъ сътворитъ и больша тѣхъ· "],["torot:20170213:usp-sbor:159954","нъ о блаженаꙗ страстотьрпьца хр҄сва не забꙑваита отьчьства· идеже пожила ѥста въ тели "],["torot:20170213:usp-sbor:166653","ѥгоже всегда посѣтъмь не оставлꙗета· "],["torot:20170213:usp-sbor:159956","тако же и въ мл҃твахъ вьсегда молита сꙗ о насъ да не придеть на нꙑ зъло· и рана да не пристѹть къ телеси твоѥмѹ и рабъ ваю· "],["torot:20170213:usp-sbor:159958","вама бо дана бысть бл҃годать да молита за ны· "],["torot:20170213:usp-sbor:159959","вама бо далъ ѥсть б҃ъ о насъ молꙗща сꙗ и ходатаꙗ къ богѹ за нꙑ· "],["torot:20170213:usp-sbor:159960","тѣмьже прибѣгаемъ къ вама и съ сльзами припадающе молимъ сꙗ· да не придеть на нꙑ нога гърдꙑнѧ· и рѹка грѣшьнича не погѹбить насъ· и вьсꙗка пагѹба да не наидеть на ны· "],["torot:20170213:usp-sbor:159964","гладъ и озълоблениѥ отъ насъ далече отъженѣта· "],["torot:20170213:usp-sbor:159965","и всего меча браньна избавита насъ· "],["torot:20170213:usp-sbor:168251","и ѹсобичьнꙑꙗ брани чюжа сътворита· "],["torot:20170213:usp-sbor:168250","и вьсего грѣха и нападениꙗ застѹпита насъ ѹповающиихъ къ вама· "],["torot:20170213:usp-sbor:159968","и къ господѹ богѹ мл҃твѹ нашю ѹсьрдьно прїнесѣта· "],["torot:20170213:usp-sbor:159969","ꙗко съгрѣшихомъ зѣло и безаконьновахомъ премъного· и бещиньствовахомъ паче мѣрꙑ и преизлиха· "],["torot:20170213:usp-sbor:159971","нъ ваю мл҃твꙑ надѣюще сꙗ къ сп҃сѹ възъпиѥмъ гл҃юще "],["torot:20170213:usp-sbor:160298","вл҃дꙑко ѥдиныи без грѣха· "],["torot:20170213:usp-sbor:159972","призьри съ нб҃се ст҃го твоѥго на насъ ѹбогыхъ "],["torot:20170213:usp-sbor:160299","елма же съгрѣшихомъ нъ тꙑ оцѣсти· "],["torot:20170213:usp-sbor:159973","и безаконьновахомъ "],["torot:20170213:usp-sbor:160301","ослаби "],["torot:20170213:usp-sbor:160300","претъкнѹхомъ сꙗ по пременении· "],["torot:20170213:usp-sbor:166701","ꙗко блѹдьницю оцѣсти нꙑ и ꙗко мꙑтоимьца оправи· "],["torot:20170213:usp-sbor:159975","да придеть на нꙑ мл҃сть твоꙗ "],["torot:20170213:usp-sbor:160303","да въсканеть на нꙑ чл҃вколюбиѥ твоѥ· "],["torot:20170213:usp-sbor:159976","и не ослаби нꙑ преданомъ бꙑти грѣхꙑ нашими ни ѹсънѹти ни ѹмрети реко съмьртию "],["torot:20170213:usp-sbor:160305","нъ искѹпи нꙑ отъ настаꙗщааго зла "],["torot:20170213:usp-sbor:160306","и дажь нꙑ времꙗ покаꙗнию· "],["torot:20170213:usp-sbor:159977","ꙗко многа безакониꙗ наша предъ тобою г҃и· "],["torot:20170213:usp-sbor:159978","сътвори съ нами по мл҃сти твоѥи г҃и· "],["torot:20170213:usp-sbor:159979","ꙗко имꙗ твоѥ нарицаеть сѧ въ насъ· "],["torot:20170213:usp-sbor:159980","нъ помилѹи нꙑ "],["torot:20170213:usp-sbor:166702","и ѹщедрї· "],["torot:20170213:usp-sbor:159981","и застѹпи· мл҃твами пречьстьною страстотьрпьцю твоѥю· "],["torot:20170213:usp-sbor:159983","и не сътвори насъ въ поносъ· "],["torot:20170213:usp-sbor:159984","нъ милость твою излѣи на овьца пажити твоѥꙗ· "],["torot:20170213:usp-sbor:159985","ѧко тꙑ ѥси б҃ъ нашь "],["torot:20170213:usp-sbor:160308","и тебе славѹ въсꙑлаемъ· оц҃ю и сн҃ѹ и ст҃ѹѹмѹ дхѹ· нꙑнѣ и присно и въ вѣкы вѣком· аминь⁘ "],["torot:20170213:usp-sbor:159989","о борисѣ· какъ бѣ възъръ҃м· "],["torot:20170213:usp-sbor:159991","съ ѹбо бл҃говѣрьныи борисъ· б҃лга корене сыи послушьливъ оц҃ю бѣ· покарꙗꙗ сѧ при всемь оц҃ю "],["torot:20170213:usp-sbor:160309","тѣлъмь бꙗше красьнъ· высокъ "],["torot:20170213:usp-sbor:160310","лицьмь крѹглъмь· "],["torot:20170213:usp-sbor:159995","плечи велицѣ· "],["torot:20170213:usp-sbor:159996","тънъкъ въ чресла· "],["torot:20170213:usp-sbor:159997","очима добраама "],["torot:20170213:usp-sbor:166654","веселъ лицьмь "],["torot:20170213:usp-sbor:160311","[бо]рода мала· "],["torot:20170213:usp-sbor:159998","и ѹсъ· "],["torot:20170213:usp-sbor:159999","младъ бо бѣ ѥще· свѣтꙗ сꙗ цс҃рьскы крѣпъкъ тѣлъмь вьсꙗчьскы ѹкрашенъ· акы цвѣтъ цвьтыи въ ѹности своѥи· "],["torot:20170213:usp-sbor:160002","в ратьхъ хръбъръ въ съвѣтѣхъ мѹдръ· и разѹмьнъ при вьсемь· "],["torot:20170213:usp-sbor:160004","и бл҃годать бж҃иꙗ цвьтꙗаше на немь⁘ "],["torot:20170213:usp-sbor:189928","\u003cspan class=\"citation\"\u003eUsp.sbor. 1\u003c/span\u003e житиѥ прп҃одбнааго оц҃а нашего ѳеѡдосиꙗ. игѹмена печерьскаго. "],["torot:20170213:usp-sbor:189930","бл҃годарю тѧ вл҃дко мои г҃и х҃е. ꙗко съподобилъ мꙗ ѥси недостоинааго съповѣдателꙗ быти сты҃имъ твоимъ въгодьникомъ. "],["torot:20170213:usp-sbor:189932","се бо испьрва писавъшю ми о житиѥ. и о погѹблении и о чюдесьхъ ст҃ою и бл҃женою страс҃трьпьцю. бориса. и глѣба. понѹдихъ сꙗ и на дрѹгоѥ исповѣданиѥ приити. ѥже выше моѥꙗ силы. ѥмѹ же и не бѣхъ достоинъ грѹбъ сы и неразѹмичьнъ. "]]