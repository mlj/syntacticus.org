[["torot:20180323:supr:171065","Та вса видꙙ о҄учител҄ь· и҅ о҄увѣдѣвъ ꙗ҅коже вь҆сь҆ дх꙯овь҆нъ ѥ҅стъ· и҅ дь҆нь҆ ꙗ҅че дь҆нь҆· на вꙑсотѫ растетъ чꙙстꙑимъ течениѥ҅мъ о҅правь҆даниꙗ· о҅тити помꙑсли· ѥ҅дного ѥ҅го о҅ставити мѫжаѭ҄шта сꙙ· и҅ крѣпꙙшта въ благꙑѧ҆ дѣтѣли подвиꙁѣхъ· помꙑсливъ ꙗ҅ко ни о҅тъ таковааго дх꙯овь҆нааго ю҅ношꙙ· о҅кꙑ о҅тъ о҄ученика подобаатъ слоужꙿбѫ прии҅мати· ни о҅номоу пакꙑ сътрь҆пѣти о҅ть҆ н҄его ꙗ҅коже о҅тъ о҄учителꙗ слоужь҆бѫ прии҅мати· и҅ достоитъ мѣсто ѥ҅моу подати· о҅ себѣ прѣбꙑвати· ꙗ҅ко да бѫдетъ· и҅ самомоу беꙁ врѣда съблюсти сꙙ· не слоугоуѥ҅моу о҅тъ бꙑвъшааго бол҄ьша благꙑи҅ми дѣлꙑ· и҅ ю҅нꙑи съхранитъ сꙙ бе ꙁапꙙтиꙗ҆· "],["torot:20180323:supr:171081","и҅ како же о҅ть н҄его прѣданꙑи҅хꙿ ѥ҅моу· б꙯олюбивꙑи҅хъ дѣлъ ставь҆ꙗ҅ѧ҆· нъ подвига ѥ҅мо҄у ни ѥ҅динъ о҅тъ ꙁвѣрии ставь҆ꙗ҅ше ни ѥ҅дꙿного· "],["torot:20180323:supr:171084","Вь҆ днехъ же тѣхъ начꙙшꙙ странниї приходити къ о҅битѣли ѥ҅го· "],["torot:20180323:supr:189449","славно бо бꙑстъ и҅мꙙ ѥ҅го чрънориꙁь҆цемъ· всѣмъ ближн҄ии҅мъ· "],["torot:20180323:supr:171087","и҅ по вь҆сꙙ дь҆ни ꙗ҅коже решти· прихождаахѫ мноꙁи к н҄емоу· и҅ поль҆ꙁѫ прии҅маахѫ· о҅ть҆ н҄ихъже видѣахѫ ѥ҅го· въ въꙁдръжаниї· и҅ а҅лчъбѣ· и҅ сь҆мѣрении велицѣ прѣбꙑваѭ҄шта· и҅ ꙗ҅же слꙑшаахѫ о҅тъ н҄его поо҄учень҆ꙗ· "],["torot:20180323:supr:171095","о҅тъ винꙑ же тоѧ ноудимъ бѣа҅ше прочеѥ҆ жити въ мастꙑри своѥ҅мъ· а҅ к томоу не ристати въ поустꙑн҄ѫ· нъ врачевати приходꙙштꙙѧ кꙿ н҄емоу· братиѭ҄ и҅ странънꙑѧ҆· да не и҅штѫште ѥ҅го и҅ не о҅брѣтаѭ҄ште· о҅скрь҆бꙙтъ и҅ о҅печалꙙтъ сꙙ не полоучивъше ѥ҅го· "],["torot:20180323:supr:171101","самъ же о҅тъштетитъ сꙙ не и҅цѣливъ· въсприи҅мшꙙѧ҆ ѥ҅го ради толикъ троудъ· "],["torot:20180323:supr:171103","о҅тътолѣ о҄убо хранꙗаше сꙙ не о҅ставь҆ꙗ҅ти манастꙑрѣ· и҅ ходити на и҅но мѣсто· нъ о҅жидати и цѣлити приходꙙштꙙѧ҆ к н҄емоу· всѣмъ тъштаниїмъ и҅ страхомъ бж꙯иѥ҅мъ· "],["torot:20180323:supr:171107","Нъ пон҄еже скѫдо бѣа҅ше водꙑ и҅деже живѣа҅ше· наи҅паче же никакоже бѣа҅ше водꙑ питиѧѧ· и҅ странꙿниї множаа҅хѫ сꙙ к н҄емоу· добрꙑѧ ради вон҄ꙙ и҅мени ѥ҅го· сътвори паницѫ ꙁѣло малѫ· на прии҅маниѥ дъждь҆нꙑихъ водъ· себе радꙿма и҅ ништии҅хъ· и҅ли и҅ братьѧ о҅глашенꙑи҅хъ въ томъ жде манастꙑри· подобонравь҆нꙑи҅мъ житиѥ҅мъ живѫштии҅хъ· "],["torot:20180323:supr:185164","множаѭ҄штемꙿ же и҅ностань҆ ѥ҅ликоже дꙿниї· въи҅нѫ с н҄имъ прѣбꙑваѭ҄штиимъ· о҅тъ коѥѧжде вь҆си вꙑсокааго ради и҅ добраа҅го житиꙗ҆ ѥ҅го· не довь҆лѣа҅хѫ водꙑ раꙁвѣ на мало днии҆· "],["torot:20180323:supr:189450","и҅бо и҅чръпанѣ вь҆сеи водѣ приспѣшꙙ нѣции҆ вь҆ самъ ꙁнои҆· пришедъше на молитвѫ и҅ цѣловань҆ѥ҆ и҅ видѣнь҆ѥ ст꙯ааго· "],["torot:20180323:supr:171122","Повелѣ же нѣкомоу о҅тъ брать҆ѧ тешти къ паничици· и҅ пришедꙿшии҅мъ о҅тъ пѫти жꙙдꙿномъ сѫштемъ водѫ принести· "],["torot:20180323:supr:171124","о҅нꙿ же рече ꙗ҅ко не и҅матъ паничица водꙑ никакоже· "],["torot:20180323:supr:171125","и҅ то само о҄уи҅штаа҅ше братъ· ꙗ҅коже прѣжде малꙑ свои҅ма рѫкама самѫ тѫ о҅ставъшѫ водѫ· пришедꙿшимъ к н҄ѥмоу странꙿнꙑи҅мъ принесъ· "],["torot:20180323:supr:171128","Правь҆дънꙑи҅ же слꙑшавъ то· и҅ вь҆ꙁдѣвъ рѫцѣ н а небо· кротцѣ и҅ тихо братоу рече· "],["torot:20180323:supr:171131","и҅ди въ и҅мꙙ гн꙯е· и҅ надѣѭ҄ сꙙ ꙗ҅коже о҅брꙙштеши водѫ· "],["torot:20180323:supr:171133","и҅ шъдъ о҅тврьꙁе двь҆ри паничицꙙ· и҅ о҅брѣте ѭ҄ исплъ҆нь҆· "],["torot:20180323:supr:171135","и҅ вьꙁдивь҆ сꙙ и҅ о҄ужасъ҆· и҅ прославивъ б꙯а· почръпъ принесе жꙙждѫштии҅мъ· повѣдаѧ и҅мъ сълоучивъшаа сꙙ чоудеса бж꙯иꙗ҆· "],["torot:20180323:supr:171139","стави же собоѭ҄ чоудо то· "],["torot:20180323:supr:171140","и о҅тътоли о҅тъ своѥ҅го троуда готовити водѫ· на питиѥ странꙿнꙑи҅мъ· водонось противѫ своѥ҅и҆ силѣ о҄уготови· "],["torot:20180323:supr:171143","беꙁꙿ лѣности сь҆ тихомъ лицемъ· ношаа҅ше водѫ отъ рѣкꙑ е҅фрата· на рамоу своѥ҅ю҄· и҅ пиꙗ҅хѫ приходꙙштии к н҄емꙋ· "],["torot:20180323:supr:171147","въ ношти же то твораа҅ше· начь҆нъ носити о҅тъ вечера дожи и до ꙁорь҆· не ставьꙗѧ҆ пѣсни· нъ присно ѭ҄ съвръшаѧ҆· по всемоу пѫти· "],["torot:20180323:supr:171152","Радоуꙗ҅ше же сꙙ поѧ҆ не хоужде нежели дд꙯ъ· "],["torot:20180323:supr:171153","того радꙿма бꙑти с н҄имъ б꙯оу вѣроуѭ҄· "],["torot:20180323:supr:171154","тѣмь дх꙯овь҆нꙑи҅ми пѣснь҆ми питааше сꙙ и҅ностань҆· "],["torot:20180323:supr:171155","водонось҆ же на рамоу носꙙ· ни о дх꙯овь҆нѣи слоужь҆бѣ лѣн҄ѣа҅ше сꙙ· "],["torot:20180323:supr:189657","ѧꙁꙑкомъ бо ѭ҄ съвръшааше· да ни тѣлесънꙑѧ҆ слоужꙿбꙑ о҅скѫдитъ страньнꙑи҅мъ· ни дх꙯овнааго дѣла о҄упраꙁнитъ· "],["torot:20180323:supr:171160","о҅ о҅боѥ҅мъ бо творааше попечень҆ѥ҆· и҅ скръбꙙштꙙѧ прѣпокои҅ти прилежꙙ· чашеѭ҄ стоуденꙑ водꙑ· и҅ богоу о҄угодити дх꙯овь҆нѫѭ҄ пѣсниѭ҄· "],["torot:20180323:supr:171164","прѣпроводи же таковъи҆ троудъ творꙙ· ꙁ꙯ї· лѣтъ дѣло съвръшаѧ҆· бь҆ждреѭ҄ дш꙯еѭ҄ ношть҆ и҅ дь҆нь· и҅ любь҆виѭ҄· странънꙑмъ о҄угаждаѧ҆ "],["torot:20180323:supr:185472","въ ѥ҅динъ же о҅тъ дꙿнии· Хоужде лѣпааго троудивъшꙙѧ҆ сꙙ приимъ· въꙁъмъ водонось҆· начꙙ и҅ти пѫть҆мь҆ на рѣкѫ· "],["torot:20180323:supr:171173","прѣжде же дошь҆стиꙗ ѥ҅мꙋ прѣполовь҆ѥ҅ниꙗ пѫти· о҅брѣте сꙙ водонось҆ испльн҄ена водꙑ· "],["torot:20180323:supr:171175","а҅бь҆ѥ҅ же сь҆нь҆мъ ѭ҄ и҅ поставивъ на ꙁеми· прѣклонивъ колѣнѣ и҅ плака и҅ моли сꙙ· "],["torot:20180323:supr:171177","и въставъ вьꙁдѣ рѫцѣ свои н а небо· и҅ благодари бога· "],["torot:20180323:supr:171179","въꙁъмꙿ же водонось҆ въꙁврати сꙙ въ манастꙑрь свои҆· "],["torot:20180323:supr:171180","Пришъдꙿъшии҅ же к н҄емоу странꙿнии҆· видѣвъше ꙗ҅коже въꙁврати сꙙ не дошъдъ рѣкꙑ· мнѣахѫ ѥ҅моу раꙁболѣти сꙙ· и҅ не мошти по о҄уставꙿноуо҄умоу ѥ҅го дои҅ти до е҅фрата· "],["torot:20180323:supr:171184","и҅ текъ ѥ҅динъ о҅тъ братиѧ на сь҆рѣтень҆ѥ҆ ѥ҅го· вь҆ꙁꙙти водонось҆ о҅ть҆ н҄его· и҅ и҅ти и҅ почрѣти вь н҄его мѣсто о҅ть҆ рѣкꙑ· и҅ дотекъ ст꙯ааго· о҅брѣте ѥ҅же на рамоу ѥ҅го водонось҆ и҅спль҆нь҆ водꙑ· "],["torot:20180323:supr:171189","о҄ужасъ же сꙙ братꙿ· въꙁврати сꙙ· само то ꙗ҅вь҆ꙗѧ҆· "],["torot:20180323:supr:171192","събравъше сꙙ о҄ужасꙿни же бꙑвъше· и҅ дививъше сꙙ бꙑвъшоуо҄умоу славь҆ꙗ҅хѫ б꙯а· "],["torot:20180323:supr:171194","вь҆си же въскочивъше сь҆рѣтошꙙ ѥ҅го рѫцѣ вьꙁдвигꙿша на небо· и҅ дателꙗ благꙑи҅хъ славꙙште· "],["torot:20180323:supr:171196","Ст꙯ꙑи҅ же постави водонось҆ плачꙙ сꙙ горцѣ· и҅ молꙙ ѧ҆ не прославь҆ѥ҅но то сътворити· нъ о҄умлъчати бꙑвъшеѥ҆· сицеваꙗ глагол҄ꙙ· ꙗ҅ко "],["torot:20180323:supr:185475","не мене ради благодать҆ бж꙯иꙗ сътвори се чоудо· мѫжь бо ѥ҅смъ о҄убогъ и҅ грѣшь҆нъ· нъ васъ радꙿма странь҆нꙑи҅хъ да вꙑ о҄утѣшите сꙙ· "]]