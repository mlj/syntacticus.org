[[48829,"γενηθήτω ἡ ἔπαυλις αὐτοῦ ἔρημος καὶ μὴ ἔστω ὁ κατοικῶν ἐν αὐτῇ, καί, τὴν ἐπισκοπὴν αὐτοῦ λαβέτω ἕτερος. "],[24996,"\u003cspan class=\"citation\"\u003eACTS 1.21\u003c/span\u003e δεῖ οὖν τῶν συνελθόντων ἡμῖν ἀνδρῶν ἐν παντὶ χρόνῳ ᾧ εἰσῆλθεν καὶ ἐξῆλθεν ἐφ’ ἡμᾶς ὁ κύριος Ἰησοῦς, \u003cspan class=\"citation\"\u003eACTS 1.22\u003c/span\u003e ἀρξάμενος ἀπὸ τοῦ βαπτίσματος Ἰωάννου ἄχρι τῆς ἡμέρας ἧς ἀνελήμφθη ἀφ’ ἡμῶν, μάρτυρα τῆς ἀναστάσεως αὐτοῦ σὺν ἡμῖν γενέσθαι ἕνα τούτων. "],[24997,"\u003cspan class=\"citation\"\u003eACTS 1.23\u003c/span\u003e Καὶ ἔστησαν δύο, Ἰωσὴφ τὸν καλούμενον Βαρσαββᾶν, ὃς ἐπεκλήθη Ἰοῦστος, καὶ Μαθθίαν. "],[48830,"\u003cspan class=\"citation\"\u003eACTS 1.24\u003c/span\u003e καὶ προσευξάμενοι εἶπαν, "],[48831,"σὺ κύριε, καρδιογνῶστα πάντων, ἀνάδειξον ὃν ἐξελέξω ἐκ τούτων τῶν δύο ἕνα \u003cspan class=\"citation\"\u003eACTS 1.25\u003c/span\u003e λαβεῖν τὸν τόπον τῆς διακονίας ταύτης καὶ ἀποστολῆς, ἀφ’ ἧς παρέβη Ἰούδας πορευθῆναι εἰς τὸν τόπον τὸν ἴδιον. "],[24999,"\u003cspan class=\"citation\"\u003eACTS 1.26\u003c/span\u003e καὶ ἔδωκαν κλήρους αὐτοῖς, καὶ ἔπεσεν ὁ κλῆρος ἐπὶ Μαθθίαν, καὶ συνκατεψηφίσθη μετὰ τῶν ἕνδεκα ἀποστόλων."],[25000,"\u003cspan class=\"citation\"\u003eACTS 2.1\u003c/span\u003e Καὶ ἐν τῷ συνπληροῦσθαι τὴν ἡμέραν τῆς πεντηκοστῆς ἦσαν πάντες ὁμοῦ ἐπὶ τὸ αὐτό. "],[25001,"\u003cspan class=\"citation\"\u003eACTS 2.2\u003c/span\u003e καὶ ἐγένετο ἄφνω ἐκ τοῦ οὐρανοῦ ἦχος ὥσπερ φερομένης πνοῆς βιαίας καὶ ἐπλήρωσεν ὅλον τὸν οἶκον οὗ ἦσαν καθήμενοι· "],[25002,"\u003cspan class=\"citation\"\u003eACTS 2.3\u003c/span\u003e καὶ ὤφθησαν αὐτοῖς διαμεριζόμεναι γλῶσσαι ὡσεὶ πυρός, καὶ ἐκάθισεν ἐφ’ ἕνα ἕκαστον αὐτῶν, \u003cspan class=\"citation\"\u003eACTS 2.4\u003c/span\u003e καὶ ἐπλήσθησαν πάντες πνεύματος ἁγίου, καὶ ἤρξαντο λαλεῖν ἑτέραις γλώσσαις καθὼς τὸ πνεῦμα ἐδίδου ἀποφθέγγεσθαι αὐτοῖς. "],[25003,"\u003cspan class=\"citation\"\u003eACTS 2.5\u003c/span\u003e Ἦσαν δὲ εἰς Ἱερουσαλὴμ κατοικοῦντες Ἰουδαῖοι, ἄνδρες εὐλαβεῖς ἀπὸ παντὸς ἔθνους τῶν ὑπὸ τὸν οὐρανόν· "],[25004,"\u003cspan class=\"citation\"\u003eACTS 2.6\u003c/span\u003e γενομένης δὲ τῆς φωνῆς ταύτης συνῆλθεν τὸ πλῆθος καὶ συνεχύθη, ὅτι ἤκουον εἷς ἕκαστος τῇ ἰδίᾳ διαλέκτῳ λαλούντων αὐτῶν. "],[25005,"\u003cspan class=\"citation\"\u003eACTS 2.7\u003c/span\u003e ἐξίσταντο δὲ πάντες καὶ ἐθαύμαζον λέγοντες, "],[74659,"οὐχ ἰδοὺ ἅπαντες οὗτοί εἰσιν οἱ λαλοῦντες Γαλιλαῖοι; "],[25006,"\u003cspan class=\"citation\"\u003eACTS 2.8\u003c/span\u003e καὶ πῶς ἡμεῖς ἀκούομεν ἕκαστος τῇ ἰδίᾳ διαλέκτῳ ἡμῶν ἐν ᾗ ἐγεννήθημεν; "],[25007,"\u003cspan class=\"citation\"\u003eACTS 2.9\u003c/span\u003e Πάρθοι καὶ Μῆδοι καὶ Ἐλαμεῖται, καὶ οἱ κατοικοῦντες τὴν Μεσοποταμίαν, Ἰουδαίαν τε καὶ Καππαδοκίαν, Πόντον καὶ τὴν Ἀσίαν, \u003cspan class=\"citation\"\u003eACTS 2.10\u003c/span\u003e Φρυγίαν τε καὶ Παμφυλίαν, Αἴγυπτον καὶ τὰ μέρη τῆς Λιβύης τῆς κατὰ Κυρήνην, καὶ οἱ ἐπιδημοῦντες Ῥωμαῖοι, Ἰουδαῖοί τε καὶ προσήλυτοι, \u003cspan class=\"citation\"\u003eACTS 2.11\u003c/span\u003e Κρῆτες καὶ Ἄραβες, ἀκούομεν λαλούντων αὐτῶν ταῖς ἡμετέραις γλώσσαις τὰ μεγαλεῖα τοῦ θεοῦ. "],[25008,"\u003cspan class=\"citation\"\u003eACTS 2.12\u003c/span\u003e ἐξίσταντο δὲ πάντες καὶ διηποροῦντο, ἄλλος πρὸς ἄλλον λέγοντες, "],[74660,"τί θέλει τοῦτο εἶναι; "],[25009,"\u003cspan class=\"citation\"\u003eACTS 2.13\u003c/span\u003e ἕτεροι δὲ διαχλευάζοντες ἔλεγον ὅτι γλεύκους μεμεστωμένοι εἰσίν. "],[25010,"\u003cspan class=\"citation\"\u003eACTS 2.14\u003c/span\u003e Σταθεὶς δὲ ὁ Πέτρος σὺν τοῖς ἕνδεκα ἐπῆρεν τὴν φωνὴν αὐτοῦ καὶ ἀπεφθέγξατο αὐτοῖς, "],[74661,"ἄνδρες Ἰουδαῖοι καὶ οἱ κατοικοῦντες Ἱερουσαλὴμ πάντες, τοῦτο ὑμῖν γνωστὸν ἔστω καὶ ἐνωτίσασθε τὰ ῥήματά μου. "],[25011,"\u003cspan class=\"citation\"\u003eACTS 2.15\u003c/span\u003e οὐ γὰρ ὡς ὑμεῖς ὑπολαμβάνετε οὗτοι μεθύουσιν, ἔστιν γὰρ ὥρα τρίτη τῆς ἡμέρας, \u003cspan class=\"citation\"\u003eACTS 2.16\u003c/span\u003e ἀλλὰ τοῦτό ἐστιν τὸ εἰρημένον διὰ τοῦ προφήτου Ἰωήλ, "],[74662," \u003cspan class=\"citation\"\u003eACTS 2.17\u003c/span\u003e καὶ ἔσται ἐν ταῖς ἐσχάταις ἡμέραις, "],[74663,"λέγει ὁ θεός, "],[74664,"ἐκχεῶ ἀπὸ τοῦ πνεύματός μου ἐπὶ πᾶσαν σάρκα, καὶ προφητεύσουσιν οἱ υἱοὶ ὑμῶν καὶ αἱ θυγατέρες ὑμῶν, καὶ οἱ νεανίσκοι ὑμῶν ὁράσεις ὄψονται, καὶ οἱ πρεσβύτεροι ὑμῶν ἐνυπνίοις ἐνυπνιασθήσονται· "],[25012,"\u003cspan class=\"citation\"\u003eACTS 2.18\u003c/span\u003e καίγε ἐπὶ τοὺς δούλους μου καὶ ἐπὶ τὰς δούλας μου ἐν ταῖς ἡμέραις ἐκείναις ἐκχεῶ ἀπὸ τοῦ πνεύματός μου, καὶ προφητεύσουσιν. "],[25013,"\u003cspan class=\"citation\"\u003eACTS 2.19\u003c/span\u003e καὶ δώσω τέρατα ἐν τῷ οὐρανῷ ἄνω καὶ σημεῖα ἐπὶ τῆς γῆς κάτω, αἷμα καὶ πῦρ καὶ ἀτμίδα καπνοῦ· "],[25014,"\u003cspan class=\"citation\"\u003eACTS 2.20\u003c/span\u003e ὁ ἥλιος μεταστραφήσεται εἰς σκότος καὶ ἡ σελήνη εἰς αἷμα. "],[25015,"πρὶν ἐλθεῖν ἡμέραν κυρίου τὴν μεγάλην. "],[25016,"\u003cspan class=\"citation\"\u003eACTS 2.21\u003c/span\u003e καὶ ἔσται "],[74667,"πᾶς ὃς ἂν ἐπικαλέσηται τὸ ὄνομα κυρίου σωθήσεται. "],[25017,"\u003cspan class=\"citation\"\u003eACTS 2.22\u003c/span\u003e Ἄνδρες Ἰσραηλεῖται, ἀκούσατε τοὺς λόγους τούτους· "],[25018,"Ἰησοῦν τὸν Ναζωραῖον, ἄνδρα ἀποδεδειγμένον ἀπὸ τοῦ θεοῦ εἰς ὑμᾶς δυνάμεσι καὶ τέρασι καὶ σημείοις οἷς ἐποίησεν δι’ αὐτοῦ ὁ θεὸς ἐν μέσῳ ὑμῶν, καθὼς αὐτοὶ οἴδατε, \u003cspan class=\"citation\"\u003eACTS 2.23\u003c/span\u003e τοῦτον τῇ ὡρισμένῃ βουλῇ καὶ προγνώσει τοῦ θεοῦ ἔκδοτον διὰ χειρὸς ἀνόμων προσπήξαντες ἀνείλατε, \u003cspan class=\"citation\"\u003eACTS 2.24\u003c/span\u003e ὃν ὁ θεὸς ἀνέστησεν λύσας τὰς ὠδῖνας τοῦ θανάτου, καθότι οὐκ ἦν δυνατὸν κρατεῖσθαι αὐτὸν ὑπ’ αὐτοῦ· "],[25019,"\u003cspan class=\"citation\"\u003eACTS 2.25\u003c/span\u003e Δαυεὶδ γὰρ λέγει εἰς αὐτόν, "],[74668,"προορώμην τὸν κύριον μου ἐνώπιόν μου διαπαντός, ὅτι ἐκ δεξιῶν μού ἐστιν ἵνα μὴ σαλευθῶ. "],[25020,"\u003cspan class=\"citation\"\u003eACTS 2.26\u003c/span\u003e διὰ τοῦτο ηὐφράνθη μου ἡ καρδία καὶ ἠγαλλιάσατο ἡ γλῶσσά μου, ἔτι δὲ καὶ ἡ σάρξ μου κατασκηνώσει ἐφ’ ἐλπίδι· "],[25021,"\u003cspan class=\"citation\"\u003eACTS 2.27\u003c/span\u003e ὅτι οὐκ ἐνκαταλείψεις τὴν ψυχήν μου εἰς ᾅδην, οὐδὲ δώσεις τὸν ὅσιόν σου ἰδεῖν διαφθοράν. "]]