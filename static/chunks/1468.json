[[21657,"ἀλλὰ νῦν ὁ ἔχων βαλλάντιον ἀράτω, ὁμοίως καὶ πήραν, καὶ ὁ μὴ ἔχων πωλησάτω τὸ ἱμάτιον αὐτοῦ καὶ ἀγορασάτω μάχαιραν. "],[21658,"\u003cspan class=\"citation\"\u003eLUKE 22.37\u003c/span\u003e λέγω γὰρ ὑμῖν ὅτι τοῦτο τὸ γεγραμμένον δεῖ τελεσθῆναι ἐν ἐμοί, τό· "],[21659,"καὶ μετὰ ἀνόμων ἐλογίσθη· "],[21660,"καὶ γὰρ τὸ περὶ ἐμοῦ τέλος ἔχει. "],[21661,"\u003cspan class=\"citation\"\u003eLUKE 22.38\u003c/span\u003e οἱ δὲ εἶπαν· "],[21662,"κύριε, ἰδοὺ μάχαιραι ὧδε δύο. "],[21663,"ὁ δὲ εἶπεν αὐτοῖς· "],[21664,"ἱκανόν ἐστιν. "],[21665,"\u003cspan class=\"citation\"\u003eLUKE 22.39\u003c/span\u003e Καὶ ἐξελθὼν ἐπορεύθη κατὰ τὸ ἔθος εἰς τὸ ὄρος τῶν ἐλαιῶν· "],[21666,"ἠκολούθησαν δὲ αὐτῷ καὶ οἱ μαθηταί. "],[21667,"\u003cspan class=\"citation\"\u003eLUKE 22.40\u003c/span\u003e γενόμενος δὲ ἐπὶ τοῦ τόπου εἶπεν αὐτοῖς· "],[21668,"προσεύχεσθε μὴ εἰσελθεῖν εἰς πειρασμόν. "],[21669,"\u003cspan class=\"citation\"\u003eLUKE 22.41\u003c/span\u003e καὶ αὐτὸς ἀπεσπάσθη ἀπ’ αὐτῶν ὡσεὶ λίθου βολήν, καὶ θεὶς τὰ γόνατα προσηύχετο \u003cspan class=\"citation\"\u003eLUKE 22.42\u003c/span\u003e λέγων· "],[21670,"πάτερ, εἰ βούλει παρενέγκαι τοῦτο τὸ ποτήριον ἀπ’ ἐμοῦ· "],[21671,"πλὴν μὴ τὸ θέλημά μου ἀλλὰ τὸ σὸν γινέσθω. "],[21672,"\u003cspan class=\"citation\"\u003eLUKE 22.43\u003c/span\u003e ὤφθη δὲ αὐτῷ ἄγγελος ἀπ’ οὐρανοῦ ἐνισχύων αὐτόν. "],[21673,"\u003cspan class=\"citation\"\u003eLUKE 22.44\u003c/span\u003e καὶ γενόμενος ἐν ἀγωνίᾳ ἐκτενέστερον προσηύχετο· "],[21674,"καὶ ἐγένετο ὁ ἱδρὼς αὐτοῦ ὡσεὶ θρόμβοι αἵματος καταβαίνοντος ἐπὶ τὴν γῆν. "],[21675,"\u003cspan class=\"citation\"\u003eLUKE 22.45\u003c/span\u003e καὶ ἀναστὰς ἀπὸ τῆς προσευχῆς ἐλθὼν πρὸς τοὺς μαθητὰς εὗρεν κοιμωμένους αὐτοὺς ἀπὸ τῆς λύπης, \u003cspan class=\"citation\"\u003eLUKE 22.46\u003c/span\u003e καὶ εἶπεν αὐτοῖς· "],[21676,"τί καθεύδετε; "],[21677,"ἀναστάντες προσεύχεσθε, ἵνα μὴ εἰσέλθητε εἰς πειρασμόν. "],[21678,"\u003cspan class=\"citation\"\u003eLUKE 22.47\u003c/span\u003e Ἔτι αὐτοῦ λαλοῦντος ἰδοὺ ὄχλος, καὶ ὁ λεγόμενος Ἰούδας εἷς τῶν δώδεκα προήρχετο αὐτούς, καὶ ἤγγισεν τῷ Ἰησοῦ φιλῆσαι αὐτόν. "],[21679,"\u003cspan class=\"citation\"\u003eLUKE 22.48\u003c/span\u003e Ἰησοῦς δὲ εἶπεν αὐτῷ· "],[21680,"Ἰούδα, φιλήματι τὸν υἱὸν τοῦ ἀνθρώπου παραδίδως; "],[21681,"\u003cspan class=\"citation\"\u003eLUKE 22.49\u003c/span\u003e ἰδόντες δὲ οἱ περὶ αὐτὸν τὸ ἐσόμενον εἶπαν· "],[21682,"κύριε, εἰ πατάξομεν ἐν μαχαίρῃ; "],[21683,"\u003cspan class=\"citation\"\u003eLUKE 22.50\u003c/span\u003e καὶ ἐπάταξεν εἷς τις ἐξ αὐτῶν τοῦ ἀρχιερέως τὸν δοῦλον καὶ ἀφεῖλεν τὸ οὖς αὐτοῦ τὸ δεξιόν. "],[21684,"\u003cspan class=\"citation\"\u003eLUKE 22.51\u003c/span\u003e ἀποκριθεὶς δὲ ὁ Ἰησοῦς εἶπεν· "],[21685,"ἐᾶτε ἕως τούτου. "],[21686,"καὶ ἁψάμενος τοῦ ὠτίου ἰάσατο αὐτόν. "],[21687,"\u003cspan class=\"citation\"\u003eLUKE 22.52\u003c/span\u003e εἶπεν δὲ Ἰησοῦς πρὸς τοὺς παραγενομένους πρὸς αὐτὸν ἀρχιερεῖς καὶ στρατηγοὺς τοῦ ἱεροῦ καὶ πρεσβυτέρους· "],[21688,"ὡς ἐπὶ λῃστὴν ἐξεληλύθατε μετὰ μαχαιρῶν καὶ ξύλων· "],[21689,"\u003cspan class=\"citation\"\u003eLUKE 22.53\u003c/span\u003e καθ’ ἡμέραν ὄντος μου μεθ’ ὑμῶν ἐν τῷ ἱερῷ οὐκ ἐξετείνατε τὰς χεῖρας ἐπ’ ἐμέ. "],[21690,"ἀλλ’ αὕτη ἐστὶν ὑμῶν ἡ ὥρα καὶ ἡ ἐξουσία τοῦ σκότους. "],[21691,"\u003cspan class=\"citation\"\u003eLUKE 22.54\u003c/span\u003e συλλαβόντες δὲ αὐτὸν ἤγαγον καὶ εἰσήγαγον εἰς τὴν οἰκίαν τοῦ ἀρχιερέως· "],[21692,"ὁ δὲ Πέτρος ἠκολούθει μακρόθεν. "],[21693,"\u003cspan class=\"citation\"\u003eLUKE 22.55\u003c/span\u003e περιαψάντων δὲ πῦρ ἐν μέσῳ τῆς αὐλῆς καὶ συνκαθισάντων ἐκάθητο ὁ Πέτρος μέσος αὐτῶν. "],[21694,"\u003cspan class=\"citation\"\u003eLUKE 22.56\u003c/span\u003e ἰδοῦσα δὲ αὐτὸν παιδίσκη τις καθήμενον πρὸς τὸ φῶς καὶ ἀτενίσασα αὐτῷ εἶπεν· "],[21695,"καὶ οὗτος σὺν αὐτῷ ἦν. "],[21696,"\u003cspan class=\"citation\"\u003eLUKE 22.57\u003c/span\u003e ὁ δὲ ἠρνήσατο αὐτὸν λέγων· "],[21697,"οὐκ οἶδα αὐτόν, γύναι. "],[21698,"\u003cspan class=\"citation\"\u003eLUKE 22.58\u003c/span\u003e καὶ μετὰ βραχὺ ἕτερος ἰδὼν αὐτὸν ἔφη· "],[21699,"καὶ σὺ ἐξ αὐτῶν εἶ. "],[21700,"ὁ δὲ Πέτρος ἔφη· "],[21701,"ἄνθρωπε, οὐκ εἰμί. "],[21702,"\u003cspan class=\"citation\"\u003eLUKE 22.59\u003c/span\u003e καὶ διαστάσης ὡσεὶ ὥρας μιᾶς ἄλλος τις διϊσχυρίζετο λέγων· "],[21703,"ἐπ’ ἀληθείας καὶ οὗτος μετ’ αὐτοῦ ἦν· "],[21704,"καὶ γὰρ Γαλιλαῖός ἐστιν. "],[21705,"\u003cspan class=\"citation\"\u003eLUKE 22.60\u003c/span\u003e εἶπεν δὲ ὁ Πέτρος· "],[21706,"ἄνθρωπε, οὐκ οἶδα ὃ λέγεις. "],[21707,"καὶ παραχρῆμα ἔτι λαλοῦντος αὐτοῦ ἐφώνησεν ἀλέκτωρ, \u003cspan class=\"citation\"\u003eLUKE 22.61\u003c/span\u003e καὶ στραφεὶς ὁ κύριος ἐνέβλεψεν τῷ Πέτρῳ, καὶ ὑπεμνήσθη ὁ Πέτρος τοῦ λόγου τοῦ κυρίου, ὡς εἶπεν αὐτῷ ὅτι "],[58326,"πρὶν ἀλέκτορα φωνῆσαι σήμερον ἀπαρνήσῃ με τρίς. "],[21708,"\u003cspan class=\"citation\"\u003eLUKE 22.62\u003c/span\u003e καὶ ἐξελθὼν ἔξω ἔκλαυσεν πικρῶς. "],[21709,"\u003cspan class=\"citation\"\u003eLUKE 22.63\u003c/span\u003e Καὶ οἱ ἄνδρες οἱ συνέχοντες αὐτὸν ἐνέπαιζον αὐτῷ δέροντες, \u003cspan class=\"citation\"\u003eLUKE 22.64\u003c/span\u003e καὶ περικαλύψαντες αὐτὸν ἐπηρώτων λέγοντες· "],[21710,"προφήτευσον, τίς ἐστιν ὁ παίσας σε; "],[21711,"\u003cspan class=\"citation\"\u003eLUKE 22.65\u003c/span\u003e καὶ ἕτερα πολλὰ βλασφημοῦντες ἔλεγον εἰς αὐτόν. "],[21712,"\u003cspan class=\"citation\"\u003eLUKE 22.66\u003c/span\u003e Καὶ ὡς ἐγένετο ἡμέρα, συνήχθη τὸ πρεσβυτέριον τοῦ λαοῦ, ἀρχιερεῖς τε καὶ γραμματεῖς, καὶ ἀπήγαγον αὐτὸν εἰς τὸ συνέδριον αὐτῶν, λέγοντες· "],[21713,"εἰ σὺ εἶ ὁ Χριστός, εἰπὸν ἡμῖν. "],[21714,"\u003cspan class=\"citation\"\u003eLUKE 22.67\u003c/span\u003e εἶπεν δὲ αὐτοῖς· "],[21715,"ἐὰν ὑμῖν εἴπω οὐ μὴ πιστεύσητε· "],[21716,"\u003cspan class=\"citation\"\u003eLUKE 22.68\u003c/span\u003e ἐὰν δὲ ἐρωτήσω, οὐ μὴ ἀποκριθῆτε. "],[21717,"\u003cspan class=\"citation\"\u003eLUKE 22.69\u003c/span\u003e ἀπὸ τοῦ νῦν δὲ ἔσται ὁ υἱὸς τοῦ ἀνθρώπου καθήμενος ἐκ δεξιῶν τῆς δυνάμεως τοῦ θεοῦ. "],[21718,"\u003cspan class=\"citation\"\u003eLUKE 22.70\u003c/span\u003e εἶπαν δὲ πάντες· "],[21719,"σὺ οὖν εἶ ὁ υἱὸς τοῦ θεοῦ; "],[21720,"ὁ δὲ πρὸς αὐτοὺς ἔφη· "],[21721,"ὑμεῖς λέγετε, ὅτι ἐγώ εἰμι. "],[21722,"\u003cspan class=\"citation\"\u003eLUKE 22.71\u003c/span\u003e οἱ δὲ εἶπαν· "],[21723,"τί ἔτι ἔχομεν μαρτυρίας χρείαν; "],[21724,"αὐτοὶ γὰρ ἠκούσαμεν ἀπὸ τοῦ στόματος αὐτοῦ."],[21725,"\u003cspan class=\"citation\"\u003eLUKE 23.1\u003c/span\u003e Καὶ ἀναστὰν ἅπαν τὸ πλῆθος αὐτῶν ἤγαγον αὐτὸν ἐπὶ τὸν Πειλᾶτον. "],[21726,"\u003cspan class=\"citation\"\u003eLUKE 23.2\u003c/span\u003e ἤρξαντο δὲ κατηγορεῖν αὐτοῦ λέγοντες· "]]