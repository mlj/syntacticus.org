[["torot:20180323:supr:137511","и пришъдъши посрѣдоу народа· припаде къ ногама свꙙтааго мѫченика· "],["torot:20180323:supr:137514","и҅ ставꙿши противѫ комісоу гласомъ чловѣчь҆скомъ глагола· "],["torot:20180323:supr:137515","скврь҆нь҆ниче и҅ неподобь҆ниче· сꙑне диꙗ҅вол҄ь· подроуже о҅гню· ѫ҅жико ть҆мѣ· почꙿто мѫчиши тако соуровѣ· раба божиꙗ а҅ртемона· "],["torot:20180323:supr:137521","се бо мь҆нѣ дивию҄моу животоу въ поустꙑн҄и живъшꙋ· нꙑн҄ѣ же мѫжемъ симъ посълана бꙑхъ въ градъ· "],["torot:20180323:supr:137525","доухомь бо свꙙтꙑи҅мъ ноудима ѥ҅смъ· о҅бличити ти ꙁълꙑѧ҆ мꙑсли· "],["torot:20180323:supr:137527","се же вѣдꙑ бѫди бꙑл҄ꙗ· ꙗ҅ко рабъ божии҆ а҅ртемонъ· о҅тъмь҆штенъ бѫдетъ· "],["torot:20180323:supr:137530","дь҆вѣ бо птици въвръжете тꙙ въ клокоштѫштъ конобъ· "],["torot:20180323:supr:137534","раꙁгнѣвавъ же сꙙ комисъ· ꙗ҅ко дивиимъ животомъ слꙑшитъ· повелѣ вои҅номъ свои҅мъ· да прободѫтъ ѭ҄· "],["torot:20180323:supr:137538","о҅на же велми о҅тъскочивъши иꙁиде вь҆ слѣдъ състольника кнꙙжа· "],["torot:20180323:supr:137539","и҅ а҅биѥ и҅ꙁдꙑха· "],["torot:20180323:supr:137540","печаленъ же бꙑвъ комисъ о҅ бꙑвъшии҅мъ· въставъ о҅тъ сѫдишта и҅де въ преторъ· "],["torot:20180323:supr:137547","пришъдъшꙙ же слоугꙑ глаголашꙙ комисоу· "],["torot:20180323:supr:137549","клокоштетъ конобъ и҅ вънъ соваатъ· "],["torot:20180323:supr:137906","и҅дѣмъ да видимъ дѣло· "],["torot:20180323:supr:137552","и҅ тако да приведенъ бѫдетъ сѣдинавꙑи старь҆цъ· "],["torot:20180323:supr:137556","и҅ похвативъша комиса о҅тъ колесницꙙ въвръгоста и въ конобъ· "],["torot:20180323:supr:137557","и҅ велми съвь҆рѣ ꙗ҅коже ни кости ѥ҅го о҅брѣсти сꙙ· "],["torot:20180323:supr:137907","г꙯и тꙑ моѥ прибѣжиште ѥ҅си· о҅тъ скръби о҅дръжꙙштꙙѧ҅ мꙙ· "],["torot:20180323:supr:137561","и҅ тꙑ господи и҅стръгꙑи ноꙁѣ мои о҅тъ сѣти ловꙙштии҅хъ мꙙ· "],["torot:20180323:supr:137562","видѣвъше же вои҅ни и҅ вь҆сь народъ бꙑвъшеѥ҆· о҅тъбѣжашꙙ· "],["torot:20180323:supr:137564","и҅ о҅ста свꙙтꙑи҆ ѥ҅динъ на н҄емъже бѣ мѣстѣ· "],["torot:20180323:supr:137909","тъгда свꙙтꙑи прѣклонивъ колѣнѣ· и҅ помоли сꙙ на мѣстѣ томъ· "],["torot:20180323:supr:137567","и҅ и҅скꙑпѣ множьство водъ много· "],["torot:20180323:supr:137568","Пришьдъ же жь҆рецъ виталии҆· глагола блаженоуоумоу мѫченикоу· "],["torot:20180323:supr:137573","и҅ моли сꙙ ꙁа мꙙ да и҅ꙁбѫдѫ грѣхъ мои҅хъ· и҅ бѫдѫ ѥ҅моу и҅стинънꙑи҆ робичиштъ· "],["torot:20180323:supr:137575","не о҅тъстѫпьѭ҄ отъ тебе· ни о҅тъ раꙁоума хрисостова· "],["torot:20180323:supr:137577","хотꙙштоу же кръстити сꙙ виталию҄· дъва мѫжа въ бѣлахъ риꙁахъ сьнидоста къ водѣ· "],["torot:20180323:supr:137579","и҅ въꙁложиста рѫцѣ свои на главѫ ѥ҅го· "],["torot:20180323:supr:137580","и҅ о҅свѣтиста и҆· "],["torot:20180323:supr:137581","свꙙтꙑи҅ же а҅ртемонъ стоꙗ҅ше посрѣдѣ и҅хъ· "],["torot:20180323:supr:137582","и҅ и҅ꙁъходꙙштоу виталиӱ и҅ꙁ водꙑ· подастъ ѥ҅моу рѫкѫ мѫченикъ· "],["torot:20180323:supr:137584","виталии҅ же поꙗ҅ше глагол҄ꙙ· "],["torot:20180323:supr:137585","господь҆ свѣтител҄ь мои и҅ съпасъ мои҆· "],["torot:20180323:supr:137912","кого о҄убоѭ҄ сꙙ· "],["torot:20180323:supr:137587","въ тѫ же ноштъ гласъ бꙑстъ сь҆ небесе глаголꙙ· "],["torot:20180323:supr:137588","рабе вꙑшьн҄ѣа҅го и҅ съпричꙙсть҆ниче христовъ а҅ртемоне· и҅ꙁиди и҅ꙁ града того и҅ и҅ди въ а҅сиѭ҄· на мѣсто рекомоѥ вули· ѥ҅же ѥ҅стъ при мори· "],["torot:20180323:supr:137914","тоу бо о҅брꙙштеши а҅леѯандра· и҅ ѥ҅го матере пурониѭ҄· "],["torot:20180323:supr:137594","посълана бо ѥ҅ста и҅ та тамо· "],["torot:20180323:supr:137595","и҅ бѫдеши и҅ тꙑ о҅чиштаѧ многꙑ о҅тъ бѣсъ· и҅ о҅тъ ѧ҅ꙁь҆ раꙁличь҆нꙑи҅хъ· "],["torot:20180323:supr:137597","тебѣ бо тоу ѥ҅стъ дано прославити сꙙ чловѣкꙑ· "],["torot:20180323:supr:137598","мноꙁи бо прѣль҆штени бꙑшꙙ тоу не вѣдѫште славꙑ христосовꙑ· "],["torot:20180323:supr:137599","о҄утроу же бꙑвъшоу вь҆си сь҆нидошꙙ сꙙ крь҆штении҆· "],["torot:20180323:supr:137600","и҅ прии҅мъ блаженꙑи хлѣбъ и҅ раꙁломивъ· и҅ чашѫ налиꙗвъ дастъ и҅мъ глаголꙙ· "],["torot:20180323:supr:137602","сии хлѣбъ тѣло ѥ҅стъ христосово· "],["torot:20180323:supr:137603","и҅ чашѫ· "],["torot:20180323:supr:137605","блюдѣте сꙙ чꙙда· да никтоже васъ о҅тълѫчитъ о҅тъ любь҆ве христосовꙑ· "],["torot:20180323:supr:137608","мь҆нѣ бо повелѣно ѥ҅стъ и҅ти въ а҅сиѭ҄· "],["torot:20180323:supr:137609","Слꙑшавъ же е҅пискоупъ а҅натолии҆ к҄есарии҅скаго града ꙗ҅ко кръстишꙙ сꙙ о҅ть҆ н҄его мноꙁи· и҅ а҅ко о҄учитъ словеси и҅стиньноуо҄умоу· и҅ꙁъшъдъ и҅ꙁъ црь҆къве съ народомъ многомъ· и҅де къ правь҆дникоу а҅ртемоу цѣловатъ ѥ҅го· "],["torot:20180323:supr:137613","и҅ потомь҆ помоли сꙙ е҅пискоупъ съ свꙙтꙑи҅мъ· "],["torot:20180323:supr:137614","и҅ о҄украсишꙙ мѣсто то· и҅ждеже бѣ мѫченикъ пострадалъ· "],["torot:20180323:supr:137616","и҅ сътворишꙙ цръкъве· "],["torot:20180323:supr:137619","и҅ виталиꙗ҆ постави е҅пискоупа· "],["torot:20180323:supr:137620","и҅ дастъ ѥ҅моу палестинъскꙑѧ странꙑ· "],["torot:20180323:supr:137621","нарече же мѣстоу томоу и҅мꙙ "],["torot:20180323:supr:137622","\u003cspan class=\"citation\"\u003eSupr. 20\u003c/span\u003e жърьцемъ· "],["torot:20180323:supr:137623","и҅ мь҆нѣ бѫдетъ страдати подроужиꙗ и волꙙ своѥѧ· "],["torot:20180323:supr:137624","а҅ твоѭ̑ шиѭ̑ брадвиѭ̑ о҅тъсѣкнетъ· "],["torot:20180323:supr:137625","къ семоу на ꙁеми ми бесѣдоуѥши и҅ прѣдъ двьрьми клѣти моѥѧ· а҅ сь небесе ꙁꙙть о҅бѣштаваѥ҅ши ми привести· "],["torot:20180323:supr:137628","вь҆са небесънаа доухове сѫтъ бес пльти· "],["torot:20180323:supr:137629","҅И а҅гг҄елъ о҅тъвѣшта· "],["torot:20180323:supr:137630","пльть҆нꙑи҅хъ дѣлма и҅ беспльть҆нꙑи҅хъ сꙑнъ вꙑшь҆нꙗго наречетъ сꙙ· "],["torot:20180323:supr:137631","дѣвица рече "],["torot:20180323:supr:138352","о҅тъкѫдоу ꙋбо и҅матъ о҅ть҆ца и҅мѣти· о҅тъ мене хотꙙи҅ сꙙ ꙗ҅коже глагол҄еши родити· "],["torot:20180323:supr:137633","и҅ а҅гг҄елъ о҅тъвѣшта· "],["torot:20180323:supr:137634","се то ти ѥстъ дивно "],["torot:20180323:supr:138353","и҅ мѫжа не ꙁнаѥ҅ши· и҅ родиши ѥ҅гоже глагол҄ѫ· "],["torot:20180323:supr:137636","и҅ сиротоѭ̑ дѣтишть҆ не бѫдетъ· "],["torot:20180323:supr:137637","и҅ и҅ꙁ ѫтробꙑ твоѥѧ и҅ꙁидетъ· и҅ двьрии не врѣдитъ· "],["torot:20180323:supr:137639","и҅ дѣвицеѭ̑ пакꙑ бꙑти не погоубиши· и҅ дои҅ти имаши родивъшааго сꙙ· "],["torot:20180323:supr:137641","и҅ бога и҅сповѣси отъ тебе родивъшааго сꙙ· "],["torot:20180323:supr:137642","и҅ на рѫкоу носити и҅маши младеништь· "],["torot:20180323:supr:137643","и҅ на херовимѣ и о̑уꙁьриши· "],["torot:20180323:supr:137644","семоу бо о҅тъ тебе родивъшоуꙋмоу сꙙ дѣвице· дастъ г꙯ь богъ столъ давꙑда о҅тьца ѥ҅го· "],["torot:20180323:supr:137646","и҅ цѣсарьствоу ѥ҅го не бѫдетъ конь҆ца· "],["torot:20180323:supr:137647","Дѣвица о҅тъвѣшта· "],["torot:20180323:supr:137648","и҅ не хотꙙ глагол҄ꙙ и҅ тꙑ съблаꙁни сꙙ· "],["torot:20180323:supr:137649","твоꙗ о̑уста тебе оглаголашꙙ· "],["torot:20180323:supr:137650","свои о̑устьнѣ тебѣ бꙑста о҅бличениѥ· "],["torot:20180323:supr:137651","тократь҆ глагола· "],["torot:20180323:supr:137652","сꙑнъ вꙑшьнꙗго наречетъ сꙙ родꙙи҅ сꙙ· "],["torot:20180323:supr:137653","а҅ нꙑнꙗ глагол҄еши "],["torot:20180323:supr:138918","сꙑнъ дауидовъ· "],["torot:20180323:supr:137654","чꙿто се слово· "],["torot:20180323:supr:137655","ѥ҅гда хоштеши мои о̑умъ на небеса вьꙁнесеши· "],["torot:20180323:supr:137656","и҅ ѥгда хоштеши на ꙁемь҆ѭ̑ сь҆несеши· "],["torot:20180323:supr:137657","коѥ҅моу вѣрѫ и҅мѫ· прь҆воуꙋмоу ли и҅ли вътороуо̑умоу реченоуоумꙋ· "],["torot:20180323:supr:137659","глагол҄еши бо· ꙗ҅ко дастъ ѥ҅моу г꙯ь богъ столъ дауи҅да о҅ть҆ца ѥ҅го· и҅ цѣсарь҆ствꙋ ѥ҅го не бѫдетъ коньца· "],["torot:20180323:supr:137662","Никтоже вь цѣсарихъ бꙑстъ бе съмрьти· "],["torot:20180323:supr:137663","Никтоже о҅бьштааго конь҆ца о̑убѣжа· "],["torot:20180323:supr:137664","вь҆сꙙ прѣставь҆ꙗтъ "],["torot:20180323:supr:212162","владꙑка бесъмрь҆тьнꙑи҆· "],["torot:20180323:supr:137665","вь҆сѣхъ и҅ꙁмрь҆мьрѫтъ чръвьѥ· "],["torot:20180323:supr:137666","никꙿтоже о҅тъ цѣсарь вратъ а҅довъ о̑убѣжа· "],["torot:20180323:supr:137667","никтоже того прѣскочи сѣтии· "],["torot:20180323:supr:137668","никтоже того мрѣжь гонеꙁнѫ· "],["torot:20180323:supr:137669","Ни сао̑улъ пръвꙑи поновивꙑи цѣсарьскꙑи҆ вѣнь҆ць· "],["torot:20180323:supr:137670","ни дауи҅дъ рогомъ ꙗ҅вьѥ҅нꙑи достои҅нъ цѣсарьствию̑ нареченъ· "],["torot:20180323:supr:137671","ни самоуил҄ь и҅же цѣсаремъ о҅ть҆ць҆ масломъ дрѣвѣнꙑи҅мъ поꙁнаваѧи҅ недостои҅на· "],["torot:20180323:supr:137672","ни соломѡ̑нъ прѣмѫдрꙑи· и҅же ножемъ о҅бличи ꙁаꙁора лъжꙙ· "],["torot:20180323:supr:137674","ни е҅ꙁек҄иꙗ҅ и҅же слъꙁами въꙁврати съмрь҆ти нарѣчиѥ· "]]