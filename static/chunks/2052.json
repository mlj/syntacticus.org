[[160442,"Sed melius\u2028cinis spargetur in scrobibus, ne calore stercoris aduratur: "],[160443,"et cinis creditur\u2028uel corticis teneritudinem procurare uel fructuum densitatem. "],[160444,"\u003cspan class=\"citation\"\u003ePal. Agr. 2.15.17\u003c/span\u003e Altis\u2028scrobibus delectatur pro arboris magnitudine et desiderat interualla maiora,\u2028quia stillicidiis foliorum suorum proximis uel sui generis nocebit arboribus.\u2028"],[160445,"Debet aliquando circumfodi, ne caua fiat uitio senectutis. "],[160446,"Canalis longus a\u2028summo trunco ad imum debet excudi: "],[160447,"sic beneficio solis et uenti durescunt, quae\u2028in putredinem transierunt. "],[160448,"\u003cspan class=\"citation\"\u003ePal. Agr. 2.15.18\u003c/span\u003e Si dura nux est uel nodosa, cortex\u2028circumcidendus erit, ut uitium mali deducat umoris. "],[160449,"Alii radicum summa\u2028praecidunt, "],[224761,"alii terebratae radici palum de buxo inprimunt uel cuprinum clauum\u2028uel ferreum. "],[160450,"Si terentinam facere uolueris, solam nucis carnem lana propter\u2028formicas obuolutam in seminario debebis obruere. "],[160452,"Cortex in nuce\u2028dimissus maturitatis indicium est, qualis debet et poni. "],[160453,"\u003cspan class=\"citation\"\u003ePal. Agr. 2.15.19\u003c/span\u003e Nuces seruantur\u2028uel paleis obrutae uel harena uel foliis suis aridis uel arca ex ligno suo\u2028facta inclusae uel cepis mixtae, quibus hanc uicissitudinem reddunt, ut eis\u2028acredinem tollant. "],[160454,"Martialis expertum se ait uirides nuces tantum liberatas\u2028putaminibus suis melle demergi et post annum uirides esse et ipsum mel ita\u2028medicabile fieri, ut ex eo facta potio arterias curet et fauces. "],[160455,"Inseritur, ut\u2028plerique, mense februario in arbuto, sed melius in trunco, ut aliqui, et in\u2028pruno uel in se.\u2028"],[160456,"\u003cspan class=\"citation\"\u003ePal. Agr. 2.15.20\u003c/span\u003e DE ALIIS POMIS, QVAE MAXIME PER ALIOS MENSES SERVNTVR. "],[160457,"Hoc mense\u2028tuberes inseruntur cydoneo. "],[160458,"Nunc locis temperatis persicorum ossa ponuntur. "],[160459,"Et\u2028inseritur eadem persicus in se, in amygdalo, in pruno: "],[160460,"sed pruno armenia\u2028inseremus et praecoqua. "],[160461,"Nunc etiam prunus inserenda est, antequam gumminet, in\u2028se et persico. "],[160462,"Et cerasus obportune inseretur agrestis.\u2028"],[160463,"\u003cspan class=\"citation\"\u003ePal. Agr. 2.16.1\u003c/span\u003e Hoc mense, sicut Columella dicit, maturi agni et animalia omnia minora atque\u2028maiora charactere signentur. "],[160464,"Hoc tempore lardi, echini salsi, raporum\u2028condiendorum et pernarum iusta confectio est.\u2028"],[160465,"\u003cspan class=\"citation\"\u003ePal. Agr. 2.17.1\u003c/span\u003e Hoc mense bacis myrtae oleum conficies hoc modo. "],[160466,"Vnciam foliorum per olei unam\u2028libram mittes et per uncias decem uini ueteris styptici heminam et cum oleo\u2028bullire facies. "],[160467,"Idcirco autem uino resperguntur folia, ne frigantur, antequam\u2028decoquantur.\u2028"],[160468,"\u003cspan class=\"citation\"\u003ePal. Agr. 2.18.1\u003c/span\u003e Item eisdem bacis uinum myrtite sic facies. "],[160470,"Postea expressis myrtae granis colabis et in eo uino\u2028medium croci scripulum et folii unum scripulum mittes et ex mellis optimi decem\u2028libris omnia temperabis.\u2028"],[160471,"\u003cspan class=\"citation\"\u003ePal. Agr. 2.19.1\u003c/span\u003e Item lauri bacis oleum conficietur hoc modo. "],[160472,"Lauri bacas quam plurimas et\u2028maturitate turgentes in aqua calida bullire facies et, ubi diu ferbuerint,\u2028olei, quod ex se dimiserint, supernatantis undam pennis leuiter cogentibus in\u2028uasa transfundes.\u2028"],[160473,"\u003cspan class=\"citation\"\u003ePal. Agr. 2.20.1\u003c/span\u003e Lentiscini etiam olei matura confectio est, quae fit taliter. "],[160474,"Grana matura\u2028lentisci quam plurima colliges et una die ac nocte supra se aceruata esse\u2028patieris. "],[160475,"Deinde sportam granis eisdem plenam cuicumque uasculo superpones et\u2028calida adiecta calcabis et exprimes. "],[160476,"Tunc ex eo umore, qui defluxerit,\u2028supernatans oleum lentiscinum sicut laurinum colligetur. "],[160477,"Memento autem, ne\u2028rigore possit adstringi, aquam calidam saepe subfundere.\u2028"],[160478,"\u003cspan class=\"citation\"\u003ePal. Agr. 2.21.1\u003c/span\u003e Gallinarum partus fecunditatem repetit hoc mense post brumalem quietem. "],[160479,"Et\u2028incipiunt ad educandos pullos oua subponi\u2028."],[160480,"\u003cspan class=\"citation\"\u003ePal. Agr. 2.22.1\u003c/span\u003e Hoc etiam mense caedenda materies est ad fabricam, cum luna decrescit, et\u2028redicae uel pali faciendi.\u2028"],[160481,"\u003cspan class=\"citation\"\u003ePal. Agr. 2.23.1\u003c/span\u003e Hic mensis in horarum spatio cum decembri mense conuenit, quarum sic mensura\u2028colligitur.\u2028 "],[160483,"\u003cspan class=\"citation\"\u003ePal. Agr. 3.1.1\u003c/span\u003e Hoc mense locis temperatis prata incipient custodiri, quae prius, si macra\u2028sunt, sparso laetamine saturentur, quod eiciendum est luna crescente. "],[160484,"Quanto\u2028recentius fuerit, tanto plus nutriendis herbis ualebit, quod a superiori parte\u2028fundatur, ut sucus eius per totum possit elabi.\u2028"],[160485,"\u003cspan class=\"citation\"\u003ePal. Agr. 3.2.1\u003c/span\u003e Locis tepidis aut si tempus clemens et siccum fuerit, colles pingues uel hoc\u2028mense proscinde.\u2028"],[160486,"\u003cspan class=\"citation\"\u003ePal. Agr. 3.3.1\u003c/span\u003e Hoc mense serendum omne trimenstrium genus.\u2028"],[160487,"\u003cspan class=\"citation\"\u003ePal. Agr. 3.4.1\u003c/span\u003e Hoc etiam mense lenticulam sere solo tenui et resoluto uel etiam pingui, sed\u2028sicco maxime, quia luxuria et umore corrumpitur. "],[160488,"Vsque ad duodecimam lunam bene\u2028seminatur, quae ut cito exeat atque grandescat, prius cum fimi ariditate\u2028miscenda est: "],[160489,"atque ubi ita requieuerit quattuor diebus aut quinque, tunc\u2028spargitur. "],[160490,"Iugerum modii unius semen inplebit. "],[160491,"Hoc etiam mense cicercula\u2028seritur loco et modo, quo ante descripsi.\u2028"],[160492,"\u003cspan class=\"citation\"\u003ePal. Agr. 3.5.1\u003c/span\u003e Hoc mense ultimo cannabum seris terra pingui, stercorata, rigua uel plana atque\u2028umida et altius subacta. "]]