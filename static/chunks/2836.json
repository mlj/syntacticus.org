[["torot:20180323:supr:136291","цѣсарь҆ же о҅ поставь҆ѥ҅нии҆ е҅пискоупа къснꙙтинꙗ града· къ е҅пискоупомъ глагола да поставꙙтꙿ· "],["torot:20180323:supr:136004","и҅ нарекошꙙ некꙿтариꙗ нѣгого· мѫжа и҅менита и҅ доброговѣи҅на· кротъка о҅браꙁомъ о҅тъ бол҄ѣръска рода сѫшта· и҅ дръжꙙштоу тъгда е҅парꙿшъскꙑи҆ санъ· "],["torot:20180323:supr:136008","приведенъ же бꙑстъ людьми на е҅пискоупь҆ство· и҅ поставь҆ѥ҅нъ бꙑстъ свꙙтꙑи҅ми о҅ть҆ци р꙯н сѫштоу тоу· и҅ хрь҆столюбивоуо̑умоу цѣсароу ѳеѡ̑досию̑· и҅ чь҆сть҆ноуоумоу о҅тьцоу нашемꙋ и҅сак҄ию̑· "],["torot:20180323:supr:136012","Тъгда о̑убо о̑уставъ о̑уставишꙙ да и҅ къснꙙтин҄ѣ града е҅пискоупъ· то жде старѣи҅шинъство да и҅матъ и҅ тѫ жде чь҆сть҆· ѭ̑же и҅ римъска града е҅пискоупъ· ꙁан҄е нареченъ бꙑстъ новꙑи римъ· "],["torot:20180323:supr:136016","симъ вь҆сѣмъ сице бꙑвъшемъ· въскорѣ и҅ съборъ е҅пискоупъскꙑи҆ конецъ приѧ· на славѫ господа нашего ї꙯с хс꙯а· "],["torot:20180323:supr:136019","тъгда блаженꙑи и҅сак҄ии҆ радоуѧ сꙙ о҅ о̑устроѥ҅нии црь҆къвь҆нѣѣмъ· и҅ правꙑѧ вѣрꙑ· и҅ тъ прославн бога о҅ вь҆сѣхъ чоудесехъ· ѧ҅же сътвори· "],["torot:20180323:supr:186460","мꙑслꙙштоу же ѥ҅моу абиѥ҅ и҅ти въ поустꙑн҄ѫ· о҅ть҆н҄ѫдоуже божиѥ҅мъ ꙗ҅вь҆ѥ҅нии҅мъ приде сѣмо· на дѣло ѥ҅же и҅ съконь҆ча· о̑увѣдѣвъша же многашди намѣн҄ꙗнаꙗ славънаꙗ мѫжа· саторнинъ и҅ о̑укторъ пристѫпьша къ прѣподобьноуо̑умоу· молꙗста сꙙ да ѥ҅ю̑ не о҅ставитъ "],["torot:20180323:supr:137857","о҅нъ же ꙗ҅ко о҅ть҆ць҆ доуховь҆нъ· ставьꙗ҅ше ꙗ глагол҄ꙙ· "],["torot:20180323:supr:136030","господоу поспѣвъшоу кон҄ьчати дѣло· на н҄еже тъ нꙑ ѥ҅стъ посълалъ· подобаатъ въꙁвративъшоу сꙙ мь҆нѣ· дръжати сꙙ по своѥ дѣло въꙁдръжаниꙗ· "],["torot:20180323:supr:136034","вѣрънаꙗ҅ же та мѫжа молꙗста сꙙ ѥ҅моу съ слъꙁами· приѧ҅ти мол҄ениѥ ѥ҅ю̑ "],["torot:20180323:supr:137858","раꙁоумѣвъ же блаженꙑи҆ доуховънѫѭ̑ ѥ҅ю̑ любь҆ве· ѭ̑же и҅мата къ н҄емоу· рече к н҄има· "],["torot:20180323:supr:136038","мь҆нѣ о̑убо желаниѥ ѥ҅стъ въꙁвратити сꙙ о҅тън҄ѫдꙋже ѥ҅смъ пришелъ· "],["torot:20180323:supr:136039","нъ ѥ҅лꙿма ꙗ҅ко раба христова любь҆ве и҅мата покои҅ти моѭ̑ хоудость҆· то ѥ҅же ва рекѫ а҅кꙑ о҅ть҆ць҆· то послоушаи҅та· "],["torot:20180323:supr:136042","и҅же ваю̑ варивъ сътворитъ ми хꙑꙁинѫ сѣсти ми вь҆ н҄еи҆· то тоу бѫдетъ ми житиѥ дожи и҆ до и҅схода доушꙙ моѥ҅ѧ҆· "],["torot:20180323:supr:136044","послоушаста же мѫжа та словесъ прѣподобь҆нꙑи҅хъ ѥ҅го· и҅ бѣа҅ста ретꙙшта сꙙ о҅ба· къто ѥ҅ю̑ варивъ· съжиждетъ ѥ҅моу клѣть҆· "],["torot:20180323:supr:136048","саторнинъ же и҅мѣа҅ше село вь҆нѣ града· не далече града· "],["torot:20180323:supr:136050","такожде же и҅ о̑уи҅кꙿторъ· "],["torot:20180323:supr:136051","и҅мѣа҅ше и҅ тъ о̑у примориꙗ҆· "],["torot:20180323:supr:136052","и҅ начꙙста ꙁъдати о҅ба въ и҅мꙙ блаженааго и҅саа҅к҄иа· "],["torot:20180323:supr:136053","саторнинъ же много мѫдръство въсприи҅мъ· о̑умꙑсливъ правь҆дѫ ꙗко мѫжь тъ· мль҆чаливѫ жиꙁнь ѥ҅стъ о҅бꙑклъ· и҅ не трѣбоуѥ҅тъ нꙑнꙗ красенъ хлѣвинъ· сътвори ѥ҅моу клѣть҆ дъвопомоститѫ· "],["torot:20180323:supr:136058","и҅ вь҆сѣчъскꙑ съвръшивъ ѭ̑· приде къ блаженꙋмоу и҅ глагола ѥ҅моу· "],["torot:20180323:supr:136060","се сътворихъ клѣть҆ ꙗ҅коже ѥ҅си повелѣлъ· "],["torot:20180323:supr:136061","въшъдъ живи вь҆ н҄еи҆· "],["torot:20180323:supr:136062","въшедъ же свꙙтꙑи о҅ть҆цъ нашъ вь клѣть҆· и҅ видѣвъ ѭ̑ беꙁмль҆вьнѫ· "],["torot:20180323:supr:212160","годѣ ѥ҅моу бꙑстъ· "],["torot:20180323:supr:212159","и҅ сѣде вь҆ н҄еи҆ съ многомъ о̑усрь҆диѥ҅мъ· "],["torot:20180323:supr:136066","о̑уи҅торъ же бѣаше прѣградилъ много мѣсто· многамъ хлѣвинамъ· и҅ великамъ· "],["torot:20180323:supr:136069","о̑увѣдѣвъ же ꙗ҅ко варилъ ѥ҅стъ саторнинъ· печальнъ бꙑстъ ꙁѣло· "],["torot:20180323:supr:136071","и҅ въшъдъ къ прѣподобьноуо̑умоу вь҆ клѣть· покланꙗаше сꙙ ѥ҅моу молꙙ и҆· да бꙑ и҅ то мѣсто съꙁъданоѥ҆ о҅ и҅мени ѥ҅го прѣѧ҅лъ· "],["torot:20180323:supr:136074","прѣподобънꙑи҅ же мѫжь҆ а҅кꙑ о҅ть҆цъ чꙙдолюбивъ· прѣпирааше и глагол҄ꙙ· "],["torot:20180323:supr:136076","ни чꙙдо· не тако тꙙжь҆ко си твори· "],["torot:20180323:supr:136078","господь҆нꙗ ѥ҅стъ ꙁаповѣдь҆ ѥже глагол҄етъ· "],["torot:20180323:supr:136079","бѫди вамъ· е҅и҆· е҅и· и҅ ни· ни· "],["torot:20180323:supr:136084","а҅ ѥ҅же лише того· то о҅тъ пронꙑра ѥ҅стъ· "],["torot:20180323:supr:136086","на н҄емъже о̑убо мѣстѣ господь съподобилъ мꙙ ѥ҅стъ сѣсти· то на томъ подоба ми ѥ҅стъ сѣдѣти мль҆чꙙште дожи и до конь҆ца жиꙁни моѥ҅ѧ҆· "],["torot:20180323:supr:136088","и҅ помоливъ сꙙ ꙁа нꙗ о҅тъпоусти мирь҆нѣ· "],["torot:20180323:supr:136089","и҅ бѣа҅ше блаженꙑи и҅сак҄ии҆· живꙑ а҅гг҄ель҆ско житиѥ҆· "],["torot:20180323:supr:136091","многашꙿди же мѣн҄енаꙗ о҅на славънаꙗ мѫжа· не и҅дѣа҅ста прѣжде въ полатѫ къ цр꙯оу· а҅ште не рано вь҆ ꙁорꙙ шъдъша къ прѣподобь҆ноуо̑умоу покланꙗста сꙙ ѥ҅моу· "],["torot:20180323:supr:136094","и҅ тако благословьѥ҅ниѥ вь҆ꙁъмъша· о҅тъхождаа҅ста радоуѭ̑шта сꙙ· "],["torot:20180323:supr:136096","Многомъ же и҅нѣмъ повѣдаѭ̑шта· о҅ прѣподобь҆нѣѣмь҆· на рьвъность҆ доуховь҆нѫѭ̑ вь҆стависта· "],["torot:20180323:supr:136099","и҅ прихождаа҅хѫ о҅тъвь҆сѫдоу къ н҄емоу по вь҆сꙙ дьни· въꙁграждаѥ҅ми и҅ о̑утврьждаѥ҅ми о҅ вѣрѣ господьн҄и· прѣподобьнꙑи҅мъ словесꙑ ѥ҅го· "],["torot:20180323:supr:136102","мноꙁи же молꙗахѫ и прити ѥ҅моу въ домꙑ и҅хъ· да помолитъ сꙙ богоу ꙁа н҄ꙙ· "],["torot:20180323:supr:136104","о҅нъ же видꙙ вѣрѫ и҅хъ и҅ непрѣꙁорь҆ство покаꙁоуѧ хаждаа҅ше· "],["torot:20180323:supr:136105","а҅ште ли да сълоучааше сꙙ нѣ о̑у кого о̑умоудити ѥ҅моу· то и҅ꙁъхождаа҅ше ноштиѭ̑· и҅ вратомъ градънꙑи҅мъ ꙁатвореномъ сѫштемъ· стоꙗ҅ше и҅ молитвѫ творѣа҅ше къ богоу· "],["torot:20180323:supr:136109","и҅ прѣкръштаа҅ше врата и҅ сама сꙙ о҅тврь҆ꙁаахѫ· "],["torot:20180323:supr:137884","и҅ тако хождаа҅ше вь҆ клѣть҆ своѭ̑· "],["torot:20180323:supr:136111","и҅ вѣрънꙑи҅ же цѣсарь҆ ѳеѡ̑досии прихождааше к н҄емоу· и҅ молꙗше и҆ да поминаѥ҅тꙑ и҆· въ свꙙтꙑи҅хъ ѥ҅го молитвахъ· "],["torot:20180323:supr:136114","и҅ господь рекꙑи҆· и҅жде ѥ҅ста дъва и҅ли триѥ събрани въ моѥ и҅мꙙ· то тоу ѥ҅смъ посрѣдоу и҅хъ· тъ на славѫ свꙙтааго своѥ҅го и҅мене и҅ꙁволи· о̑умножіти сꙙ словесъноуо̑умоу стадоу· въгодника своѥ҅го· "],["torot:20180323:supr:136120","ꙗ҅коже бо вель҆гласънаꙗ трѫба трѫбꙙшти вь҆ставь҆ꙗ҅ѥ҅тъ многꙑ· на въплъчениѥ рати· тако небесьскоѥ житиѥ прѣподобь҆нааго о҅ть҆ца нашего и҅саа҅к҄иа· вь҆сѫдоу же и҅ вь҆сѣмо проповѣдаѥ҅мо· на а҅гг҄ельскоѥ҅ се житиѥ многꙑ приведе· "],["torot:20180323:supr:136125","не бо бѣа҅ше ѥ҅ште тоу никакогоже чрь҆нориꙁъца· "],["torot:20180323:supr:136126","тъгда видѣвъ саторнинъ божиѭ̑ благодѣтиѭ̑ множꙙштѫ сꙙ братиѭ̑· многѫ и҅мꙑ любь҆ве къ рабоу божию̑· о҅тъдастъ ѥ҅моу вь҆се то село· да бѫдетъ властиѭ̑ ѥ҅моу на манастиръ· "],["torot:20180323:supr:136130","бѣа҅ше же блаженꙑи ꙗ҅ко свѣтило вь ть҆мнѣ мѣстѣ свь҆тꙙ сꙙ· "],["torot:20180323:supr:136131","а҅ште же сꙙ сълоучаа҅ше къгда и҅дѫштоу ѥ҅моу въ градꙑ съ въꙁъвавъшии҅мъ ѥ҅го въ домꙑ своѧ благословь҆ѥ҅ниꙗ ради· ти а҅ште прошаа҅ше кто о҅тъ ништии҅хъ нѣчь҆со дати себѣ· то а҅ште сꙙ сълоучаа҅ше не и҅мѣти ѥ҅моу ничь҆соже дати ѥ҅моу· то котꙑгѫ сьвлѣкъ съ себе дадѣаше ништоуо̑умоу· "]]