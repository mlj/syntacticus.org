[[199504,"Ѿ кн҃жѧ псковъского ивана. александрович. и ѿ посадник псковьского степенного. максима ларивонович. и ѿ всехъ посадниковъ псковъскихъ и ѿ бояръ псковьскихъ. и ѿ купцовъ и ѿ всего пскова суседомъ нашимъ. посадникомъ рижкимъ. и ратманом рижкимъ. "],[199511,"здесе зѧлуютсѧ намъ. молодии люди купцини. иване. да кузма. на вашего брата на иволта. что тотъ иволтъ не зная б҃га вдержѧлъ нашихъ купцинъ ивана да кузму .е҃. д҃неи. а искалъ на нихъ. животу брата своєго ивана. что убилъ брата єго. слуга єго жь. "],[199520,"а искалъ на нихъ чепи золотои да дву ковшовъ серебрѧныхъ да кругу воску да белке безъ числа. да полътреядьчѧти бочекъ пива да .д҃. и бочекъ меду пресного. "],[199523,"ино посадники и ратмани того росмотрите. "],[199524,"мы тому велми дивимсѧ. что теи. иволтъ. не право чинить что на нашихъ правыхъ людехъ ищеть. цего у брата єго и не было. "],[199528,"было то такъ какъ бра єго убивъ слуга тую жь ноць жбегле "],[199706,"ино ѿсталошь у него. полътретьядьчѧть боцекъ пива. да .д҃. бочке меду сыценого. "],[199532,"ино тоє пиво и медъ поимали наши люди кому былъ иване виноватъ. "],[199533,"а животъ єго за печѧтью лежѧлъ на городе. "],[199534,"потомъ приєхавъ иволтъ просилъ у насъ исправе головника и животу и пива и меду "],[199810,"и мы ѡбыскавъ головника. выдали и животъ брата єго. "],[199536,"и ѡнъ єще почѧлъ просити пива и меду. "],[199537,"и мы поставили. передъ иволтомъ тыхъ людеи. котории имали пиво и медъ за свои пенежи. "],[199540,"иволтъ стоя говорилъ такъ "],[199817,"мои братъ не винова былъ никому жь. "],[199541,"и мы ѿвечѧли иволту "],[199818,"мы тобе. с тыми людмы судъ. дадимъ по пскои послине. "],[199544,"и ѡнъ ѿвечѧлъ "],[199819,"язъ приєхалъ въ псковъ не тѧгатсе. "],[199545,"и вы посадники рижкии. и ратмани не даваите воли такимъ зброднѧмъ надъ нашимы купцинамы. что бы ѡпѧть не держѧлъ нашихъ купцинъ никого. "],[199548,"а надобно єму на тыхъ людехъ искати. котории. поимали пиво и медъ за свои пенежи. "],[199550,"и ѡнъ пусть єдеть ко пскову "],[199820,"мы єму судъ дадимъ "],[199821,"жѧлуютсѧ иване филимонове. да кузма креневе на ивана. на кортавого. "],[199553,"взѧлъ у нихъ .к҃. гривенъ "],[199822,"а взѧлъ передъ судьєю. передъ кортомъ что. на кескои улици живеть. "]]