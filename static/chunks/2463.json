[["torot:20170213:suz-lav:210125","и сбыс сѧ в недлю. "],["torot:20170213:suz-lav:210126","самих поганых избиша. а другыꙗ изъимаша. "],["torot:20170213:suz-lav:210128","а полонъ свои ѿꙗша у҃. чади. "],["torot:20170213:suz-lav:210129","и пустиша ꙗ во своꙗ си. "],["torot:20170213:suz-lav:210130","а сами възвратиша сѧ в кыевъ. славѧще б҃а и ст҃ую бц҃ю. и крста чстнаго ⁘ "],["torot:20170213:suz-lav:210208","В лѣт. ѕ҃. х҃. п҃. Престави сѧ блг҃овѣрныи кнѧзь глѣбъ кыевьскыи. гюргевичь. "],["torot:20170213:suz-lav:210210","и кнѧжи в кыевѣ. .в҃. лѣта. "],["torot:20170213:suz-lav:210211","И положиша и ѹ стаг сп҃са на берестовѣмь. идѣже лежить ѡц҃ь ѥго гюрги ⁘ "],["torot:20170213:suz-lav:210213","Тоеже зимы посла кнѧзь андрѣи сн҃а своѥго мстислава на болгары. и муромскыи кнѧз сн҃а своѥго. и рѧзаньскыи кнѧз сн҃а своѥго. "],["torot:20170213:suz-lav:210216","быс нелюбъ путь всѣм людем симъ. зане непогодье ес зимѣ воевати болгаръ. "],["torot:20170213:suz-lav:210218","и подуче не идѧху. "],["torot:20170213:suz-lav:210219","бывшю же кнѧзю мстиславу на городьци. совкупльшю сѧ братома своима с муромьскым. и с рѧзаньскым. на ѹсть ѡкы. и ждаша дружины .в҃. недли. "],["torot:20170213:suz-lav:210224","и не дождавше ѣхаша с переднею дружиною. "],["torot:20170213:suz-lav:210225","борису жидиславичю воевода бѣ в то времѧ. и нарѧдъ весь держаше. "],["torot:20170213:suz-lav:210227","и въѣхаша в поганыꙗ "],["torot:20170213:suz-lav:211239","без вѣсти взѧша селъ .ѕ҃. Семоѥ городъ. "],["torot:20170213:suz-lav:210229","мужи исѣкоша. а жены и дѣти поима. "],["torot:20170213:suz-lav:210231","слышавше же болгаре. в малѣ дружинѣ кнѧзѧ мьстислава пришедша. идуща ѡпѧт с полоном. доспѣша вборзѣ и поѣхаша по них въ .ѕ҃҂. "],["torot:20170213:suz-lav:210235","за малым не спостигоша их за .к҃ верстъ. "],["torot:20170213:suz-lav:210236","кнѧзю мстиславу на ѹстьи с малою дружиною. а всю дружину пустившю ѿ собе. и възврати ѿ него б҃ъ поганыꙗ болгары. хрсьꙗны покрывъ рукою своею. "],["torot:20170213:suz-lav:210240","слышавше бо наши се прославиша б҃а "],["torot:20170213:suz-lav:210257","заступи бо ѡчи вѣсть ѿ поганых ст҃аꙗ бц҃а. и хрсьꙗньска млт҃ва. "],["torot:20170213:suz-lav:210242","погании бо възвратиша сѧ вспѧть. "],["torot:20170213:suz-lav:210243","а хрсьꙗне хвалѧще б҃а. взвратиша сѧ в своꙗ си. "],["torot:20170213:suz-lav:210245","Тоѥже зимы посла андрѣи кнѧз. кыеву кнѧжитъ романа ростиславича. "],["torot:20170213:suz-lav:210247","и приꙗша ѥго с чстью кыꙗне. "],["torot:20170213:suz-lav:210248","а сн҃ови арополку. да смолинескъ ⁘ "],["torot:20170213:suz-lav:210250","В лѣт. ѕ҃. х҃. п҃. а҃. Престави сѧ бл҃говѣрныи кнѧзь мстиславъ андрѣевичь. мсцѧ марта. въ .ки҃. дн҃ь во вторник. "],["torot:20170213:suz-lav:210255","И положиша и ѹ ст҃ое бц҃и в володимери. юже цркв҃ь ѹчинилъ ѡц҃ь ѥго кнѧз андрѣи ⁘ "],["torot:20170213:suz-lav:201474","Того ж҃ лѣт҃. здумаша ѡлгови внуци на половци. занеже бѧху не ходили. томь лѣт҃. со всею кнѧзьѥю. но сами поидоша ѡ собѣ. рекуще "],["torot:20170213:suz-lav:201612","мы ѥсмы ци не кнѧзи же "],["torot:20170213:suz-lav:201858","[поидем҃] "],["torot:20170213:suz-lav:201859","такы же собѣ хвалы добудем҃. "],["torot:20170213:suz-lav:201481","и снѧша сѧ оу переяславлѧ. игорь. съ двѣма с҃нома из новагорода сѣверьскаго. ис трубѣча всеволодъ. брата ѥго ѡлговичь с҃тославъ. из рыльска. и черниговьская помочь. "],["torot:20170213:suz-lav:201487","и внидоша в землю ихъ. "],["torot:20170213:suz-lav:201488","половьци же оуслышавше. поидоша рекуще "],["torot:20170213:suz-lav:201614","брат҃я наша избита и ѡц҃и наши. "],["torot:20170213:suz-lav:201490","а друзии изъимани. "],["torot:20170213:suz-lav:201491","а се нонѣ на нас҃ идут҃ "],["torot:20170213:suz-lav:201615","послаша сѧ по всеи земли своєи. "],["torot:20170213:suz-lav:201492","а сами поидоша к симъ. "],["torot:20170213:suz-lav:201493","и ждаша дружины своея. "],["torot:20170213:suz-lav:201494","а си к ним҃ идуть к вежамъ ихъ. "],["torot:20170213:suz-lav:201495","они же не пустѧчи в вежѣ срѣтоша ихъ. "],["torot:20170213:suz-lav:201496","а дружины не дождавъше и сступиша сѧ. "],["torot:20170213:suz-lav:201497","и побѣжени бывше половци. и биша и до вежь. "],["torot:20170213:suz-lav:201499","множество полона взѧша жены и дѣти. "],["torot:20170213:suz-lav:201500","и стояша на вежах҃ .г҃. дн҃и. веселѧ сѧ. а рекуще "],["torot:20170213:suz-lav:201621","брат҃я наша ходили с ст҃ославомъ великим҃ кнѧзем҃. "],["torot:20170213:suz-lav:201503","и били сѧ с ними зрѧ на переяславль. "],["torot:20170213:suz-lav:201504","а ѡни сами к ним҃ пришли "],["torot:20170213:suz-lav:201622","а в землю ихъ не смѣли по них҃ ити. "],["torot:20170213:suz-lav:201505","а мы в земли их҃ ѥсмы. "],["torot:20170213:suz-lav:201506","и самѣхъ избили "],["torot:20170213:suz-lav:201623","а жены их҃ полонены "],["torot:20170213:suz-lav:201624","и дѣти оу насъ"],["torot:20170213:suz-lav:201625","а. нонѣ поидемъ по них҃ за донъ"],["torot:20170213:suz-lav:201626","и. до конца избьемъ ихъ. "],["torot:20170213:suz-lav:201860","ѡже ны будет҃ ту побѣда. идем҃ по них҃ и луку морѧ. где же не ходили ни дѣди наши. "],["torot:20170213:suz-lav:201512","а возмем҃ до конца свою славу и чть. "],["torot:20170213:suz-lav:201513","а не вѣдуще бж҃ья строѥнья. "],["torot:20170213:suz-lav:201631","а ѡстатокъ бьєных҃ тех҃ бѣжаша. дружинѣ своєи. гдѣ бѧху переже вѣсть послалии. "],["torot:20170213:suz-lav:201861","сказаша имъ свою погыбель. "],["torot:20170213:suz-lav:201518","ѡни же слышавше поидоша к ним҃. "],["torot:20170213:suz-lav:201519","а по друзи послаша сѧ"],["torot:20170213:suz-lav:201627","и. снѧша сѧ с ними стрѣлци "],["torot:20170213:suz-lav:201628","и биша сѧ .г҃. дн҃и. стрѣлци "],["torot:20170213:suz-lav:201629","а копьи сѧ не снимали. "],["torot:20170213:suz-lav:201522","а дружины ѡжидаючи. а к водѣ не дадуче имъ ити "],["torot:20170213:suz-lav:201630","и приспѣ к ним҃ дружина всѧ. многоє множство. "],["torot:20170213:suz-lav:201525","наши же видѣвше ихъ оужасоша сѧ. "],["torot:20170213:suz-lav:201526","и величанья своѥго ѿпадоша. не вѣдуще гл҃емаго пр҃ркмъ. "],["torot:20170213:suz-lav:201528","нѣс҃ чл҃вку мдрс҃ти. ни єс҃ мужства. ни єс҃ думы противу гс҃ви. "],["torot:20170213:suz-lav:201531","изнемогли бо сѧ бѧху безводьємь. "],["torot:20170213:suz-lav:201532","и кони и сами в знои. и в тузѣ"],["torot:20170213:suz-lav:201635","и. поступиша мало к водѣ. "],["torot:20170213:suz-lav:201535","по .г҃. дн҃и бо не пустили бѧху ихъ к водѣ. "],["torot:20170213:suz-lav:201536","видѣвше ратнии ѹстремиша сѧ на нь. "],["torot:20170213:suz-lav:201537","и притиснуша и к водѣ. "],["torot:20170213:suz-lav:201538","и биша сѧ с ними крѣпко. "],["torot:20170213:suz-lav:201539","и быс҃ сѣча зла велми"],["torot:20170213:suz-lav:201639","друзии. конѣ пустиша к ним҃. съсѣдше. "],["torot:20170213:suz-lav:201541","и кони бо бѧху под҃ ними изнемогли. "],["torot:20170213:suz-lav:201542","и побѣжени быша наши гнѣвом҃ бж҃ьимъ. "],["torot:20170213:suz-lav:201543","кнѧзи вси изъимани быша. "],["torot:20170213:suz-lav:201544","а болѧре и велможа и всѧ дружина избита. "],["torot:20170213:suz-lav:201545","а другая изъимана и та язвена. "],["torot:20170213:suz-lav:201546","и възвратиша сѧ с побѣдою великою половцї. "],["torot:20170213:suz-lav:201547","а ѡ наших҃ не быс҃ кто и вѣсть принеса. за наше согрѣшеньє. "],["torot:20170213:suz-lav:201549","гдѣ бо бѧше в нас҃ радос҃. "],["torot:20170213:suz-lav:201550","нонѣ же въздыханье и плачь распространи сѧ. "],["torot:20170213:suz-lav:201551","їсаїя бо пр҃ркъ гл҃ть. "],["torot:20170213:suz-lav:201552","ги҃ в печали помѧнухом҃ тѧ. "],["torot:20170213:suz-lav:201553","и прочая. "],["torot:20170213:suz-lav:201554","и по[и]де путем҃ гость. "],["torot:20170213:suz-lav:201555","ѡни же казаша рекуще. "],["torot:20170213:suz-lav:201556","поидѣте по свою брат҃ю. "],["torot:20170213:suz-lav:201557","а ли мы идем҃ по свою брат҃ю к вам҃. "],["torot:20170213:suz-lav:201558","кнѧзем҃ же всѣм҃ слышавше таку погыбель. ѡ братьѣ своєи. и до бояръ. возпїша вси. "],["torot:20170213:suz-lav:201562","и быс҃ плачь и стенаньє. "],["torot:20170213:suz-lav:201563","ѡвѣмъ бо брат҃я избита и изъимана. а другымь ѡци и ближикы. "],["torot:20170213:suz-lav:201565","а кнѧзь ст҃ославъ посла по сн҃ы своѣ и по всѣ кнѧзи. "],["torot:20170213:suz-lav:201566","и собраша сѧ к нему г кыєву. "],["torot:20170213:suz-lav:201567","и выступиша г каневу. "],["torot:20170213:suz-lav:201568","половци же оуслышавше всю землю русскую идуще. бѣжаша за донъ. "],["torot:20170213:suz-lav:201570","ст҃ославъ же слышавъ ихъ бѣжавших҃ възврати сѧ г кыѥву со всею кнѧзьѥю. "],["torot:20170213:suz-lav:201571","и разидоша сѧ в страны своя. "],["torot:20170213:suz-lav:201572","половци же оуслышавше ихъ ѿшедших҃ гнаша ѡтаи к переяславлю. "],["torot:20170213:suz-lav:201573","и взѧша всѣ городы по сулѣ. "],["torot:20170213:suz-lav:201574","и оу переяславлѧ биша сѧ весь дн҃ь. "],["torot:20170213:suz-lav:201575","володимеръ же глѣбовичь видѣ ѡстрогъ взимаем҃. "],["torot:20170213:suz-lav:201576","выѣха из города к ним҃. в малѣ дружинѣ "],["torot:20170213:suz-lav:201643","и потче к ним҃. "],["torot:20170213:suz-lav:201578","и биша сѧ с ними крѣпко. "],["torot:20170213:suz-lav:201579","и ѡбиступиша кнѧзѧ злѣ. "],["torot:20170213:suz-lav:201580","и видѣвше горожане. изнемагающе своих҃ и выринуша сѧ из города и биша сѧ. "]]