[["torot:20170213:supr:135885","о҅номоу же рекшоу "],["torot:20170213:supr:136199","нѣстъ дошъла ꙁападънꙑи҅хъ странъ а҅риꙗ҅нъскаꙗ хоула· "],["torot:20170213:supr:135886","ни вь҆ꙁможе прѣль҆стити· бꙑвъшеѥ тѣмь нечъстъноѥ богобориѥ҆· "],["torot:20170213:supr:135888","нъ прѣданѫѭ̑ и҅спрь҆ва а҅постолꙑ вѣрѫ дръжимъ· "],["torot:20170213:supr:135889","тъгда цѣсарь҆ ѳеѡ̑досии҆ съ чьстиѭ̑ то прии҅мъ· просꙙ свꙙтааго кръштениꙗ· и҅ крь҆сти сꙙ тоу сѫштии҅мъ е҅пискоупомъ а҅холиѥ҅мъ солоуна града· въ и҅мꙙ о҅ть҆ца и҅ сꙑна и҅ свꙙтаа҅го доуха· "],["torot:20170213:supr:135893","о̑устрабивъ же сꙙ по мноꙁѣхъ дь҆нехъ въ костантин҄ь градъ приде· "],["torot:20170213:supr:135894","въ то же врѣмꙙ григории҆ нань҆ꙁиꙗ҅нъскꙑи е҅пискоупъ· вънѫтрь въ градѣ въ малѣ црь҆кви съборьі творѣѣше· събираѧ и҅ о̑утврь҆ждаѧ народъ о̑учении҅мъ свои҅мъ· о҅ правѣи вѣрѣ· "],["torot:20170213:supr:135900","въвръгьшаꙗ҅ же бол҄ꙗрина блаженаа҅го и҅сак҄иꙗ вь҆ темницѫ· саторникъ· и҅ о̑уи҆кторъ· вь҆лѣꙁъша въ тьмницѫ къ блаженꙋо̑умоу и҅сакию̑ глаголаста ѥ҅моу· "],["torot:20170213:supr:135904","моли сꙙ богоу о҅ть҆че· "],["torot:20170213:supr:135906","глагола и҅ма о҅склабивъ сꙙ малꙑ· "],["torot:20170213:supr:135907","вѣдѣ чꙙдо моѥ грꙙдѫштааго вѣрнааго цѣсарѣ ѳеѡ̑досиꙗ· "],["torot:20170213:supr:135908","ꙁълодѣи бо и҅оуа҅лꙿ· приѧ сѫдъ подобь҆нъ тебѣ коупь҆но съ препоситомъ· "],["torot:20170213:supr:135910","смрадъ бо съжежениꙗ ѥ҅ю̑ ѥ҅ште въ ноꙁдрехъ мои҅хъ ѥ҅стъ· "],["torot:20170213:supr:135911","тъгда чоудивъша сꙙ· и҅ поклонивъша сꙙ а҅биѥ и҅ꙁидоста· "],["torot:20170213:supr:135913","и҅ сърѣтꙿша цѣсара съповѣдаста ѥ҅моу вь҆се ѥ҅же о҅ свꙙтѣѣмь҆ и҅сак҄ии҆· и҅ о҅ прорицании ѥ҅го ѥ҅же вь лице глагола о҅кааноуо̑умоу о҅уа҅лоу· и҅ како събꙑ сꙙ ѥ҅моу· "],["torot:20170213:supr:135916","слꙑшавъ же то цѣсарь· чоуди сꙙ мѫжоу томоу· "],["torot:20170213:supr:135918","и҅ а҅биѥ҆ повелѣ привести и҆ съ всѣкоѭ чь҆стиѭ̑ въ полатꙑ цѣсарꙙ· "],["torot:20170213:supr:135919","шъдъша же славь҆наꙗ та мѫжа съ потъштаниѥ҅мъ вь҆ тьмницѫ· припадоста къ ногама прѣподобь҆нааго· и҅ мол҄ꙗста сꙙ молити сꙙ ѥ҅моу ꙁа н҄ꙗ къ богоу· раꙁоумѣвъша ꙗ҅ко пророкъ ѥ҅стъ· и҅мже събꙑшꙙ сꙙ ѥ҅моу вь҆са прорицаниꙗ· "],["torot:20170213:supr:135924","и҅ їꙁведъша и҆ и҅с темницꙙ приведоста и къ цѣсароу· "],["torot:20170213:supr:135925","цѣсарь҆ же и҅ꙁъшъдъ противѫ ѥ҅моу поклони сꙙ ѥ҅моу· и҅ проси молитвꙑ о҅ть н҄его· "],["torot:20170213:supr:135929","о҅нъ же слꙑшавъ и҅ съжаливъ си· о҅ напасти свꙙтꙑи҅хъ црькъвъ· а҅биѥ каꙁнь҆ ꙁаповѣда· "],["torot:20170213:supr:135934","цѣсарь҆ ѳеѡ̑досии· побѣдникъ самодръжецъ· къ вь҆сѣмъ а҅риа҅нъскомъ таи҅бь҆никомъ· "],["torot:20170213:supr:135937","вѣдомо да бѫдетъ вамъ· ꙗ҅ко о҅тъ дьн҄ешь҆нꙗ҅аго дь҆не а҅ште да сꙙ о҅брꙙштетъ кто о҅тъ васъ вънѫтрь града събираѧ въ цръкви правовѣрнꙑихъ· то съмрь҆тънѫѭ каꙁнь҆ прии҅метъ· "],["torot:20170213:supr:136217","сице глагола· "],["torot:20170213:supr:135945","вѣроуи вь҆ ник҄еи҅скааго събора ꙁаповѣди· и҅ примири сꙙ съ правовѣрънꙑи҅ми· "],["torot:20170213:supr:135947","димофилоу же о҅тъбѣгъшоу цѣсара повелѣниꙗ· и҅ съвъкоупь҆ѥ҅ниꙗ и҅ съмирениꙗ҅· въꙁда ѥ҅моу нарѣчиѥ цѣсарь҆ глагол҄ꙙ· "],["torot:20170213:supr:135950","мира и҅ съвъкоупь҆ѥ҅ниꙗ҅ бѣгаѥ҅ши· "],["torot:20170213:supr:135952","Слꙑшавъ же то димофилъ· приꙁъвавъ въ црь҆кꙿве вь҆сꙙ а҅риꙗ҅нꙑ глагола к н҄имъ· "],["torot:20170213:supr:135954","братиꙗ· цѣсарь҆ чловѣколюбивъ ѥ҅стъ и҅ свои вѣрѣ цръкъвъ проситъ· тихо вь҆ꙁвѣстивъ намъ· "],["torot:20170213:supr:135959","да вѣсте же ꙗ҅ко о҅тъ дь҆нешь҆нꙗаго дьне повелѣно нꙑ ѥ҅стъ вь҆нѣ града сь҆бирати сꙙ· "],["torot:20170213:supr:135960","то рекъ и҅ꙁиде вънъ града съ людь҆ми свои҅ми· и҅ тоу съборꙑ творааше прокоѥ· "],["torot:20170213:supr:136220","ѳеѡ̑досиѥ҅мъ же кръстиꙗ҅нꙑи҅мъ цѣсаремъ· не тъчь҆ѭ и҅ цръкъвъ нъ и и҅ꙁ града и҅ꙁгънани бꙑшꙙ· "],["torot:20170213:supr:135965","и҅ прѣѧ҅шꙙ црь҆кꙿви правовѣрь҆нии҆· "],["torot:20170213:supr:135971","Повелѣ же цѣсарь҆ ѳеѡ̑досии҆· прити на съборъ и҅ старѣи҅шинамъ е҅ретичь҆скамъ· "],["torot:20170213:supr:135977","бѣа҅ше же тоу григории нань҆ꙁиа҅нъскꙑи҆· и҅ а҅холии о҅тъ солоуна· и҅ и҅ни сь҆ н҄ими мь҆ноꙁи· "],["torot:20170213:supr:135989","събрашꙙ же сꙙ мѣсꙙца маиа· е҅пископи же и҅ цѣсарь҆· и҅ свꙙтꙑи о҅ть҆цъ нашъ и҅сповѣдꙿникъ и҅сакии и҅ вь҆сѣчь҆скꙑ сꙙ дѣа҅шꙙ присъвъкоупити ѧ хотꙙште· къ правѣи и҅ коупꙿносѫшть҆нѣи҆ вѣрѣ· "],["torot:20170213:supr:135996","и҅ тако и҅мъ и҅ꙁглаголавъшемъ· и҅ꙁгънашꙙ ѧ и҅ꙁъ събора цръкъвънаа҅го· ѥ҅ште же и҅ꙁъ самого того града· о҅тъвръгъшемъ сꙙ правꙑѧ вѣрꙑ· "],["torot:20170213:supr:136291","цѣсарь҆ же о҅ поставь҆ѥ҅нии҆ е҅пискоупа къснꙙтинꙗ града· къ е҅пискоупомъ глагола да поставꙙтꙿ· "],["torot:20170213:supr:136004","и҅ нарекошꙙ некꙿтариꙗ нѣгого· мѫжа и҅менита и҅ доброговѣи҅на· кротъка о҅браꙁомъ о҅тъ бол҄ѣръска рода сѫшта· и҅ дръжꙙштоу тъгда е҅парꙿшъскꙑи҆ санъ· "],["torot:20170213:supr:136016","симъ вь҆сѣмъ сице бꙑвъшемъ· въскорѣ и҅ съборъ е҅пискоупъскꙑи҆ конецъ приѧ· на славѫ господа нашего ї꙯с хс꙯а· "],["torot:20170213:supr:136026","о̑увѣдѣвъша же многашди намѣн҄ꙗнаꙗ славънаꙗ мѫжа· саторнинъ и҅ о̑укторъ пристѫпьша къ прѣподобьноуо̑умоу· молꙗста сꙙ да ѥ҅ю̑ не о҅ставитъ "],["torot:20170213:supr:137857","о҅нъ же ꙗ҅ко о҅ть҆ць҆ доуховь҆нъ· ставьꙗ҅ше ꙗ глагол҄ꙙ· "],["torot:20170213:supr:136030","господоу поспѣвъшоу кон҄ьчати дѣло· на н҄еже тъ нꙑ ѥ҅стъ посълалъ· подобаатъ въꙁвративъшоу сꙙ мь҆нѣ· дръжати сꙙ по своѥ дѣло въꙁдръжаниꙗ· "],["torot:20170213:supr:136034","вѣрънаꙗ҅ же та мѫжа молꙗста сꙙ ѥ҅моу съ слъꙁами· приѧ҅ти мол҄ениѥ ѥ҅ю̑ "],["torot:20170213:supr:137858","раꙁоумѣвъ же блаженꙑи҆ доуховънѫѭ̑ ѥ҅ю̑ любь҆ве· ѭ̑же и҅мата къ н҄емоу· рече к н҄има· "],["torot:20170213:supr:136038","мь҆нѣ о̑убо желаниѥ ѥ҅стъ въꙁвратити сꙙ о҅тън҄ѫдꙋже ѥ҅смъ пришелъ· "],["torot:20170213:supr:136039","нъ ѥ҅лꙿма ꙗ҅ко раба христова любь҆ве и҅мата покои҅ти моѭ̑ хоудость҆· то ѥ҅же ва рекѫ а҅кꙑ о҅ть҆ць҆· то послоушаи҅та· "],["torot:20170213:supr:136042","и҅же ваю̑ варивъ сътворитъ ми хꙑꙁинѫ сѣсти ми вь҆ н҄еи҆· то тоу бѫдетъ ми житиѥ дожи и҆ до и҅схода доушꙙ моѥ҅ѧ҆· "],["torot:20170213:supr:136044","послоушаста же мѫжа та словесъ прѣподобь҆нꙑи҅хъ ѥ҅го· и҅ бѣа҅ста ретꙙшта сꙙ о҅ба· къто ѥ҅ю̑ варивъ· съжиждетъ ѥ҅моу клѣть҆· "],["torot:20170213:supr:136048","саторнинъ же и҅мѣа҅ше село вь҆нѣ града· не далече града· "],["torot:20170213:supr:136050","такожде же и҅ о̑уи҅кꙿторъ· "],["torot:20170213:supr:136052","и҅ начꙙста ꙁъдати о҅ба въ и҅мꙙ блаженааго и҅саа҅к҄иа· "],["torot:20170213:supr:136058","и҅ вь҆сѣчъскꙑ съвръшивъ ѭ̑· приде къ блаженꙋмоу и҅ глагола ѥ҅моу· "],["torot:20170213:supr:136060","се сътворихъ клѣть҆ ꙗ҅коже ѥ҅си повелѣлъ· "],["torot:20170213:supr:136061","въшъдъ живи вь҆ н҄еи҆· "],["torot:20170213:supr:136066","о̑уи҅торъ же бѣаше прѣградилъ много мѣсто· многамъ хлѣвинамъ· и҅ великамъ· "],["torot:20170213:supr:136069","о̑увѣдѣвъ же ꙗ҅ко варилъ ѥ҅стъ саторнинъ· печальнъ бꙑстъ ꙁѣло· "],["torot:20170213:supr:136071","и҅ въшъдъ къ прѣподобьноуо̑умоу вь҆ клѣть· покланꙗаше сꙙ ѥ҅моу молꙙ и҆· да бꙑ и҅ то мѣсто съꙁъданоѥ҆ о҅ и҅мени ѥ҅го прѣѧ҅лъ· "],["torot:20170213:supr:136074","прѣподобънꙑи҅ же мѫжь҆ а҅кꙑ о҅ть҆цъ чꙙдолюбивъ· прѣпирааше и глагол҄ꙙ· "]]