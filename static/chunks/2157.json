[["torot:20170213:domo:163750","и оустроитї по преже писанномѹ, "],["torot:20170213:domo:163642","а коево дн҃и пиръ тово вѣчера или поранѹ самомѹ гсдрю пересъмотрити все ли по здоровѹ и смѣтити, и перепытати оу ключника подлинно колько чево сьедено ι испито и комѹ что ѿдано, и комѹ что послано, "],["torot:20170213:domo:163645","и всѧкои бы росход во всѧкомъ ѡбиходѣ былъ в вѣдомѣ, "],["torot:20170213:domo:163646","и сѹды бы всѧкїе были в счете, "],["torot:20170213:domo:163647","и оумѣлъ бы гсдрю сказати про все прѧмо кѹды што розошлосѧ, и кѹда что дано, и сколко чево розошлосѧ, "],["torot:20170213:domo:163650","и толко далъ бг҃ъ все по здоровѹ и не исьтерѧно и не испорчено и ништо, ино гсдрю ключника пригоже почтити, ι иныхъ слѹжекъ по томѹ же, ι поваров и хлѣбниковъ, которые бѣрежно стрѧпали а не пили "],["torot:20170213:domo:163751","ιно всѣхъ прохладит и накормить и напоитъ, "],["torot:20170213:domo:163658","\u003cspan class=\"citation\"\u003eDomostroj 51\u003c/span\u003e н҃а "],["torot:20170213:domo:163752","Наказъ ѿ гсдрѧ ключникѹ какъ ества постнаѧ и мѧснаѧ варит ι кормит семьѧ, в мѧсоедъ и в постъ, "],["torot:20170213:domo:163660","Да и то бы было ѿ гсдрѧ въ наказе ключникѹ в мѧсоед какаѧ ества ѿдавати въ поварню про гсдрѧ, и про домашнеи ѡбиходъ, и про гость, "],["torot:20170213:domo:163663","а в постные дн҃и потомѹ же "],["torot:20170213:domo:189677","а ѡ питьи потомѹж наказъ надобет ѿ гсдрѧ ключникѹ, какое питье носити про гсдрѧ и гсдрне и про семью и про гость, "],["torot:20170213:domo:163665","и то все чинити и дѣлати и ѿдавати по гсдревѹ наказѹ "],["torot:20170213:domo:163753","а ѡ всѧкомъ обиходе ключникѹ гсдрѧ по всѧ оутра спрашиватисѧ о естьвѣ ι ѡ питье ι ѡ всѧкомъ, обиходе, "],["torot:20170213:domo:163666","как гсдрь накажет такъ и творити, "],["torot:20170213:domo:163667","гсдрю съ женою ѡ томъ ѡ всѧком ѡбиходе в домашнемъ советовати, и ключникѹ наказывати какъ челѧдь кормити по всѧ дн҃и хлѣбъ решетнои шти, да каша с ветчиною житкаѧ, а игда гѹстаѧ с саломъ переменѧѧ часто "],["torot:20170213:domo:163754","мѧса как лѹчитс дадѹт к обѣдѹ, "],["torot:20170213:domo:163671","а в нд҃лю, и в празники, иногды пироги а иногды кисель а иногды блины, ιли инаѧ какаѧ ества, "],["torot:20170213:domo:163675","а оу вѹжины шти да молоко или каша, "],["torot:20170213:domo:163676","а в посные дн҃и шти да каша житкаѧ иногды с сокомъ, иногды сѹщь, иногды рѣпнѧ, "],["torot:20170213:domo:163679","а оу вѹжины иногды шти капѹста толокно иногды росолъ иногды ботьвинье "],["torot:20170213:domo:163755","по недѣлѧмъ по празникомъ к обедѹ пироги какїе, или гѹща или яглы или селедаваѧ каша и, что бг҃ъ лѹчитъ "],["torot:20170213:domo:163756","а оу вѹжинѹ копѹста росолъ ботьвиньѧ толокно, "],["torot:20170213:domo:163682","а оу женъ оу челѧденных ι оу дѣвокъ и оу робѧт по томѹ же, "],["torot:20170213:domo:163683","а ѿрадымъ людем та же да прибавка ѡстатковъ, столовых гсдрвых и гостиных, "],["torot:20170213:domo:163684","а лѹтчие люди которые торгѹют тѣхъ гсдрь в столѣ оу себѧ сажает "],["torot:20170213:domo:163757","а коли гости ѧдѧт, ι ѡни стрѧпают "],["torot:20170213:domo:163758","а после стола едѧт ествы с прибавкою, и столовых ѡстатков "],["torot:20170213:domo:163759","а оу гсдрни мастерицамъ, и швеѧмъ по томѹ же сама за столомъ их кормит и подаетъ имъ ѿ сѣбѧ. "],["torot:20170213:domo:163688","а челѧди питие истокъ пивной, "],["torot:20170213:domo:163689","а в ндлю и в празники брага, "],["torot:20170213:domo:163690","а торговымъ всегда брага, "],["torot:20170213:domo:163691","а питьемъ всѧкимъ гсдрь жалѹетъ или прикажет, "],["torot:20170213:domo:163692","а въ прохлад и самимъ пивца дадѹть, "],["torot:20170213:domo:163693","Наказ ѿ гсдрьѧ поварѹ и ключникѹ или ѿ гсдрыни, варит на семью челѧди или нишимъ скоромнѹю, и постнѹю ествѹ "],["torot:20170213:domo:163696","капѹстѹ или натинѹ, или крошиво ιссѣчено мѣлко, и вымыть хорошо, ι оуварить ι оупарити горазно "],["torot:20170213:domo:163760","в скоромные дн҃и мѧса, или ветчина, или сальца ветчинного положит, забелъки поддать да припарить, "],["torot:20170213:domo:163703","а в постъ сочкомъ залить или инои какой навары прибавить да оупарит, "],["torot:20170213:domo:163704","хорошо ιли заспицы подсыпать да с солью и с кислы штѧми, приварить "],["torot:20170213:domo:163785","а кашкѹ всѧкѹю по томѹ же оуварит "],["torot:20170213:domo:163786","ι оупарит хорошо с саломъ или с масломъ, "],["torot:20170213:domo:163706","или селедовѹю, или с сокомъ, "],["torot:20170213:domo:163708","и всѧкѹю семеинѹю ествѹ хорошенько оусьтрѧпати, "],["torot:20170213:domo:163709","и хлѣбы семеиные також мѣсити, и оукъвасити, и вывалѧть хорошо и выпечь, "],["torot:20170213:domo:163712","и пирошки семѣиные по томѹ же, "],["torot:20170213:domo:163713","и всѧкѹю ествѹ хорошенко и чисьтенько оустрѧпать какъ своѧ дш҃а любит, "],["torot:20170213:domo:163714","и всѧкой семеиной ествы гсдрнѧ или дворецкои самъ кѹшаетъ "],["torot:20170213:domo:163787","и толко не хорошо сварено, или испечено, ι ѡ томъ бранит на повара или на хлѣбника, или на женки которы то стрѧпают, "],["torot:20170213:domo:163718","а дворецкои того не брежетъ ино на него бранит "],["torot:20170213:domo:163788","а гсдрнѧ того не брежет ино мѹжѹ на нее бранити какъ своѧ дш҃а любит, "],["torot:20170213:domo:163719","такъ слѹжокъ и нищих кормити "],["torot:20170213:domo:163789","ин то бг҃ѹ в честь, "],["torot:20170213:domo:163720","а сѣбѣ во спсенїе, "],["torot:20170213:domo:163721","да гсдрю или гсдрыне, всегды ззирати, и спрашивати слѹгъ и маломощьных, и оубогихъ ѡ всѧкой нѹже ι ѡ ествѣ ι о питїи, ι ѡ одежи и о всѧкои потребѣ, и о всѧкои скѹдости, ι ѡ недостатки и о всѧкои ѡбидѣ ι ѡ всѣхъ тѣхъ нѹжах "],["torot:20170213:domo:163790","о них бг҃а ради промышлѧти, "],["torot:20170213:domo:163729","и попеченїе имѣти елико вмѣсьтимо сколко бг҃ъ поможе, ѿ всѣѧ дш҃а яко же ѡ своих чадехъ ι яко же ѡ присныхъ "],["torot:20170213:domo:163791","аще кто не радит ѡ семъ, и не болезнѹетъ о сихъ да бѹдет анафема, "],["torot:20170213:domo:163732","а кто сїе с любовию ѿ всеѧ дш҃а и брежет и хранит велїю млсть ѿ бг҃а ѡбрѧщет ι грѣхомъ свободѹ полѹчит и жизнь вѣчнѹю наслѣдитъ "],["torot:20170213:domo:163763","\u003cspan class=\"citation\"\u003eDomostroj 52\u003c/span\u003e н҃в "],["torot:20170213:domo:163792","В житницахъ и в закромѣхъ ѡ береженьи, "],["torot:20170213:domo:163764","А в житницах бы оу ключника былъ бы всѧкои запасъ и всѧкое жита солод и рожь и ѡвесъ пшеница, не згноено, "],["torot:20170213:domo:163766","и не накапала бы "],["torot:20170213:domo:163794","и не навьѧло "],["torot:20170213:domo:163795","не проточено ѿ мышеи, "],["torot:20170213:domo:163767","и не слеглосѧ "],["torot:20170213:domo:163797","и не затхло быс "],["torot:20170213:domo:163796","а что в бочкахъ или в коробах мѹка и всѧкои запасъ, и горох и конопли и грѣча и толокно и сѹхари и ржаные и пшеничьные то бы было все покрыто и сѹдно твердо и не намокло бы и не знило и не затхлосѧ "],["torot:20170213:domo:163798","а всемѹ бы томѹ была мѣра и счет сколко чево ис села или ис торгѹ привезѹтъ, "],["torot:20170213:domo:189711","и запїсати "],["torot:20170213:domo:163800","а что вѣсовое то взьвѣсити "],["torot:20170213:domo:163801","и колко коли ѿдаст чево на росход, или взаимы и на всѧкой ѡбиход, или комѹ гсдрь велит что дати то все записати же "],["torot:20170213:domo:163802","и сколко чево здѣлают то бы было вѣдомож "],["torot:20170213:domo:163803","и хлѣбы и колачи и пиво, и вино и брага и квасъ и кислые шти и оуксѹсъ и высевъки, ι ѡтрѹби и гѹща всѧкаѧ ι дрожьжи и хмелины то бы было все оу ключника в мѣре и запиано "]]