[["iswoc:20160620:chrona:90662","Her Beorhtric cyning forþferde \u0026 Worr aldormon; "],["iswoc:20160620:chrona:90663","\u0026 Ecgbryht feng to Wesseaxna rice; "],["iswoc:20160620:chrona:90664","\u0026 þy ilcan dæge rad Æþelmund aldorman of Hwiccium ofer æt Cynemæres forda, "],["iswoc:20160620:chrona:90665","þa mette hine Weoxtan aldorman mid Wilsætum; "],["iswoc:20160620:chrona:90666","þær wearþ micel gefeoht, "],["iswoc:20160620:chrona:122456","\u0026 þær begen ofslægene þa aldormen, "],["iswoc:20160620:chrona:90667","\u0026 Wilsætan namon sige. "],["iswoc:20160620:chrona:90668","Her wæs gehadod Beornmod biscep to Hrofesceastre. "],["iswoc:20160620:chrona:90669","Her Æþelheard ærcebiscep forþferde, "],["iswoc:20160620:chrona:90670","\u0026 Wulfred wæs to ærcebiscep gehadod, "],["iswoc:20160620:chrona:90671","\u0026 Forþred abbud forþferde. "],["iswoc:20160620:chrona:90672","Her Wulfred ærcebiscep pallium onfeng. "],["iswoc:20160620:chrona:90673","Her Cuþred cyning forþferde on Cantwarum, \u0026 Ceolburg abbudesse, \u0026 Heabryht aldorman. "],["iswoc:20160620:chrona:90674","Her Carl cyning forþferde, "],["iswoc:20160620:chrona:90675","\u0026 he ricsode xlv wintra. "],["iswoc:20160620:chrona:90676","\u0026 Wulfred arcebiscep \u0026 Wigbryht Wesseaxna biscep foron begen to Rome; "],["iswoc:20160620:chrona:90677","Her Wulfred ærcebiscep mid bledsunge þæs papan Leon hwearf eft to his agnum biscepdome; "],["iswoc:20160620:chrona:90678","\u0026 þy geare gehergade Ecgbryht cyning on West Walas from easteweardum oþ westewearde. "],["iswoc:20160620:chrona:90679","Her Leo se æþela papa \u0026 se halga forþferde, "],["iswoc:20160620:chrona:90680","\u0026 æfter him Stephanus feng to rice. "],["iswoc:20160620:chrona:90681","Her Stephanus papa forþferde, "],["iswoc:20160620:chrona:122527","\u0026 æfter him was Paschalis to papan gehadod; "],["iswoc:20160620:chrona:90682","\u0026 þy ilcan geare forborn Ongolcynnes scolu. "],["iswoc:20160620:chrona:90683","Her Cenwulf Miercna cyning forþferde, "],["iswoc:20160620:chrona:90684","\u0026 Ceolwulf feng to rice, "],["iswoc:20160620:chrona:90685","\u0026 Eadbryht aldormon forþferde. "],["iswoc:20160620:chrona:90686","Her wearþ Ceolwulf his rices besciered. "],["iswoc:20160620:chrona:90687","Her tuegen aldormen wurdon ofslægene, Burghelm \u0026 Muca; "],["iswoc:20160620:chrona:90688","\u0026 senoþ wæs æt Clofeshoo. "],["iswoc:20160620:chrona:90689","Her wæs Wala gefeoht \u0026 Defna æt Gafulforda; "],["iswoc:20160620:chrona:90690","\u0026 þy ilcan geare gefeaht Ecbryht cyning \u0026 Beornwulf cyning on Ellen dune, "],["iswoc:20160620:chrona:90691","\u0026 Ecgbryht sige nam, "],["iswoc:20160620:chrona:90692","\u0026 þær wæs micel wæl geslægen; "],["iswoc:20160620:chrona:90693","Þa sende he Æþlwulf his sunu of þære fierde, \u0026 Ealhstan his biscep, \u0026 Wulfheard his aldormon to Cent micle werede, "],["iswoc:20160620:chrona:90694","\u0026 hie Baldred þone cyning norþ ofer Temese adrifon, "],["iswoc:20160620:chrona:90695","\u0026 Cantware him to cirdon, \u0026 Suþrige, \u0026 Suþ Seaxe, \u0026 East Seaxe, þy hie from his mægum ær mid unryhte anidde wærun; "],["iswoc:20160620:chrona:90696","\u0026 þy ilcan geare East Engla cyning, \u0026 seo þeod gesohte Ecgbryht cyning him to friþe \u0026 to mundboran for Miercna ege, "],["iswoc:20160620:chrona:90697","\u0026 þy geare slogon East Engle Beornwulf Miercna cyning. "],["iswoc:20160620:chrona:90698","Her Ludecan Miercna cyning \u0026 his v aldormen mon ofslog mid him "],["iswoc:20160620:chrona:90699","\u0026 Wiiglaf feng to rice. "],["iswoc:20160620:chrona:90700","Her mona aþistrode on middes wintres mæsseniht; "],["iswoc:20160620:chrona:90701","\u0026 þy ilcan geare geeode Ecgbryht cyning Miercna rice \u0026 al þæt be suþan Humbre wæs, "],["iswoc:20160620:chrona:90702","\u0026 he wæs se eahteþa cyning se þe Bretwalda wæs; "],["iswoc:20160620:chrona:90703","Ærest Ælle Suþ Seaxna cyning se þus micel rice hæfde, "],["iswoc:20160620:chrona:90704","se æftera wæs Ceawlin Wesseaxna cyning, "],["iswoc:20160620:chrona:90705","se þridda wæs Æþelbryht Cantwara cyning, "],["iswoc:20160620:chrona:90706","se feorþa wæs Rædwald East Engla cyning, "],["iswoc:20160620:chrona:90707","fifta was Eadwine Norþanhymbra cyning, "],["iswoc:20160620:chrona:90708","siexta wæs Oswald se æfter him ricsode, "],["iswoc:20160620:chrona:90709","seofoþa wæs Oswio Oswaldes broþur, "],["iswoc:20160620:chrona:90710","eahtoþa wæs Ecgbryht Wesseaxna cyning; "],["iswoc:20160620:chrona:90711","\u0026 se Ecgbryht lædde fierd to Dore wiþ Norþanhymbre, "],["iswoc:20160620:chrona:90712","\u0026 hie him þær eaþmedo budon \u0026 geþuærnesse, "],["iswoc:20160620:chrona:90713","\u0026 hie on þam tohwurfon. "],["iswoc:20160620:chrona:90714","Her eft Wilaf onfeng Miercna rices, "],["iswoc:20160620:chrona:90715","\u0026 Æþelwald biscop forþferde, "],["iswoc:20160620:chrona:90716","\u0026 þy ilcan geare lædde Ecgbryht cyning fierd on Norþ Walas, "],["iswoc:20160620:chrona:90717","\u0026 he hie to eaþmodre hersumnesse gedyde. "],["iswoc:20160620:chrona:90718","Her Wulfred ærcebiscep forþferde. "],["iswoc:20160620:chrona:90719","Her Ceolnoþ wæs gecoren to biscep \u0026 gehadod, "],["iswoc:20160620:chrona:90720","\u0026 Feologid abbud forþferde. "],["iswoc:20160620:chrona:90721","Her Ceolnoþ ærcebiscep onfeng pallium. "],["iswoc:20160620:chrona:90722","Her hæþne men oferhergeadon Sceapige. "],["iswoc:20160620:chrona:90723","Her gefeaht Ecgbryht cyning wiþ xxxv sciphlæsta æt Carrum. "],["iswoc:20160620:chrona:90724","\u0026 þær wearþ micel wæl geslægen, "],["iswoc:20160620:chrona:90725","\u0026 þa Denescan ahton wælstowe gewald; "],["iswoc:20160620:chrona:90726","\u0026 Hereferþ \u0026 Wigþen tuegen biscepas forþferdon, "],["iswoc:20160620:chrona:90727","\u0026 Dudda \u0026 Osmod tuegen aldormen forþferdon. "],["iswoc:20160620:chrona:90728","Her cuom micel sciphere on West Walas, "],["iswoc:20160620:chrona:90729","\u0026 hie to anum gecierdon, \u0026 wiþ Ecgbryht West Seaxna cyning winnende wæron; "],["iswoc:20160620:chrona:90731","Þa he þæt hierde, \u0026 mid fierde ferde, \u0026 him wiþ feaht æt Hengestdune, \u0026 þær gefliemde ge þa Walas ge þa Deniscan. "],["iswoc:20160620:chrona:90735","Her Ecgbryht cyning forþferde, "],["iswoc:20160620:chrona:90736","\u0026 hine hæfde ær Offa Miercna cyning \u0026 Beorhtric Wesseaxna cyning afliemed iii gear of Angelcynnes lande on Fronclond ær he cyning wære, "],["iswoc:20160620:chrona:90737","\u0026 þy fultumode Beorhtric Offan þy he hæfde his dohtor him to cuene; "],["iswoc:20160620:chrona:90738","\u0026 se Ecgbryht ricsode xxxvii wintra \u0026 vii monaþ. "],["iswoc:20160620:chrona:90739","\u0026 feng Eþelwulf Ecgbrehting to Wesseaxna rice, "],["iswoc:20160620:chrona:90740","\u0026 he salde his suna Æþelstane Cantwara rice \u0026 East Seaxna \u0026 Suþrigea \u0026 Suþ Seaxna. "],["iswoc:20160620:chrona:90741","Her Wulfheard aldorman gefeaht æt Hamtune wiþ xxxiii sciphlæsta, \u0026 þær micel wæl geslog, \u0026 sige nom; "],["iswoc:20160620:chrona:90744","\u0026 þy geare forþferde Wulfheard; "],["iswoc:20160620:chrona:90745","\u0026 þy ilcan geare gefeaht Æþelhelm dux wiþ Deniscne here on Port mid Dornsætum, \u0026 gode hwile þone here gefliemde, "],["iswoc:20160620:chrona:90747","\u0026 þa Deniscan ahton wælstowe gewald, \u0026 þone aldormon ofslogon. "],["iswoc:20160620:chrona:90749","Her Herebryht aldormon wæs ofslægen from hæþnum monnum, "],["iswoc:20160620:chrona:135421","\u0026 monige mid him on Merscwarum, "],["iswoc:20160620:chrona:90750","\u0026 þy ilcan geare eft on Lindesse, \u0026 on East Englum, \u0026 on Cantwarum wurdon monige men ofslægene from þam herige. "],["iswoc:20160620:chrona:90751","Her wæs micel wælsliht on Lundenne, \u0026 on Cwantawic, \u0026 on Hrofesceastre. "],["iswoc:20160620:chrona:90752","Her Æþelwulf cyning gefeaht æt Carrum wiþ xxxv sciphlæsta, "],["iswoc:20160620:chrona:90753","\u0026 þa Deniscan ahton wælstowe gewald. "],["iswoc:20160620:chrona:90754","Her Eanulf aldorman gefeaht mid Sumursætum, "],["iswoc:20160620:chrona:90755","\u0026 Ealchstan biscep \u0026 Osric aldorman mid Dornsætum gefuhton æt Pedridan muþan wiþ Deniscne here, \u0026 þær micel wæl geslogon \u0026 sige namon. "],["iswoc:20160620:chrona:90758","Her Ceorl aldormon gefeaht wiþ hæþene men mid Defenascire æt Wicganbeorge, \u0026 þær micel wæl geslogon, \u0026 sige namon; "],["iswoc:20160620:chrona:90761","\u0026 þy ilcan geare Æþelstan cyning, \u0026 Ealchere dux micelne here ofslogon æt Sondwic on Cent. \u0026 ix scipu gefengun, \u0026 þa oþre gefliemdon; "],["iswoc:20160620:chrona:90764","\u0026 hæþne men ærest ofer winter sæton; "],["iswoc:20160620:chrona:90765","\u0026 þy ilcan geare cuom feorðe healfhund scipa on Temesemuþan, \u0026 bræcon Contwaraburg, \u0026 Lundenburg, \u0026 gefliemdon Beorhtwulf Miercna cyning mid his fierde, \u0026 foron þa suþ ofer Temese on Suþrige, "]]