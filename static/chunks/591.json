[[27658,"\u003cspan class=\"citation\"\u003e1COR 12.14\u003c/span\u003e καὶ γὰρ τὸ σῶμα οὐκ ἔστιν ἓν μέλος ἀλλὰ πολλά. "],[27659,"\u003cspan class=\"citation\"\u003e1COR 12.15\u003c/span\u003e ἐὰν εἴπῃ ὁ πούς, ὅτι οὐκ εἰμὶ χείρ, οὐκ εἰμὶ ἐκ τοῦ σώματος, οὐ παρὰ τοῦτο οὐκ ἔστιν ἐκ τοῦ σώματος· "],[27660,"\u003cspan class=\"citation\"\u003e1COR 12.16\u003c/span\u003e καὶ ἐὰν εἴπῃ τὸ οὖς, ὅτι οὐκ εἰμὶ ὀφθαλμός, οὐκ εἰμὶ ἐκ τοῦ σώματος, οὐ παρὰ τοῦτο οὐκ ἔστιν ἐκ τοῦ σώματος· "],[27661,"\u003cspan class=\"citation\"\u003e1COR 12.17\u003c/span\u003e εἰ ὅλον τὸ σῶμα ὀφθαλμός, ποῦ ἡ ἀκοή; "],[27662,"εἰ ὅλον ἀκοή, ποῦ ἡ ὄσφρησις; "],[27663,"\u003cspan class=\"citation\"\u003e1COR 12.18\u003c/span\u003e νυνὶ δὲ ὁ θεὸς ἔθετο τὰ μέλη, ἓν ἕκαστον αὐτῶν, ἐν τῷ σώματι καθὼς ἠθέλησεν. "],[27664,"\u003cspan class=\"citation\"\u003e1COR 12.19\u003c/span\u003e εἰ δὲ ἦν τὰ πάντα ἓν μέλος, ποῦ τὸ σῶμα; "],[27665,"\u003cspan class=\"citation\"\u003e1COR 12.20\u003c/span\u003e νῦν δὲ πολλὰ μὲν μέλη, "],[64076,"ἓν δὲ σῶμα. "],[27666,"\u003cspan class=\"citation\"\u003e1COR 12.21\u003c/span\u003e οὐ δύναται δὲ ὁ ὀφθαλμὸς εἰπεῖν τῇ χειρί, χρείαν σου οὐκ ἔχω, ἢ πάλιν ἡ κεφαλὴ τοῖς ποσίν, χρείαν ὑμῶν οὐκ ἔχω· "],[49461,"\u003cspan class=\"citation\"\u003e1COR 12.22\u003c/span\u003e ἀλλὰ πολλῷ μᾶλλον τὰ δοκοῦντα μέλη τοῦ σώματος ἀσθενέστερα ὑπάρχειν ἀναγκαῖά ἐστιν, \u003cspan class=\"citation\"\u003e1COR 12.23\u003c/span\u003e καὶ ἃ δοκοῦμεν ἀτιμότερα εἶναι τοῦ σώματος, τούτοις τιμὴν περισσοτέραν περιτίθεμεν, καὶ τὰ ἀσχήμονα ἡμῶν εὐσχημοσύνην περισσοτέραν ἔχει, "],[49462,"\u003cspan class=\"citation\"\u003e1COR 12.24\u003c/span\u003e τὰ δὲ εὐσχήμονα ἡμῶν οὐ χρείαν ἔχει. "],[27668,"ἀλλὰ ὁ θεὸς συνεκέρασεν τὸ σῶμα, τῷ ὑστερουμένῳ περισσοτέραν δοὺς τιμήν, \u003cspan class=\"citation\"\u003e1COR 12.25\u003c/span\u003e ἵνα μὴ ᾖ σχίσματα ἐν τῷ σώματι, ἀλλὰ τὸ αὐτὸ ὑπὲρ ἀλλήλων μεριμνῶσιν τὰ μέλη. "],[27669,"\u003cspan class=\"citation\"\u003e1COR 12.26\u003c/span\u003e καὶ εἴτε πάσχει ἓν μέλος, συνπάσχει πάντα τὰ μέλη· "],[27670,"εἴτε δοξάζεται μέλος, συνχαίρει πάντα τὰ μέλη. "],[27671,"\u003cspan class=\"citation\"\u003e1COR 12.27\u003c/span\u003e ὑμεῖς δέ ἐστε σῶμα Χριστοῦ καὶ μέλη ἐκ μέρους. "],[27672,"\u003cspan class=\"citation\"\u003e1COR 12.28\u003c/span\u003e καὶ οὓς μὲν ἔθετο ὁ θεὸς ἐν τῇ ἐκκλησίᾳ πρῶτον ἀποστόλους, δεύτερον προφήτας, τρίτον διδασκάλους, ἔπειτα δυνάμεις, ἔπειτα χαρίσματα ἰαμάτων, ἀντιλήμψεις, κυβερνήσεις, γένη γλωσσῶν. "],[27673,"\u003cspan class=\"citation\"\u003e1COR 12.29\u003c/span\u003e μὴ πάντες ἀπόστολοι; "],[27674,"μὴ πάντες προφῆται; "],[27675,"μὴ πάντες διδάσκαλοι; "],[27676,"μὴ πάντες δυνάμεις; "],[27677,"\u003cspan class=\"citation\"\u003e1COR 12.30\u003c/span\u003e μὴ πάντες χαρίσματα ἔχουσιν ἰαμάτων; "],[27678,"μὴ πάντες γλώσσαις λαλοῦσιν; "],[27679,"μὴ πάντες διερμηνεύουσιν; "],[27680,"\u003cspan class=\"citation\"\u003e1COR 12.31\u003c/span\u003e ζηλοῦτε δὲ τὰ χαρίσματα τὰ μείζονα. "],[27681,"καὶ ἔτι καθ’ ὑπερβολὴν ὁδὸν ὑμῖν δείκνυμι."],[27682,"\u003cspan class=\"citation\"\u003e1COR 13.1\u003c/span\u003e Ἐὰν ταῖς γλώσσαις τῶν ἀνθρώπων λαλῶ καὶ τῶν ἀγγέλων, ἀγάπην δὲ μὴ ἔχω, γέγονα χαλκὸς ἠχῶν ἢ κύμβαλον ἀλαλάζον. "],[27683,"\u003cspan class=\"citation\"\u003e1COR 13.2\u003c/span\u003e καὶ ἐὰν ἔχω προφητείαν καὶ εἰδῶ τὰ μυστήρια πάντα καὶ πᾶσαν τὴν γνῶσιν, καὶ ἐὰν ἔχω πᾶσαν τὴν πίστιν ὥστε ὄρη μεθιστάναι, ἀγάπην δὲ μὴ ἔχω, οὐθέν εἰμι. "],[27684,"\u003cspan class=\"citation\"\u003e1COR 13.3\u003c/span\u003e καὶ ἐὰν ψωμίσω πάντα τὰ ὑπάρχοντά μου, καὶ ἐὰν παραδῶ τὸ σῶμά μου ἵνα καυθήσομαι, ἀγάπην δὲ μὴ ἔχω, οὐθὲν ὠφελοῦμαι. "],[49463,"\u003cspan class=\"citation\"\u003e1COR 13.4\u003c/span\u003e ἡ ἀγάπη μακροθυμεῖ, "],[49464,"χρηστεύεται ἡ ἀγάπη, "],[49465,"οὐ ζηλοῖ, "],[64077,"ἡ ἀγάπη οὐ περπερεύεται, "],[49467,"οὐ φυσιοῦται, "],[49468,"\u003cspan class=\"citation\"\u003e1COR 13.5\u003c/span\u003e οὐκ ἀσχημονεῖ, "],[49469,"οὐ ζητεῖ τὰ ἑαυτῆς, "],[49470,"οὐ παροξύνεται, "],[49471,"οὐ λογίζεται τὸ κακόν, "],[49472,"\u003cspan class=\"citation\"\u003e1COR 13.6\u003c/span\u003e οὐ χαίρει ἐπὶ τῇ ἀδικίᾳ, "],[49473,"συνχαίρει δὲ τῇ ἀληθείᾳ· "],[49474,"\u003cspan class=\"citation\"\u003e1COR 13.7\u003c/span\u003e πάντα στέγει, "],[49475,"πάντα πιστεύει, "],[49476,"πάντα ἐλπίζει, "],[49477,"πάντα ὑπομένει. "],[27687,"\u003cspan class=\"citation\"\u003e1COR 13.8\u003c/span\u003e Ἡ ἀγάπη οὐδέποτε πίπτει· "],[27688,"εἴτε δὲ προφητεῖαι, καταργηθήσονται· "],[27689,"εἴτε γλῶσσαι, παύσονται· "],[27690,"εἴτε γνῶσις, καταργηθήσεται. "],[27691,"\u003cspan class=\"citation\"\u003e1COR 13.9\u003c/span\u003e ἐκ μέρους γὰρ γινώσκομεν καὶ ἐκ μέρους προφητεύομεν· "],[27692,"\u003cspan class=\"citation\"\u003e1COR 13.10\u003c/span\u003e ὅταν δὲ ἔλθῃ τὸ τέλειον, τὸ ἐκ μέρους καταργηθήσεται. "],[49478,"\u003cspan class=\"citation\"\u003e1COR 13.11\u003c/span\u003e ὅτε ἤμην νήπιος, ἐλάλουν ὡς νήπιος, "],[49479,"ἐφρόνουν ὡς νήπιος, "],[49480,"ἐλογιζόμην ὡς νήπιος· "],[27694,"ὅτε γέγονα ἀνήρ, κατήργηκα τὰ τοῦ νηπίου. "],[49481,"\u003cspan class=\"citation\"\u003e1COR 13.12\u003c/span\u003e βλέπομεν γὰρ ἄρτι δι’ ἐσόπτρου ἐν αἰνίγματι, "],[49482,"τότε δὲ πρόσωπον πρὸς πρόσωπον· "],[49483,"ἄρτι γινώσκω ἐκ μέρους, "],[49484,"τότε δὲ ἐπιγνώσομαι καθὼς καὶ ἐπεγνώσθην. "],[27697,"\u003cspan class=\"citation\"\u003e1COR 13.13\u003c/span\u003e νυνὶ δὲ μένει πίστις, ἐλπίς, ἀγάπη, τὰ τρία ταῦτα· "],[27698,"μείζων δὲ τούτων ἡ ἀγάπη."],[49485,"\u003cspan class=\"citation\"\u003e1COR 14.1\u003c/span\u003e Διώκετε τὴν ἀγάπην, "],[49486,"ζηλοῦτε δὲ τὰ πνευματικά, μᾶλλον δὲ ἵνα προφητεύητε. "],[49487,"\u003cspan class=\"citation\"\u003e1COR 14.2\u003c/span\u003e ὁ γὰρ λαλῶν γλώσσῃ οὐκ ἀνθρώποις λαλεῖ ἀλλὰ θεῷ, "],[49488,"οὐδεὶς γὰρ ἀκούει, "],[49489,"πνεύματι δὲ λαλεῖ μυστήρια· "],[27701,"\u003cspan class=\"citation\"\u003e1COR 14.3\u003c/span\u003e ὁ δὲ προφητεύων ἀνθρώποις λαλεῖ οἰκοδομὴν καὶ παράκλησιν καὶ παραμυθίαν. "],[27702,"\u003cspan class=\"citation\"\u003e1COR 14.4\u003c/span\u003e ὁ λαλῶν γλώσσῃ ἑαυτὸν οἰκοδομεῖ· "],[27703,"ὁ δὲ προφητεύων ἐκκλησίαν οἰκοδομεῖ. "],[27704,"\u003cspan class=\"citation\"\u003e1COR 14.5\u003c/span\u003e θέλω δὲ πάντας ὑμᾶς λαλεῖν γλώσσαις, μᾶλλον δὲ ἵνα προφητεύητε· "],[27705,"μείζων δὲ ὁ προφητεύων ἢ ὁ λαλῶν γλώσσαις, ἐκτὸς εἰ μὴ διερμηνεύῃ, ἵνα ἡ ἐκκλησία οἰκοδομὴν λάβῃ. "],[27706,"\u003cspan class=\"citation\"\u003e1COR 14.6\u003c/span\u003e νῦν δέ, ἀδελφοί, ἐὰν ἔλθω πρὸς ὑμᾶς γλώσσαις λαλῶν, τί ὑμᾶς ὠφελήσω, ἐὰν μὴ ὑμῖν λαλήσω ἢ ἐν ἀποκαλύψει ἢ ἐν γνώσει ἢ ἐν προφητείᾳ ἢ διδαχῇ; "]]