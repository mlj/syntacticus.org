[["torot:20180323:lav:124880","\u003cspan class=\"citation\"\u003eLav. 44.4\u003c/span\u003e В лѣт .҂ѕ҃.у҃.м҃ѳ·:-. Иде игорь на греки. "],["torot:20180323:lav:124881","\u003cspan class=\"citation\"\u003eLav. 44.5\u003c/span\u003e яко послаша болгаре вѣсть ко ц҃рю. яко идуть \u003cspan class=\"citation\"\u003eLav. 44.6\u003c/span\u003e русь на ц҃рьградъ. скѣдии .і҃. тысѧщь. "],["torot:20180323:lav:124883","иже \u003cspan class=\"citation\"\u003eLav. 44.7\u003c/span\u003e придоша "],["torot:20180323:lav:140859","и приплуша. "],["torot:20180323:lav:124884","и почаша воевати вифаньския \u003cspan class=\"citation\"\u003eLav. 44.8\u003c/span\u003e страны "],["torot:20180323:lav:140860","и воеваху по понту до \u003cspan class=\"citation\"\u003eLav. 44.9\u003c/span\u003e аръклѣя. и до фафлогоньски земли. "],["torot:20180323:lav:140861","и всю \u003cspan class=\"citation\"\u003eLav. 44.10\u003c/span\u003e страну никомидиискую. поплѣнивше и судъ весь \u003cspan class=\"citation\"\u003eLav. 44.11\u003c/span\u003e пожьгоша. "],["torot:20180323:lav:124888","их же емше ѡвѣхъ растинаху. другия \u003cspan class=\"citation\"\u003eLav. 44.12\u003c/span\u003e аки странь поставлѧюще. и стрѣл ѧху \u003cspan class=\"citation\"\u003eLav. 44.13\u003c/span\u003e въ нѧ. "],["torot:20180323:lav:124891","изимахуть "],["torot:20180323:lav:140878","ѡпаки руцѣ съвѧзывахуть. "],["torot:20180323:lav:124892","\u003cspan class=\"citation\"\u003eLav. 44.14\u003c/span\u003e гвозди желѣзныи посреди главы въбивахуть \u003cspan class=\"citation\"\u003eLav. 44.15\u003c/span\u003e ихъ. "],["torot:20180323:lav:124893","много же с҃тхъ цр҃квии ѡгнемъ \u003cspan class=\"citation\"\u003eLav. 44.16\u003c/span\u003e предаша. "],["torot:20180323:lav:124894","манастырѣ и села пожьгоша. "],["torot:20180323:lav:124895","и имѣнья \u003cspan class=\"citation\"\u003eLav. 44.17\u003c/span\u003e немало ѡбою страну взѧша. "],["torot:20180323:lav:124896","потомъ же \u003cspan class=\"citation\"\u003eLav. 44.18\u003c/span\u003e пришедъшемъ воемъ ѿ въстока. памъфиръ \u003cspan class=\"citation\"\u003eLav. 44.19\u003c/span\u003e деместикъ. съ .м҃.ми тысѧщь. фока же \u003cspan class=\"citation\"\u003eLav. 44.20\u003c/span\u003e патрекии съ макидоны. федоръ же стратилатъ \u003cspan class=\"citation\"\u003eLav. 44.21\u003c/span\u003e съ фраки. с ними же и саиновьници боярьстии. \u003cspan class=\"citation\"\u003eLav. 44.22\u003c/span\u003e ѡбидоша русь ѡколо. "],["torot:20180323:lav:124903","съвѣщаша русь "],["torot:20180323:lav:140885","\u003cspan class=\"citation\"\u003eLav. 44.23\u003c/span\u003e изидоша въруживше сѧ на греки. "],["torot:20180323:lav:124904","и брани \u003cspan class=\"citation\"\u003eLav. 44.24\u003c/span\u003e межю ими бывши зьли. ѡдва ѡдолѣша грьци. "],["torot:20180323:lav:124906","\u003cspan class=\"citation\"\u003eLav. 44.25\u003c/span\u003e русь же възратиша сѧ къ дъружинѣ своеи къ \u003cspan class=\"citation\"\u003eLav. 44.26\u003c/span\u003e вечеру. "],["torot:20180323:lav:124907","на ночь влѣзоша в лодью "],["torot:20180323:lav:140886","и ѿбѣгоша. "],["torot:20180323:lav:124908","\u003cspan class=\"citation\"\u003eLav. 44.27\u003c/span\u003e феѡфанъ же сустрѣте я въ лѧдехъ \u003cspan class=\"citation\"\u003eLav. 44.28\u003c/span\u003e со ѡгнемъ. "],["torot:20180323:lav:124909","и пущати нача трубами ѡгнь на \u003cspan class=\"citation\"\u003eLav. 44.29\u003c/span\u003e лодьѣ руския. "],["torot:20180323:lav:124910","и быс видѣти страшно чюдо. "],["torot:20180323:lav:124911","\u003cspan class=\"citation\"\u003eLav. 44.30\u003c/span\u003e русь же видѧщи пламѧнь. вмѣтаху сѧ въ \u003cspan class=\"citation\"\u003eLav. 44.31\u003c/span\u003e воду морьскую. хотѧще оубрести. "],["torot:20180323:lav:124914","и тако \u003cspan class=\"citation\"\u003eLav. 45.1\u003c/span\u003e прочии възъвратиша сѧ въ свояси. "],["torot:20180323:lav:124915","тѣмже пришедшимъ \u003cspan class=\"citation\"\u003eLav. 45.2\u003c/span\u003e въ землю свою и повѣдаху кождо \u003cspan class=\"citation\"\u003eLav. 45.3\u003c/span\u003e своимъ ѡ бывшемъ. и ѡ лѧдьнѣмь ѡгни. "],["torot:20180323:lav:124917","\u003cspan class=\"citation\"\u003eLav. 45.4\u003c/span\u003e яко же молонья реч. иже на нбсхъ грьци имуть \u003cspan class=\"citation\"\u003eLav. 45.5\u003c/span\u003e оу собе. "],["torot:20180323:lav:124919","и се пущающа же жагаху насъ. "],["torot:20180323:lav:124920","\u003cspan class=\"citation\"\u003eLav. 45.6\u003c/span\u003e сего ради не ѡдолѣхомъ имъ. "],["torot:20180323:lav:124921","игорь же пришедъ \u003cspan class=\"citation\"\u003eLav. 45.7\u003c/span\u003e нача совкуплѧти воѣ многи. "],["torot:20180323:lav:124922","и посла по \u003cspan class=\"citation\"\u003eLav. 45.8\u003c/span\u003e варѧги многи за море. вабѧ е на греки. \u003cspan class=\"citation\"\u003eLav. 45.9\u003c/span\u003e паки хотѣ поити на нѧ·:·- "],["torot:20180323:lav:124925","\u003cspan class=\"citation\"\u003eLav. 45.10\u003c/span\u003e В лѣто. ҂ѕ҃.у҃.н҃. Семеѡнъ иде на храваты. "],["torot:20180323:lav:124926","\u003cspan class=\"citation\"\u003eLav. 45.11\u003c/span\u003e и побѣженъ быс храваты. "],["torot:20180323:lav:124927","и оумре ѡставивъ \u003cspan class=\"citation\"\u003eLav. 45.12\u003c/span\u003e петра кнѧзѧ с҃на своего. болъгаромъ. "],["torot:20180323:lav:124928","\u003cspan class=\"citation\"\u003eLav. 45.13\u003c/span\u003e В лѣт. ҂ѕ҃.у҃.н҃а. Паки придоша оугри на ц҃рьградъ. "],["torot:20180323:lav:124929","\u003cspan class=\"citation\"\u003eLav. 45.14\u003c/span\u003e миръ створивше съ рамономъ. \u003cspan class=\"citation\"\u003eLav. 45.15\u003c/span\u003e возъвратиша сѧ въ свояси. "],["torot:20180323:lav:124931","\u003cspan class=\"citation\"\u003eLav. 45.16\u003c/span\u003e В лѣт. ҂ѕ҃.у҃.н҃в-·:· Игорь же совкупивъ \u003cspan class=\"citation\"\u003eLav. 45.17\u003c/span\u003e вои многи. варѧги русь и полѧны. словѣни \u003cspan class=\"citation\"\u003eLav. 45.18\u003c/span\u003e и кривичи. и тѣверьцѣ и печенѣги. и \u003cspan class=\"citation\"\u003eLav. 45.19\u003c/span\u003e тали оу нихъ поя. "],["torot:20180323:lav:157709","поиде на греки в лодьях и \u003cspan class=\"citation\"\u003eLav. 45.20\u003c/span\u003e на конихъ хотѧ мьстити себе. "],["torot:20180323:lav:124938","се слышавше \u003cspan class=\"citation\"\u003eLav. 45.21\u003c/span\u003e корсунци. послаша къ раману гл҃ще. "],["torot:20180323:lav:124940","се иде \u003cspan class=\"citation\"\u003eLav. 45.22\u003c/span\u003e русь бещисла корабль. "],["torot:20180323:lav:124941","покрыли суть море корабли. "],["torot:20180323:lav:124942","\u003cspan class=\"citation\"\u003eLav. 45.23\u003c/span\u003e тако же и болгаре послаша вѣсть. гл҃ще "],["torot:20180323:lav:140923","\u003cspan class=\"citation\"\u003eLav. 45.24\u003c/span\u003e идуть рьсь "],["torot:20180323:lav:140924","и наяли суть к собѣ печенѣги. "],["torot:20180323:lav:124944","\u003cspan class=\"citation\"\u003eLav. 45.25\u003c/span\u003e се слышавъ ц҃рь. посла к игорю лучиѣ болѧре. \u003cspan class=\"citation\"\u003eLav. 45.26\u003c/span\u003e молѧ и гл҃ѧ. "],["torot:20180323:lav:124947","не ходи "],["torot:20180323:lav:140925","но возьми дань юже \u003cspan class=\"citation\"\u003eLav. 45.27\u003c/span\u003e ималъ ѡлегъ. "],["torot:20180323:lav:124948","придамь и еще к тои дани. "],["torot:20180323:lav:124949","тако же \u003cspan class=\"citation\"\u003eLav. 45.28\u003c/span\u003e и къ печенѣгомъ посла. паволоки и злато \u003cspan class=\"citation\"\u003eLav. 45.29\u003c/span\u003e много. "],["torot:20180323:lav:124951","игорь же дошед дуная. созва дружину "],["torot:20180323:lav:140926","\u003cspan class=\"citation\"\u003eLav. 45.30\u003c/span\u003e и нача думати. "],["torot:20180323:lav:124953","повѣда имъ рѣчь \u003cspan class=\"citation\"\u003eLav. 46.1\u003c/span\u003e цр҃ву. "],["torot:20180323:lav:124954","рѣша же дружина игорево. "],["torot:20180323:lav:124955","да аще \u003cspan class=\"citation\"\u003eLav. 46.2\u003c/span\u003e сице гл҃ть ц҃рь. то что хочмеъ боле того. не бивше сѧ \u003cspan class=\"citation\"\u003eLav. 46.3\u003c/span\u003e имати злато и сребро. и паволоки. "],["torot:20180323:lav:124959","егда \u003cspan class=\"citation\"\u003eLav. 46.4\u003c/span\u003e кто вѣсть кто ѡдолѣеть мы ли ѡнѣ ли. "]]