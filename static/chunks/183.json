[[52584,"\u003cspan class=\"citation\"\u003eCaes. Gal. 1.5.3\u003c/span\u003e frumentum omne, praeter quod secum portaturi erant, comburunt, ut domum reditionis spe sublata paratiores ad omnia pericula subeunda essent; "],[52585,"trium mensum molita cibaria sibi quemque domo efferre iubent. "],[52586,"Persuadent Rauracis et Tulingis et Latobrigis finitimis, uti eodem usi consilio oppidis suis vicisque exustis una cum iis proficiscantur, Boiosque, qui trans Rhenum incoluerant et in agrum Noricum transierant Noreiamque oppugnabant, receptos ad se socios sibi adsciscunt. "],[52587,"\u003cspan class=\"citation\"\u003eCaes. Gal. 1.6.1\u003c/span\u003e Erant omnino itinera duo, quibus itineribus domo exire possent: "],[63447,"unum per Sequanos, angustum et difficile, inter montem Iuram et flumen Rhodanum, vix qua singuli carri ducerentur, "],[63448,"mons autem altissimus impendebat, ut facile perpauci prohibere possent; "],[63449,"\u003cspan class=\"citation\"\u003eCaes. Gal. 1.6.2\u003c/span\u003e alterum per provinciam nostram, multo facilius atque expeditius, propterea quod inter fines Helvetiorum et Allobrogum, qui nuper pacati erant, Rhodanus fluit isque non nullis locis vado transitur. "],[52589,"\u003cspan class=\"citation\"\u003eCaes. Gal. 1.6.3\u003c/span\u003e Extremum oppidum Allobrogum est proximumque Helvetiorum finibus Genava. "],[52590,"Ex eo oppido pons ad Helvetios pertinet. "],[52591,"Allobrogibus sese vel persuasuros, quod nondum bono animo in populum Romanum viderentur, existimabant vel vi coacturos ut per suos fines eos ire paterentur. "],[52592,"Omnibus rebus ad profectionem comparatis diem dicunt, qua die ad ripam Rhodani omnes conveniant. "],[52593,"Is dies erat ante diem quinque Kalendas Apriles Lucio Pisone, Aulo Gabinio consulibus. "],[52594,"\u003cspan class=\"citation\"\u003eCaes. Gal. 1.7.1\u003c/span\u003e Caesari cum id nuntiatum esset, eos per provinciam nostram iter facere conari, maturat ab urbe proficisci et quam maximis potest itineribus in Galliam ulteriorem contendit et ad Genavam pervenit. "],[52595,"\u003cspan class=\"citation\"\u003eCaes. Gal. 1.7.2\u003c/span\u003e Provinciae toti quam maximum potest militum numerum imperat (erat omnino in Gallia ulteriore legio una), pontem, qui erat ad Genavam, iubet rescindi. "],[52596,"\u003cspan class=\"citation\"\u003eCaes. Gal. 1.7.3\u003c/span\u003e Ubi de eius aventu Helvetii certiores facti sunt, legatos ad eum mittunt nobilissimos civitatis, cuius legationis Nammeius et Verucloetius principem locum obtinebant, qui dicerent sibi esse in animo sine ullo maleficio iter per provinciam facere, propterea quod aliud iter haberent nullum: rogare ut eius voluntate id sibi facere liceat. "],[52597,"Caesar, quod memoria tenebat Lucium Cassium consulem occisum exercitumque eius ab Helvetiis pulsum et sub iugum missum, concedendum non putabat; "],[52598,"\u003cspan class=\"citation\"\u003eCaes. Gal. 1.7.4\u003c/span\u003e neque homines inimico animo, data facultate per provinciam itineris faciundi, temperaturos ab iniuria et maleficio existimabat. "],[52599,"\u003cspan class=\"citation\"\u003eCaes. Gal. 1.7.5\u003c/span\u003e Tamen, ut spatium intercedere posset dum milites quos imperaverat convenirent, legatis respondit diem se ad deliberandum sumpturum: "],[56873,"si quid vellent, ad Idus Apriles reverterentur. "],[52600,"\u003cspan class=\"citation\"\u003eCaes. Gal. 1.8.1\u003c/span\u003e Interea ea legione quam secum habebat militibusque , qui ex provincia convenerant, a lacu Lemanno, qui in flumen Rhodanum influit, ad montem Iuram, qui fines Sequanorum ab Helvetiis dividit, milia passuum undeviginti murum in altitudinem pedum sedecim fossamque perducit. "],[52601,"\u003cspan class=\"citation\"\u003eCaes. Gal. 1.8.2\u003c/span\u003e Eo opere perfecto praesidia disponit, "],[63458,"castella communit, quo facilius, si se invito transire conentur, prohibere possit. "],[52602,"\u003cspan class=\"citation\"\u003eCaes. Gal. 1.8.3\u003c/span\u003e Ubi ea dies quam constituerat cum legatis venit et legati ad eum reverterunt, negat se more et exemplo populi Romani posse iter ulli per provinciam dare et, si vim facere conentur, prohibiturum ostendit. "],[52603,"\u003cspan class=\"citation\"\u003eCaes. Gal. 1.8.4\u003c/span\u003e Helvetii ea spe deiecti navibus iunctis ratibusque compluribus factis, alii vadis Rhodani, qua minima altitudo fluminis erat, non numquam interdiu, saepius noctu si perrumpere possent conati, operis munitione et militum concursu et telis repulsi, hoc conatu destiterunt. "],[52604,"\u003cspan class=\"citation\"\u003eCaes. Gal. 1.9.1\u003c/span\u003e Relinquebatur una per Sequanos via, qua Sequanis invitis propter angustias ire non poterant. "],[52605,"\u003cspan class=\"citation\"\u003eCaes. Gal. 1.9.2\u003c/span\u003e His cum sua sponte persuadere non possent, legatos ad Dumnorigem Haeduum mittunt, ut eo deprecatore a Sequanis impetrarent. "],[52606,"\u003cspan class=\"citation\"\u003eCaes. Gal. 1.9.3\u003c/span\u003e Dumnorix gratia et largitione apud Sequanos plurimum poterat et Helvetiis erat amicus, quod ex ea civitate Orgetorigis filiam in matrimonium duxerat, et cupiditate regni adductus novis rebus studebat et quam plurimas civitates suo beneficio habere obstrictas volebat. "],[52607,"\u003cspan class=\"citation\"\u003eCaes. Gal. 1.9.4\u003c/span\u003e Itaque rem suscipit et a Sequanis impetrat ut per fines suos Helvetios ire patiantur, obsidesque uti inter sese dent perficit: Sequani, ne itinere Helvetios prohibeant, Helvetii, ut sine maleficio et iniuria transeant. "],[52608,"\u003cspan class=\"citation\"\u003eCaes. Gal. 1.10.1\u003c/span\u003e Caesari renuntiatur Helvetiis esse in animo per agrum Sequanorum et Haeduorum iter in Santonum fines facere, qui non longe a Tolosatium finibus absunt, quae civitas est in provincia. "]]