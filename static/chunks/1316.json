[["proiel:20180408:gothic-nt:45434","\u003cspan class=\"citation\"\u003eLUKE 8.14\u003c/span\u003e iþ þata in þaurnuns gadriusando þai sind þai gahausjandans jah af saurgom jah gabein jah gabaurjoþum þizos libainais gaggandans afƕapnand jah ni gawrisqand. "],["proiel:20180408:gothic-nt:45435","\u003cspan class=\"citation\"\u003eLUKE 8.15\u003c/span\u003e iþ þata ana þizai godon airþai þai sind þai ize in hairtin godamma jah seljamma gahausjandans þata waurd gahaband jah akran bairand in þulainai. "],["proiel:20180408:gothic-nt:45436","\u003cspan class=\"citation\"\u003eLUKE 8.16\u003c/span\u003e aþþan ni manna lukarn tandjands dishuljiþ ita kasa aiþþau uf ligr satjiþ, ak ana lukarnastaþin gasatjiþ, ei þai inngaggandans saiƕaina liuhad. "],["proiel:20180408:gothic-nt:45437","\u003cspan class=\"citation\"\u003eLUKE 8.17\u003c/span\u003e ni auk ist analaugn, þatei swikunþ ni wairþai, nih fulgin, þatei ni gakunnaidau jah in swekunþamma qimai. "],["proiel:20180408:gothic-nt:45438","\u003cspan class=\"citation\"\u003eLUKE 8.18\u003c/span\u003e saiƕiþ nu ƕaiwa hauseiþ; "],["proiel:20180408:gothic-nt:45439","unte saei habaiþ, gibada imma, jah saei ni habaiþ, jah þatei þugkeiþ haban, afnimada af imma. "],["proiel:20180408:gothic-nt:45440","\u003cspan class=\"citation\"\u003eLUKE 8.19\u003c/span\u003e atiddjedun þan du imma aiþei jah broþrjus is jah ni mahtedun andqiþan imma faura managein. "],["proiel:20180408:gothic-nt:52400","\u003cspan class=\"citation\"\u003eLUKE 8.20\u003c/span\u003e jah gataihan warþ imma þatei "],["proiel:20180408:gothic-nt:52401","aiþei þeina jah broþrjus þeinai standand uta gasaiƕan þuk gairnjandona. "],["proiel:20180408:gothic-nt:45442","\u003cspan class=\"citation\"\u003eLUKE 8.21\u003c/span\u003e iþ is andhafjands qaþ du im: "],["proiel:20180408:gothic-nt:45443","aiþei meina jah broþrjus meinai þai sind, þai waurd gudis gahausjandans jah taujandans. "],["proiel:20180408:gothic-nt:52402","\u003cspan class=\"citation\"\u003eLUKE 8.22\u003c/span\u003e warþ þan in ainamma þize dage, "],["proiel:20180408:gothic-nt:52403","jah is galaiþ in skip jah siponjos is, jah qaþ du im: "],["proiel:20180408:gothic-nt:45445","galeiþam hindar þana marisaiw! "],["proiel:20180408:gothic-nt:45446","jah galiþun. "],["proiel:20180408:gothic-nt:45447","\u003cspan class=\"citation\"\u003eLUKE 8.23\u003c/span\u003e þaruh þan swe faridedun, anasaislep; "],["proiel:20180408:gothic-nt:45448","jah atiddja skura windis in þana marisaiw, jah gafullnodedun jah birekjai waurþun. "],["proiel:20180408:gothic-nt:45449","\u003cspan class=\"citation\"\u003eLUKE 8.24\u003c/span\u003e duatgaggandans þan urraisidedun ina qiþandans: "],["proiel:20180408:gothic-nt:45450","talzjand, fraqistnam! "],["proiel:20180408:gothic-nt:45451","iþ is urreisands gasok winda jah þamma wega watins; "],["proiel:20180408:gothic-nt:45452","jah anaslawaidedun jah warþ wis. "],["proiel:20180408:gothic-nt:45453","\u003cspan class=\"citation\"\u003eLUKE 8.25\u003c/span\u003e qaþ þan du im: "],["proiel:20180408:gothic-nt:45454","ƕar ist galaubeins izwara? "],["proiel:20180408:gothic-nt:45455","ogandans þan sildaleikidedun qiþandans du sis misso: "],["proiel:20180408:gothic-nt:45456","ƕas siai sa, ei jah windam faurbiudiþ jah watnam, jah ufhausjand imma? "],["proiel:20180408:gothic-nt:45457","\u003cspan class=\"citation\"\u003eLUKE 8.26\u003c/span\u003e jah atfaridedun in gawi Gaddarene, þatei ist wiþrawairþ Galeilaia. "],["proiel:20180408:gothic-nt:45458","\u003cspan class=\"citation\"\u003eLUKE 8.27\u003c/span\u003e usgaggandin þan imma ana airþa, gamotida imma wair sums us baurg saei habaida unhulþons mela lagga jah wastjom ni gawasiþs was jah in garda ni gawas, ak in hlaiwasnom. "],["proiel:20180408:gothic-nt:45459","\u003cspan class=\"citation\"\u003eLUKE 8.28\u003c/span\u003e gasaiƕands þan Iesu jah ufhropjands draus du imma jah stibnai mikilai qaþ: "],["proiel:20180408:gothic-nt:45460","ƕa mis jah þus, Iesu, sunau gudis hauhistins? "],["proiel:20180408:gothic-nt:52404","bidja þuk, "],["proiel:20180408:gothic-nt:52405","ni balwjais mis. "],["proiel:20180408:gothic-nt:45462","\u003cspan class=\"citation\"\u003eLUKE 8.29\u003c/span\u003e unte anabaud ahmin þamma unhrainjin usgaggan af þamma mann; "],["proiel:20180408:gothic-nt:45463","manag auk mel frawalw ina, jah bundans was eisarnabandjom jah fotubandjom fastaiþs was, jah dishniupands þos bandjos draibiþs was fram þamma unhulþin ana auþidos. "],["proiel:20180408:gothic-nt:45464","\u003cspan class=\"citation\"\u003eLUKE 8.30\u003c/span\u003e frah þan ina Iesus qiþands: "],["proiel:20180408:gothic-nt:45465","ƕa ist namo þein? "],["proiel:20180408:gothic-nt:45466","þaruh qaþ: harjis; unte unhulþons managos galiþun in ina. "],["proiel:20180408:gothic-nt:45469","\u003cspan class=\"citation\"\u003eLUKE 8.31\u003c/span\u003e jah bad ina ei ni anabudi im in afgrundiþa galeiþan. "],["proiel:20180408:gothic-nt:45470","\u003cspan class=\"citation\"\u003eLUKE 8.32\u003c/span\u003e was-uþ-þan jainar hairda sweine managaize haldanaize in þamma fairgunja; "],["proiel:20180408:gothic-nt:45471","jah bedun ina ei uslaubidedi im in þo galeiþan. "],["proiel:20180408:gothic-nt:45472","jah uslaubida im. "],["proiel:20180408:gothic-nt:45473","\u003cspan class=\"citation\"\u003eLUKE 8.33\u003c/span\u003e usgaggandans þan suns þai unhulþans af þamma mann galiþun in þo sweina, jah rann sa wriþus and driuson in þana marisaiw jah afƕapnodedun. "],["proiel:20180408:gothic-nt:45474","\u003cspan class=\"citation\"\u003eLUKE 8.34\u003c/span\u003e gasaiƕandans þan þai haldandans þata waurþano gaþlauhun jah gataihun in baurg jah in weihsa. "],["proiel:20180408:gothic-nt:45475","\u003cspan class=\"citation\"\u003eLUKE 8.35\u003c/span\u003e usiddjedun þan saiƕan þata waurþano jah qemun at Iesua jah bigetun sitandan þana mannan af þammei unhulþons usiddjedun, gawasidana jah fraþjandan faura fotum Iesuis, jah ohtedun. "],["proiel:20180408:gothic-nt:45476","\u003cspan class=\"citation\"\u003eLUKE 8.36\u003c/span\u003e gataihun þan im jah þai gasaiƕandans ƕaiwa ganas sa daimonareis. "],["proiel:20180408:gothic-nt:45477","\u003cspan class=\"citation\"\u003eLUKE 8.37\u003c/span\u003e jah bedun ina allai gaujans þize Gaddarene galeiþan fairra sis, unte agisa mikilamma dishabaidai wesun. "],["proiel:20180408:gothic-nt:45478","iþ is galeiþands in skip gawandida sik. "],["proiel:20180408:gothic-nt:45479","\u003cspan class=\"citation\"\u003eLUKE 8.38\u003c/span\u003e baþ þan ina sa wair af þammei þos unhulþons usiddjedun, ei wesi miþ imma; "],["proiel:20180408:gothic-nt:45480","fralailot þan ina Iesus qiþands: "],["proiel:20180408:gothic-nt:45481","\u003cspan class=\"citation\"\u003eLUKE 8.39\u003c/span\u003e gawandei þuk du garda þeinamma jah usspillo ƕan filu gatawida þus guþ. "],["proiel:20180408:gothic-nt:45482","jah galaiþ and baurg alla merjands ƕan filu gatawida imma Iesus. "],["proiel:20180408:gothic-nt:45483","\u003cspan class=\"citation\"\u003eLUKE 8.40\u003c/span\u003e warþ þan, miþþanei gawandida sik Iesus, andnam ina managei; "],["proiel:20180408:gothic-nt:45484","wesun auk allai beidandans is. "],["proiel:20180408:gothic-nt:45485","\u003cspan class=\"citation\"\u003eLUKE 8.41\u003c/span\u003e jah sai, qam wair þizei namo Iaeirus, sah fauramaþleis swnagogais was, jah driusands faura fotum Iesuis bad ina gaggan in gard seinana; "]]