[["torot:20180323:mst:189407","Се азъ мьстиславъ володимирь сн҃ъ дьржа рѹськѹ землю въ своѥ кнѧжениѥ повелѣлъ ѥсмь сн҃у своѥму всеволодѹ ѿдати бѹицѣ ст҃мѹ геѡргиеви съ данию и съ вирами и съ продажами "],["torot:20180323:mst:189701","даже которыи кнѧзь по моѥмь кнѧжении почьнеть хотѣти ѿꙗти ѹ ст҃го геѡргиꙗ. а бъ бѹди за тѣмь и ст҃аꙗ бц҃а и тъ ст҃ыи геѡргии ѹ него то ѡтимаѥть. "],["torot:20180323:mst:189409","и ты игѹмене исаиѥ. и вы братиѣ. донѥлѣже сѧ миръ състоить. молите б҃а за мѧ и за моѣ дѣти. "],["torot:20180323:mst:194688","кто сѧ изоѡстанеть въ манастыри. то вы тѣмь дължьни ѥсте молити за ны б҃а и при животѣ и въ съмьрти. "],["torot:20180323:mst:189415","а ꙗзъ далъ рѹкою своѥю. и осеньнѥѥ полюдиѥ даровьноѥ полътретиꙗ десѧте гривьнъ ст҃мѹ же геѡргиеви. "],["torot:20180323:mst:189417","а се ꙗ всеволодъ далъ ѥсмь блюдо серебрьно. въ л҃. грв҃нъ серебра. ст҃мѹ же геѡргиеви "],["torot:20180323:mst:189702","велѣлъ ѥсмь бити въ нѥ на ѡбѣдѣ коли игѹменъ ѡбѣдаѥть. "],["torot:20180323:mst:189421","даже кто запъртить или тѹ дань и се блюдо. да сѹдить ѥмѹ б҃ъ въ дн҃ь пришьствиꙗ своѥго и тъ ст҃ыи геѡргии⁘- "]]