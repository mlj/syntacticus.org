[["torot:20180323:supr:139358","и҅ послоушъствоуѥ҅тъ ми словоу ѥлисеи пророкъ глагол҄ꙙ о҅ соманитѣнꙑн҄и· ꙗ҅ко "],["torot:20180323:supr:140833","болѣꙁнь҆на доуша ѥ҅ѧ ѥ҅стъ· и҅ господь҆ съкрꙑ о҅тъ мене· "],["torot:20180323:supr:139361","божъствънꙑи҅ же їѡ̑а҅ннъ· вь҆се съконь҆чаваа҅ше послоушаниѥ· строи҅тел҄ѣ же и҅ прокꙑи҅хъ о҅тьць· съ вь҆сѣмь҆ пооуштаниѥмь҆ и҅ сьмѣрении҅мъ слоужꙙ· водѫ о҅тъ потока въꙁносꙙ· варꙙ дѣлаѭ̑штии҅мъ· и҅ работаѧ и҅мъ въ камении҆· и҅ въ прокꙑи҅хъ слоужь҆бахъ ꙁъданиꙗ· вън҄егда манастꙑръскаꙗ штоуждекръмь҆ница ꙁъдаа҅ше сꙙ· "],["torot:20180323:supr:139370","потом же постави и блаженꙑи сава· сокачиѭ̑· варити и҅ слоужити братии҆ вь҆сеи҆· "],["torot:20180323:supr:139373","прии҅мъ же слоужъбѫ тѫ съ о̑усрьдиѥмъ и҅ съ радостиѭ̑· слоужааше вь҆сѣмъ о҅тьцьмъ· въгаждаѧ комоуждо съ всѣмъ сь҆мѣрении҅мъ· и҅ кротостиѭ̑· "],["torot:20180323:supr:139377","и҅ тѫ ѥ҅моу творꙙштꙋ слоужъбѫ· сълоучи сꙙ градити манастꙑръ о҅тъ лаврꙑ на сѣверъ· на прии҅маниѥ тоу новоприходꙙштиихъ и҅ꙁ мира· "],["torot:20180323:supr:139393","лѣтоу же конь҆чавъшоу о҅ такои҆ слоужь҆бѣ· и҅ вь҆сѣмъ о҅ть҆ць҆мъ въꙁградивъшемъ сꙙ о҅ того о̑устроѥ҅нии҆· и҅ чистотѣ и҅ доуховьнѣмъ раꙁоумѣ· да ѥ҅мꙋ о҅тьць҆ нашъ сава клѣть на мль҆чаниѥ· "],["torot:20180323:supr:139397","чъстънꙑи о̑убо їѡ̑а҅нъ клѣть҆ прѣи҅мъ· и҅ повелѣнъ мль҆чати прѣбꙑ три лѣта· пꙙть вь҆ недѣл҄и дьнии҆ не ꙗ҅вь҆ꙗ҅ѧ҅ сꙙ чловѣкоу съпроста· ни ничсоже въкоушаѧ҅· "],["torot:20180323:supr:139407","толико же ѥ҅моу бѣа҅ше поо̑уврьꙁениѥ· ꙗ҅коже сль҆ꙁити ѥ҅моу ꙁѣло въ годъ беꙁскръбънꙑѧ жрътвꙑ· и҅ не мошти сꙙ самомоу дръжати· ꙗ҅коже видꙙштии҅мъ о҅тьцемъ сльꙁънꙑи даръ дивити сꙙ давьца благꙑи҅хъ бога· "],["torot:20180323:supr:139411","трь҆мь҆ о̑убо лѣтомъ конь҆чавъшемъ сꙙ· порѫчено ѥ҅мꙋ бꙑстъ манастꙑръскоѥ строи҅тел҄ьство· "],["torot:20180323:supr:139413","и҅ помагааше ѥ҅моу богъ вь вь҆семъ· "],["torot:20180323:supr:139414","и҅ благослови сꙙ манастꙑрь҆· "],["torot:20180323:supr:139415","и҅ о̑умножишꙙ сꙙ дроужина при строи҅тел҄ьствѣ ѥ҅го· "],["torot:20180323:supr:139419","и҅ пои҅мꙑ и въ свꙙтꙑи градꙿ· приведе къ блаженикоу илии҆ а҅рхие҅пискоупоу "],["torot:20180323:supr:139422","и҅ а҅рхие҅пискоупъ о҅ н҄емъ слꙑшавъ· и҅де на свꙙтоѥ главь҆ноѥ мѣсто· хотꙙи҅ свои҅ма рѫкама поставити и· "],["torot:20180323:supr:139425","великꙑи҅ же сии҆ о҅тьць҆ о̑удръжанъ бꙑвъ· ꙗ҅коже не мошти о̑убѣжати съ сѫштии҅мъ· рече къ а҅рхие҅пискоупоу· "],["torot:20180323:supr:139428","чъстънꙑи о҅тьче· пон҄еже съгрѣшилъ ѥ҅смъ· нѣчто мол҄ѫ о҅собь блаженꙑи҅ма вама повѣдати· "],["torot:20180323:supr:140997","и҅ а҅ште мꙙ достои҅на творита бꙑти· то прии҅мѫ поставь҆ѥ҅ниѥ҆· "],["torot:20180323:supr:139438","Семꙋ же и҅ꙁвѣстивъшоу ѥ҅моу глагола· "],["torot:20180323:supr:139439","а҅ꙁъ о҅ть҆че· о҅нь҆сицꙙ града е҅пискоупъ поставь҆ѥ҅нъ ѥ҅смъ· нъ пон҄еже о̑умножишꙙ сꙙ беꙁакон҄ениꙗ моꙗ· о̑удалихъ сꙙ бѣжꙙ и҅ въдворихъ сꙙ въ поустꙑн҄ѫ· чаѧ божиꙗ присѣштениꙗ· "],["torot:20180323:supr:139444","правь҆дь҆но же помꙑслихъ· донь҆деже ѥ҅смъ въ крѣпости тѣлесьнѣи· послоужити и҅ поработати о҅тцемъ· да ѥ҅гда о҅тънемогѫ то беꙁъ о҅сѫждениꙗ бѫдѫ· о҅тъ и҅нѣхъ слоужь҆бѫ приѥ҅мь҆ѧ· "],["torot:20180323:supr:139449","Се слꙑшавъ а҅рхие҅пискоупъ чоуди сꙙ· и҅ приꙁъва блаженаꙿго савѫ и҅ глагола ѥ҅моу· "],["torot:20180323:supr:139451","нѣчто ми повѣда· и҅ не моштьно ѥ҅стъ поставити ѥ҅го попа· "],["torot:20180323:supr:139453","нъ о҅тъ дьнешь҆нꙗго дь҆не да мль҆читъ· никомоуже сътѫжаѭ̑штоу ѥ҅моу· "],["torot:20180323:supr:139455","да а҅рхие҅пискоупъ се рекъ о҅тъпоусти ѧ· "],["torot:20180323:supr:139461","въскѫѭ̑ мꙙ господи толь҆ма прѣꙁь҆рѣ· ꙗ҅коже мꙙ прѣль҆стити· и҅ мь҆нѣти достои҅нна сѫшта чистител҄ьства їѡ̑а҅на· "],["torot:20180323:supr:139464","и҅ нꙑнꙗ владꙑко господи о҅бави ми о҅ н҄емъ· ꙗ҅ко печаль҆на доуша моꙗ ѥ҅стъ до сьмрьти· а҅ште съсѫдъ· и҅же мь҆ноѭ̑ мьнѣнѣ о҅свꙙштенъ· и҅ добропотрѣбь҆нъ· и҅ божь҆ствънааго твоѥ҅го мура подобь҆нъ подъѧ҅тиꙗ· непотрѣбь҆нъ прѣдъ твои҅мъ величьствомъ бꙑстъ· "],["torot:20180323:supr:139473","не непотрѣбь҆нъ нъ и҅ꙁбъранъ съсѫдъ ѥ҅стъ їѡ̑анъ· "],["torot:20180323:supr:139474","е҅пискоупъ бо о̑уже поставь҆ѥ҅нъ нꙑнꙗ попъ не можетъ бꙑтъ· "],["torot:20180323:supr:139476","о҅ть҆цъ же сава· въ о҅бꙑчаи҅ сꙑ богоꙗ҅вь҆ѥ҅ниꙗ же и҅ а҅гг҄ель҆ска видѣниꙗ· не о̑убоꙗ҅ сꙙ· нъ радъ бꙑвъ· приде въ хꙑꙁинѫ прѣподобь҆нааго їѡ̑а҅на· и҅ о҅бьмъ и҆ глаголааше· "],["torot:20180323:supr:139482","о҅тьче їѡ̑а҅не· тꙑ о̑убо и҅же на тебѣ даръ съкрꙑ о҅тъ мене· "],["torot:20180323:supr:139485","божь҆ствънꙑи҅ же їѡ̑а҅нꙿнъ рече· "],["torot:20180323:supr:139486","печаль҆нь҆ ѥ҅смъ о҅ть҆че· "],["torot:20180323:supr:139487","не бо хотѣхꙿ дабꙑ кто о̑увѣдѣлъ таи҅нꙑ сеѧ· "],["torot:20180323:supr:139488","и҅ нꙑнꙗ не въꙁмогѫ на мѣстѣ семъ жити· "],["torot:20180323:supr:139489","старь҆ць҆ же сава о҅бѣшта сꙙ богоу словесемь҆· никомоуже съпроста того повѣдати· "],["torot:20180323:supr:139507","четꙑремъ же лѣтомъ конь҆чавъшемъ сꙙ· и҅ блаженоуо̑умоу савѣ· о҅тъ лаврꙑ отъшъдъшоу на странꙑ скуѳопол҄ьскꙑѧ· бесчиниꙗ ради послѣдь҆н҄ии҅хъ· и҅же въ новѣи лаврѣ бꙑшꙙ· чъстънꙑи їѡ̑а҅нъ бѣжꙙ бесчинънааго събора о҅тиде въ поустꙑн҄ѫ роувин҄ѫ· вь҆ пꙙть҆десꙙтъноѥ своѥ҅ѧ връстꙑ лѣто· "],["torot:20180323:supr:139521","по двою̑ же дь҆нь҆ю̑ и҅ли по трьхъ· ѥ҅сть҆ствънꙑѧ ради тѣлеси потрѣбꙑ о҅слабь҆ꙗѧ и҅схождаа҅ше и҅с пештерꙑ· и҅ о҅бъхождаа҅ше поустꙑн҄ѫ· събираниꙗ҆ ради саморастѫштии҅хъ мелагрии· о҅тъ н҄ихъже кръмꙙтъ сꙙ и҅же въ поустꙑн҄і о҅тъходьници· "],["torot:20180323:supr:139526","и҅ въ ѥ҅динъ о҅тъ дь҆нии҆· въ начꙙтъкъ того божествънааго хождениꙗ· не оу и҅скоусь҆нъ бꙑвъ тоѧ пꙋстꙑн҄ꙙ· и҅ꙁъшъдъ на съхождениѥ· и҅ ꙁаблѫдивъ въ беꙁпѫтънꙑѧ брѣгꙑ ꙁаи҅де· "],["torot:20180323:supr:139531","и҅ не о҅брѣтъ кѫдоу съвратити сꙙ къ пештерѣ· не могꙑ же грꙙсти· паде ꙁадоушивъ сꙙ· "],["torot:20180323:supr:139534","и҅ тоу напрасно на вѣтрѣ бꙑвъ божь҆ствънꙑмъ присѣштении҅мъ· а҅кꙑ пророкъ ꙗ҅коже мь҆н҄ѫ а҅мбакоумъ· о҅брѣте сꙙ въ своѥ҅и пештерѣ· "],["torot:20180323:supr:139541","Братъ нѣкто пришъдъ въ роувѫ· прѣбꙑ о̑у н҄его годъ малъ· о҅тъходъноѥ житиѥ сь҆ н҄имъ живꙑ· "],["torot:20180323:supr:139545","о̑уже великоу дь҆ни приближаѭ̑штоу сꙙ· вьꙁидѣвѣ о̑уже въ манастꙑрь҆ о҅ть҆че· и҅ великъ дь҆нь҆ и҅ праꙁдь҆никꙑ съ о҅ть҆ци сътворивѣ· ꙗ҅ко ничсоже брашна не и҅мавѣ сь҆де· раꙁвѣ мелагрии сихъ· "],["torot:20180323:supr:139550","божъствънꙑи҅ же їѡ̑а҅ннъ не хотѣа҅ше и҅ти тамо· о҅тцоу нашемоу не сѫштоу тоу савѣ· нъ манастꙑра о҅тъшъдъша ꙗ҅коже рѣхомъ· "],["torot:20180323:supr:139553","тѫжꙙштааго же брата о҅тити хотꙙшта о̑увѣштавааше глагол҄ꙙ· "],["torot:20180323:supr:139554","помль҆чимъ брате и҅ вѣроуи҅мъ· ꙗ҅ко и҅же въ поустꙑн҄и шесть сътъ тꙑсѫштъ прѣкръмивꙑи҆· вь҆ четꙑрехъ десꙙтехꙿ лѣтѣхъ· тъ и҅ насъ· не тъчьѭ̑ потрѣбънꙑи҅хъ· нъ и҅ꙁобиль҆нꙑи҅хъ накръмитъ· "]]