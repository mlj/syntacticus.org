[["torot:20180919:suz-lav:208641","и приспѣвшю же празднику ст҃ою мученику. иде гюрги на льто и з дѣтми. "],["torot:20180919:suz-lav:208643","андрѣи же ѿтолѣ иде ѿ ѡц҃а своѥго суждалю. "],["torot:20180919:suz-lav:208644","а ѡц҃ю же встѧгавшю ѥго много. андрѣи же реч. "],["torot:20180919:suz-lav:208646","на томъ ѥсмы цѣловали крсь. ако поити ны суждалю. "],["torot:20180919:suz-lav:208648","и иде въ свою волость. володимерю. "],["torot:20180919:suz-lav:208649","гюрги же ѡста переꙗславли з дѣтми своими. "],["torot:20180919:suz-lav:208650","изѧславу же присылающю к нему. "],["torot:20180919:suz-lav:208651","крсь ѥси цѣловалъ како ти ити суждалю. "],["torot:20180919:suz-lav:208652","чему на мѧ ведешь половци. и володимерка. "],["torot:20180919:suz-lav:208654","гюрги же ѡстави сн҃а глѣба переꙗславли. "],["torot:20180919:suz-lav:208655","а сам иде в городокъ. "],["torot:20180919:suz-lav:208656","В тоже времѧ мстиславу изѧславичю. ведущю ѡц҃ю своѥму в помощь оугры. володимерко же слышавъ ѡже идет с угры. поиде по нем. "],["torot:20180919:suz-lav:208660","мстиславу же не вѣдуще. и ставшю ѥму оу сапогынѧ. а оугри сташа ѡколо ѥго. "],["torot:20180919:suz-lav:208663","тогды же выслалъ бѣ ѥму володимеръ питье много. оугромъ и ѥму. "],["torot:20180919:suz-lav:208665","и потом повѣда ѥму "],["torot:20180919:suz-lav:208892","идет ти володимерко. "],["torot:20180919:suz-lav:208666","мьстиславу же пьющю с угры. и повѣдающю имъ идеть володимерко. оугри же пьꙗни величахуть сѧ рекуще. "],["torot:20180919:suz-lav:208669","аще на ны придут бьем сѧ с нимь. "],["torot:20180919:suz-lav:208670","мстислав же на ту нощь роставлѧ сторожѣ. а сам лѧже спати с угры. "],["torot:20180919:suz-lav:208672","сторожеве же прибѣгоша к нему полунощи. рекуще "],["torot:20180919:suz-lav:208894","идеть володимерко. "],["torot:20180919:suz-lav:208674","ѡн же всѣдъ на конѣ и с дружиною начатъ будити оугры. "],["torot:20180919:suz-lav:208675","оугри же лежахуть пьꙗни ꙗко мертви. "],["torot:20180919:suz-lav:208676","и быс противу свѣту. "],["torot:20180919:suz-lav:208677","оудари на них володимерко. "],["torot:20180919:suz-lav:208678","и мало ѿ них изъима. "],["torot:20180919:suz-lav:208679","а все избиша. "],["torot:20180919:suz-lav:208680","мстислав же оутече в луческъ с дружиною своѥю. "],["torot:20180919:suz-lav:208681","тогды же приде вѣсть изѧславу г кыеву. ѡже сн҃ъ ѥго побѣженъ. "],["torot:20180919:suz-lav:208683","поима берендичи. и изѧслава двд҃вича. и всеволодича. и помочь ст҃ославлю ѡлговича. приде на гюргѧ к городку "],["torot:20180919:suz-lav:208895","гюрги же затвори сѧ в городкѣ з дѣтми своими. "],["torot:20180919:suz-lav:208688","бьющим же сѧ имъ на многы дн҃и из города. тѧжко быс ѥму зане не быс ѥму помощи ниѿкудуже. "],["torot:20180919:suz-lav:208690","и цѣлова крсь к ним. ꙗко "],["torot:20180919:suz-lav:208896","иду оуже суждалю. "],["torot:20180919:suz-lav:208692","и ѿступиша ѿ него прочь. "],["torot:20180919:suz-lav:208693","гюрги же ѡставѧ сн҃а своѥго глѣба в городци а сам иде суждалю. "],["torot:20180919:suz-lav:208694","изѧслав же сѣде с вѧчеславом в кыѥвѣ. вѧчеславъ на великом дворѣ. а изѧславъ подъ оугрьскымь. "],["torot:20180919:suz-lav:208697","а сн҃а своѥго посади мстислава переꙗславли. "],["torot:20180919:suz-lav:208698","В тоже времѧ престави сѧ кнѧгыни изѧславлѧꙗ. "],["torot:20180919:suz-lav:208699","Тоеже зимы пошедъ изѧславъ. на володимерка. и вороти сѧ оу корчева ⁘ "],["torot:20180919:suz-lav:208763","В лѣт. ѕ҃. х҃. ѯ҃. Посла изѧславъ сн҃а своѥго мстислава в лѧхы и в угры. вабѧ и в помочь на володимерка. "],["torot:20180919:suz-lav:208766","лѧхове же не идоша. "],["torot:20180919:suz-lav:208767","а оугри идоша. "],["torot:20180919:suz-lav:208768","и приде король съ оугры. и со мстиславом. "],["torot:20180919:suz-lav:208770","и вшедъ в землю володимеркову. сташа. "],["torot:20180919:suz-lav:208771","бѣ бо дн҃ь недлѧ. "],["torot:20180919:suz-lav:208772","королеви же по своѥму ѡбычаю. не встанущю никдѣже в недлю. володимерку же не дадучю внити в свою землю рати. и срѣте и. и изъима зажитникы королевы. "],["torot:20180919:suz-lav:208777","на оутри же дн҃ь. вставъ король поиде. "],["torot:20180919:suz-lav:208779","володимерко же выступѧ сѧ назадъ за твердь ста. "],["torot:20180919:suz-lav:208780","оугри же королеви. то ꙋзрѣша володимерковы полкы. "],["torot:20180919:suz-lav:208782","ту же не пострѧпуче поткнуша к ним. "],["torot:20180919:suz-lav:208783","вилодимерко видѧ силу оугрьскую. поскочи перед ними. "],["torot:20180919:suz-lav:208785","бѣжащю же ѥму чересъ рѣку ѡвы избиша. а друзии истопоша. а многы руками изъимаша. "],["torot:20180919:suz-lav:208788","прибѣгшю же ѥму в перемышль. поча слати сѧ г королеви мира просѧ. абы изѧславъ не притѧглъ г королеви. "],["torot:20180919:suz-lav:208791","бѣ бо изѧславъ слышавъ королѧ. пошелъ оуже ис кыева на володимерка. "],["torot:20180919:suz-lav:208793","приспѣвшю же изѧславу вборзѣ г королеви с берендичи. а полкы свои ѡстави назади. с братомъ своим ст҃ополком. "],["torot:20180919:suz-lav:208796","тогды же придоста к рѣцѣ к саноку. "],["torot:20180919:suz-lav:208797","володимерко же роставлѧлъ бѧше дружину свою на бродѣхъ. индѣ пѣши. а индѣ конникы. "],["torot:20180919:suz-lav:208800","король же нача ставлѧти противу ѥму свои полкы на бродѣх же. "],["torot:20180919:suz-lav:208801","володимерко же видѣвъ силу королеву бещисленую. не стерпѣвъ. вдругыѣ побѣже перед ним. в перемышль. "],["torot:20180919:suz-lav:208805","тогда же женущи по них избиша множьство ихъ. а другыѣ изъимаша. "],["torot:20180919:suz-lav:208807","ѡному же вбѣгшю в городъ. нача молити сѧ и просити мира. "],["torot:20180919:suz-lav:208809","изѧслав же не хотѧше дати ѥму мира. но послушавъ королѧ смири сѧ с ним. "],["torot:20180919:suz-lav:208811","изѧслав ше иде г кыѥву. а король въ своꙗ си. "],["torot:20180919:suz-lav:208813","В тоже лѣт. поиде гюргї с сынми своими. и с ростовці. и и с суждалци. и с рѧзанци. и со кнѧзи рѧзаньскыми и в русь. "],["torot:20180919:suz-lav:208819","тогды же слышавъ володимерко идуча в русь. поиде г кыѥву. "],["torot:20180919:suz-lav:208821","изѧслав же выиде противу ѥму. "],["torot:20180919:suz-lav:208822","володимерко же вороти сѧ в галичь. "],["torot:20180919:suz-lav:208823","гюргеви же идущю в русь. пришедъ ста оу глухова. "],["torot:20180919:suz-lav:208825","и приде къ нему множство половець. и ѡлговичь ст҃ославъ. "],["torot:20180919:suz-lav:208827","и здумавше вси поидоша к чернигову и перешедше сновъ. "],["torot:20180919:suz-lav:208900","и сташа оу гуричева близь города. перешедше канинъ. "],["torot:20180919:suz-lav:208830","бѣ же тогды дн҃ь недѣлныи. "],["torot:20180919:suz-lav:208831","тѣмже не доша к городу. "],["torot:20180919:suz-lav:208832","изѧслав же бѣ послалъ брата ростислава. в помочь изѧславу дв҃двичю чернигову. "],["torot:20180919:suz-lav:208834","на туже нощь изѧславъ и ростиславъ и всеволодичь. видѣвше силу половечьскую повелѣша людем всѣмъ бѣжати изъ ѡстрога в дѣтинець. "],["torot:20180919:suz-lav:208836","на оутрии же дн҃ь гюрги и ст҃ославъ исполчивша воѣ свои. поидоша к городу. "],["torot:20180919:suz-lav:208838","и сташа недошедше семынѧ. "],["torot:20180919:suz-lav:208839","тогда же все множьство половець. ѣхаша к городу битъ сѧ. "],["torot:20180919:suz-lav:208841","и ѡтъѥмше ѡстрогъ зажгоша. передъгородье все. "],["torot:20180919:suz-lav:208843","и пришедше всею силою сташа ѡколо города. "],["torot:20180919:suz-lav:208844","черниговцем же бьющимъ из города. кнѧзи же здумавше вси. "],["torot:20180919:suz-lav:208846","не крѣпко бьют сѧ дружина. ни половци. "],["torot:20180919:suz-lav:208848","ѡже с ними не ѣздимъ сами. "],["torot:20180919:suz-lav:208849","андрѣи же реч "],["torot:20180919:suz-lav:208898","тако створимъ. "],["torot:20180919:suz-lav:208850","атъ ꙗзъ почну дн҃ь свои. "],["torot:20180919:suz-lav:208851","поим же дружину свою ѣха подъ городъ. "],["torot:20180919:suz-lav:208852","вышедшим же пѣшимъ из города стрѣлѧт сѧ. "],["torot:20180919:suz-lav:208853","и поткну на нь с дружиною своѥю и половци и ѡвы избиша. а другыꙗ въгна в городъ. "],["torot:20180919:suz-lav:208855","тогда же поревновавше ѥму инии кнѧзи. ѣздиша послѣди подъ городъ. "],["torot:20180919:suz-lav:208857","и пѣши видѣвше полкы не смѣша выти из города. зане бѧхуть перестрашени. "],["torot:20180919:suz-lav:208859","стоꙗвшем же имъ подъ городомъ в҃і. дн҃ии. и вѣсть приде к ним "],["torot:20180919:suz-lav:208899","идеть изѧславъ. с вѧчеславомъ в помочь черниговцем. "],["torot:20180919:suz-lav:208862","половци же оубоꙗвше сѧ того. почаша подънимати сѧ прочь. "]]