[["torot:20180323:suz-lav:210125","и сбыс сѧ в недлю. "],["torot:20180323:suz-lav:210126","самих поганых избиша. а другыꙗ изъимаша. "],["torot:20180323:suz-lav:210128","а полонъ свои ѿꙗша у҃. чади. "],["torot:20180323:suz-lav:210129","и пустиша ꙗ во своꙗ си. "],["torot:20180323:suz-lav:210130","а сами възвратиша сѧ в кыевъ. славѧще б҃а и ст҃ую бц҃ю. и крста чстнаго ⁘ "],["torot:20180323:suz-lav:210208","В лѣт. ѕ҃. х҃. п҃. Престави сѧ блг҃овѣрныи кнѧзь глѣбъ кыевьскыи. гюргевичь. "],["torot:20180323:suz-lav:210210","и кнѧжи в кыевѣ. .в҃. лѣта. "],["torot:20180323:suz-lav:210211","И положиша и ѹ стаг сп҃са на берестовѣмь. идѣже лежить ѡц҃ь ѥго гюрги ⁘ "],["torot:20180323:suz-lav:210213","Тоеже зимы посла кнѧзь андрѣи сн҃а своѥго мстислава на болгары. и муромскыи кнѧз сн҃а своѥго. и рѧзаньскыи кнѧз сн҃а своѥго. "],["torot:20180323:suz-lav:210216","быс нелюбъ путь всѣм людем симъ. зане непогодье ес зимѣ воевати болгаръ. "],["torot:20180323:suz-lav:210218","и подуче не идѧху. "],["torot:20180323:suz-lav:210219","бывшю же кнѧзю мстиславу на городьци. совкупльшю сѧ братома своима с муромьскым. и с рѧзаньскым. на ѹсть ѡкы. и ждаша дружины .в҃. недли. "],["torot:20180323:suz-lav:210224","и не дождавше ѣхаша с переднею дружиною. "],["torot:20180323:suz-lav:210225","борису жидиславичю воевода бѣ в то времѧ. и нарѧдъ весь держаше. "],["torot:20180323:suz-lav:210227","и въѣхаша в поганыꙗ "],["torot:20180323:suz-lav:211239","без вѣсти взѧша селъ .ѕ҃. Семоѥ городъ. "],["torot:20180323:suz-lav:210229","мужи исѣкоша. а жены и дѣти поима. "],["torot:20180323:suz-lav:210231","слышавше же болгаре. в малѣ дружинѣ кнѧзѧ мьстислава пришедша. идуща ѡпѧт с полоном. доспѣша вборзѣ и поѣхаша по них въ .ѕ҃҂. "],["torot:20180323:suz-lav:210235","за малым не спостигоша их за .к҃ верстъ. "],["torot:20180323:suz-lav:210236","кнѧзю мстиславу на ѹстьи с малою дружиною. а всю дружину пустившю ѿ собе. и възврати ѿ него б҃ъ поганыꙗ болгары. хрсьꙗны покрывъ рукою своею. "],["torot:20180323:suz-lav:210240","слышавше бо наши се прославиша б҃а "],["torot:20180323:suz-lav:210257","заступи бо ѡчи вѣсть ѿ поганых ст҃аꙗ бц҃а. и хрсьꙗньска млт҃ва. "],["torot:20180323:suz-lav:210242","погании бо възвратиша сѧ вспѧть. "],["torot:20180323:suz-lav:210243","а хрсьꙗне хвалѧще б҃а. взвратиша сѧ в своꙗ си. "],["torot:20180323:suz-lav:210245","Тоѥже зимы посла андрѣи кнѧз. кыеву кнѧжитъ романа ростиславича. "],["torot:20180323:suz-lav:210247","и приꙗша ѥго с чстью кыꙗне. "],["torot:20180323:suz-lav:210248","а сн҃ови арополку. да смолинескъ ⁘ "],["torot:20180323:suz-lav:210250","В лѣт. ѕ҃. х҃. п҃. а҃. Престави сѧ бл҃говѣрныи кнѧзь мстиславъ андрѣевичь. мсцѧ марта. въ .ки҃. дн҃ь во вторник. "],["torot:20180323:suz-lav:210255","И положиша и ѹ ст҃ое бц҃и в володимери. юже цркв҃ь ѹчинилъ ѡц҃ь ѥго кнѧз андрѣи ⁘ "],["torot:20180323:suz-lav:210290","В лѣт. ѕ҃. х҃. п҃. в҃. Выбѣже рюрикъ из новагорода. "],["torot:20180323:suz-lav:210292","потом же новгородци послаша сѧ къ андрѣю кнѧзю. "],["torot:20180323:suz-lav:210293","и вда имъ дѣтѧ своѥ гюргѧ. "],["torot:20180323:suz-lav:210294","и приꙗша и с чстью. "],["torot:20180323:suz-lav:210295","в тоже лѣт не покоршим сѧ ростиславичемь кнѧзю андрѣю. и в воли ѥго не ходѧщим. паче же дв҃дъ ростиславичь. вышегородьскыи кнѧзь. здумавъ с братьею своею. приѣхавъ ночи противу свѣту г кыеву. ꙗтъ брата кнѧзѧ андрѣꙗ всеволода. и ростиславича ꙗропорка. и дружину ихъ. "],["torot:20180323:suz-lav:210304","В тоже лѣт. слышавъ кнѧзь андрѣи. ꙗта брата своꙗ. двд҃омь ростиславичемъ. и братьею ѥго. посла сн҃а своѥго геѡргиꙗ. с новгородци. и с ростовци. и с суждалци. и со всею дружиною. и с воеводою борисомъ жидиславичемъ. и инѣхъ кнѧзии .к҃. С полкы своими. "],["torot:20180323:suz-lav:210317","вышегородѣ же дв҃дъ затворивъ брата своѥго мстислава. а сам иде по помочь в галичь. "],["torot:20180323:suz-lav:210319","и не даша ѥму помочи. "],["torot:20180323:suz-lav:210320","пришедши же к вышегороду с силою многою. стоꙗша ѡколо города .ѳ҃. недѣль. "],["torot:20180323:suz-lav:210322","и не ѹспѣ ничтоже. "],["torot:20180323:suz-lav:210323","възвратиша сѧ вспѧт. "],["torot:20180323:suz-lav:211406","тогож. лѣт. Престави сѧ бл҃говѣрныи кнѧзь ст҃ославъ юргевичь. мсцѧ. генварѧ. въ .аі҃. дн҃ь. "],["torot:20180323:suz-lav:210326","Се же кнѧзь избраникъ бж҃ии бѣ. "],["torot:20180323:suz-lav:210327","ѿ ржства и до свершеньꙗ мужьства. бы҃ ѥму болесть зла. еꙗже болѣзни просѧхуть на сѧ ст҃ии апсли. и ст҃ии ѡц҃и ѹ б҃а. "],["torot:20180323:suz-lav:210331","кто бо постражеть болѣзнью тою. ꙗкоже книгы гл҃ють. тѣло ѥго мучит сѧ. а дш҃а ѥго сп҃сает сѧ. "],["torot:20180323:suz-lav:210335","також и тъ во истину ст҃ыи ст҃ославъ б҃ии ѹгодникъ. избраныи въ всѣх кнѧзехъ. "],["torot:20180323:suz-lav:210337","не да бо ѥму б҃ъ кнѧжити на земли. но да ѥму црство нбсное. "],["torot:20180323:suz-lav:210339","и по ѹспеньи ѥго положено быс ѥго тѣло в цр҃кви ст҃ыꙗ бц҃а суждали. "],["torot:20180323:suz-lav:210340","Тогож лѣт. престави сѧ кнѧзь гюрги муромьскыи. мсцѧ. генварѧ въ .ѳ҃і. дн҃ь. "],["torot:20180323:suz-lav:210343","и хсвы црк҃ви муромѣ. юже бѣ самъ создал ⁘ "],["torot:20180323:suz-lav:210345","В лѣт. ѕ҃. х҃. п҃г. Сѣдѧщю ꙗрославу кнѧзю изѧславичю в кыевѣ. ѣха на нь изъѣздомъ. черниговскыи кнѧзь ст҃ославъ. "],["torot:20180323:suz-lav:210349","и въѣха в кыевъ. "],["torot:20180323:suz-lav:210350","дружину ѥго изъима. "],["torot:20180323:suz-lav:210351","а кнѧзь ꙗрославъ ѹтече. "],["torot:20180323:suz-lav:210352","а кнѧгиню ѥго ꙗша с меншимъ сн҃омъ и всю дружину ѥго. "],["torot:20180323:suz-lav:210353","и сѣде в кыѥвѣ .в҃і. дн҃ии. "],["torot:20180323:suz-lav:210354","Възъврати сѧ вспѧть чернигову. поимавъ имѣнье ꙗрославле бес щисла. "],["torot:20180323:suz-lav:210356","Ꙗрослав же слышавъ. ꙗко стоить кыевъ безо кнѧзѧ. пограбленъ ростиславичи. приѣха ѡпѧт кыеву. "],["torot:20180323:suz-lav:210360","и на гнѣвѣхъ замысли тѧготу киꙗномъ. река "],["torot:20180323:suz-lav:211377","вы есте подъвели на мѧ ст҃ослава. "],["torot:20180323:suz-lav:210362","промышлѧите чимъ выкупити кнѧгиню и дѣтѧ. "],["torot:20180323:suz-lav:210363","ѡнѣм же не ѹмѣющим что ѿвѣщати. попрода весь кыевъ. игумены. и попы. черньци. и черници. латину. и затворы. и гость и всѣ кыꙗны. "],["torot:20180323:suz-lav:210369","и много зла створивъ кыеву. поиде чернигову. "],["torot:20180323:suz-lav:210371","в тоже времѧ черниговскому кнѧзю немирну съ ѡлгомъ ст҃ославичемъ. воеваше ѡлегъ ст҃ославичь черниговьскую волость. "],["torot:20180323:suz-lav:210373","ст҃ослав же ѹмиривъ съ ꙗрославомъ. иде на ѡлга. "],["torot:20180323:suz-lav:210375","и пожже волость ѥго. "],["torot:20180323:suz-lav:210376","и много зла створше възвратиша сѧ чернигову. "],["torot:20180323:suz-lav:210377","В тоже времѧ прислаша сѧ ко кнѧзю андрѣю. романъ с братьею своею. просѧще роману ростиславичю кыева. кнѧжитъ. кнѧзю андрѣю рекуще "],["torot:20180323:suz-lav:211378","пождѣте мало "],["torot:20180323:suz-lav:211379","послалъ ѥсмъ к братьѣ своеи в русь. "],["torot:20180323:suz-lav:210381","какова ми вѣсть будет ѿ них. тогда выдамъ ѿвѣтъ ⁘ "],["torot:20180323:suz-lav:210383","ѡ ѹбьеньи андрѣевѣ ⁘ "],["torot:20180323:suz-lav:210384","В тоже лѣт. ѹбьенъ быс. великыи кнѧзь андрѣи. сн҃ъ великаго кнѧзѧ геѡргиꙗ. внукъ мономаха володимера. "],["torot:20180323:suz-lav:210389","ѹбьеньѥ же ѥго послѣди скажем. "],["torot:20180323:suz-lav:210390","Се бл҃говѣрныи. и хсолюбивыи кнѧзь аньдрѣи. ѿ млады версты хса возлюби. и всепречстую ѥго мт҃рь. "],["torot:20180323:suz-lav:210394","смыслъ бо ѡчстивъ. и ѹмъ ꙗко полату красну сию създавъ володимери. и в б҃олюбѣмь. златом же и каменьем драгымъ. и женчюгомъ ѹкраси ю. "],["torot:20180323:suz-lav:210399","иконами безъцѣньнами. и всѧкыми ѹзорочьими ѹдиви. "],["torot:20180323:suz-lav:210401","в неиже чюдотворнаꙗ мт҃и бж҃иꙗ. к неиже вси хсьꙗне съ страхом пририщюще. и с вѣрою. ицѣленьꙗ приимають. "],["torot:20180323:suz-lav:210405","и ина всѧка ст҃ыни. "],["torot:20180323:suz-lav:210406","и и цр҃кв҃и различны постави. "]]