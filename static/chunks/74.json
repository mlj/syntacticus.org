[["iswoc:20160620:chrona:137882","\u0026 him gefeaht wiþ Æþelwulf cyning \u0026 Æþelbald his sunu æt Aclea mid West Seaxna fierde, \u0026 þær þæt mæste wæl geslogon on hæþnum herige þe we secgan hierdon oþ þisne ondweardan dæg, \u0026 þær sige namon. "],["iswoc:20160620:chrona:90772","Her bæd Burgred Miercna cyning \u0026 his wiotan Æþelwulf cyning þæt he him gefultumade þæt him Norþ Walas gehiersumade; "],["iswoc:20160620:chrona:90773","He þa swa dyde, \u0026 mid fierde for ofer Mierce on Norþ Walas, \u0026 hie him alle gehiersume dydon; "],["iswoc:20160620:chrona:90776","\u0026 þy ilcan geare sende Æþelwulf cyning Ælfred his sunu to Rome. "],["iswoc:20160620:chrona:90777","Þa was domne Leo papa on Rome, "],["iswoc:20160620:chrona:90778","\u0026 he hine to cyninge gehalgode, \u0026 hiene him to biscepsuna nam; "],["iswoc:20160620:chrona:90780","Þa þy ilcan geare Ealhere mid Cantwarum, \u0026 Huda mid Suþrigium gefuhton on Tenet wiþ hæþnum herige, \u0026 ærest sige namon, "],["iswoc:20160620:chrona:90782","\u0026 þær wearþ monig mon ofslægen, \u0026 adruncen on gehwæþere hond. "],["iswoc:20160620:chrona:90783","Ond þæs ofer Eastron geaf Æþelwulf cyning his dohtor Burgrede cyninge of Wesseaxum on Merce. "],["iswoc:20160620:chrona:90784","Her hæþne men ærest on Sceapige ofer winter sætun; "],["iswoc:20160620:chrona:90785","\u0026 þy ilcan geare gebocude Æþelwulf cyning teoþan dæl his londes ofer al his rice Gode to lofe, \u0026 him selfum to ecere hælo; \u0026 þy ilcan geare ferde to Rome mid micelre weorþnesse, \u0026 þær was xii monaþ wuniende, \u0026 þa him hamweard for, "],["iswoc:20160620:chrona:90789","\u0026 him þa Carl Francna cyning his dohtor geaf him to cuene, "],["iswoc:20160620:chrona:90790","\u0026 æfter þam to his leodum cuom, "],["iswoc:20160620:chrona:136420","\u0026 hie þæs gefægene wærun. "],["iswoc:20160620:chrona:90792","\u0026 ymb ii gear þæs ðe he on Francum com he gefor. "],["iswoc:20160620:chrona:90793","\u0026 his lic liþ æt Wintanceastre, "],["iswoc:20160620:chrona:90794","\u0026 he ricsode nigonteoþe healf gear. "],["iswoc:20160620:chrona:90799","Ond þa fengon Æþelwulfes suna twegen to rice, Æþelbald to Wesseaxna rice, \u0026 Æþelbryht to Cantwara rice, \u0026 to East Seaxna rice, \u0026 to Suþrigea, \u0026 to Suþ Seaxna rice; "],["iswoc:20160620:chrona:90800","\u0026 þa ricsode Æþelbald v gear. "],["iswoc:20160620:chrona:90801","Her Æþelbald cyng forþferde, "],["iswoc:20160620:chrona:90802","\u0026 his lic liþ æt Sciraburnan, "],["iswoc:20160620:chrona:90803","\u0026 feng Æþelbryht to allum þam rice his broþur, "],["iswoc:20160620:chrona:90804","\u0026 he hit heold on godre geþuærnesse \u0026 on micelre sibsumnesse; "],["iswoc:20160620:chrona:90805","\u0026 on his dæge cuom micel sciphere up \u0026 abræcon Wintanceastre. "],["iswoc:20160620:chrona:90807","\u0026 wiþ þone here gefuhton Osric aldorman mid Hamtunscire, \u0026 Æþelwulf aldormon mid Bearrucscire, \u0026 þone here gefliemdon, \u0026 wælstowe gewald ahton; "],["iswoc:20160620:chrona:90810","\u0026 se Æþelbryht ricsode v gear, "],["iswoc:20160620:chrona:90811","\u0026 his lic liþ æt Scireburnan. "],["iswoc:20160620:chrona:90812","Her sæt hæþen here on Tenet, \u0026 genamon friþ wiþ Cantwarum, "],["iswoc:20160620:chrona:90814","\u0026 Cantware him feoh geheton wiþ þam friþe, "],["iswoc:20160620:chrona:90815","\u0026 under þam friþe \u0026 þam feohgehate se here hiene on niht up bestæl, \u0026 oferhergeade alle Cent eastewearde; "],["iswoc:20160620:chrona:90817","Her feng Æþered Æþelbryhtes broþur to Wesseaxna rice; "],["iswoc:20160620:chrona:90818","\u0026 þy ilcan geare cuom micel here on Angelcynnes lond, \u0026 wintersetl namon on East Englum, \u0026 þær gehorsude wurdon, "],["iswoc:20160620:chrona:90821","\u0026 hie him friþ wiþ namon. "],["iswoc:20160620:chrona:90822","Her for se here of East Englum ofer Humbre muþan to Eoforwicceastre on Norþhymbre, "],["iswoc:20160620:chrona:90823","\u0026 þær wæs micel ungeþuærnes þære þeode betweox him selfum, "],["iswoc:20160620:chrona:90824","\u0026 hie hæfdun hiera cyning aworpenne Osbryht, \u0026 ungecyndne cyning underfengon Ællan; "],["iswoc:20160620:chrona:90826","\u0026 hie late on geare to þam gecirdon þæt hie wiþ þone here winnende wærun, "],["iswoc:20160620:chrona:90827","\u0026 hie þeah micle fierd gegadrodon, \u0026 þone here sohton æt Eoforwicceastre, \u0026 on þa ceastre bræcon, "],["iswoc:20160620:chrona:136421","\u0026 hie sume inne wurdon, "],["iswoc:20160620:chrona:90831","\u0026 þær was ungemetlic wæl geslægen Norþanhymbra, "],["iswoc:20160620:chrona:136426","sume binnan, sume butan; "],["iswoc:20160620:chrona:136422","\u0026 þa cyningas begen ofslægene, "],["iswoc:20160620:chrona:90832","\u0026 sio laf wiþ þone here friþ nam; "],["iswoc:20160620:chrona:90833","\u0026 þy ilcan geare gefor Ealchstan biscep, "],["iswoc:20160620:chrona:90834","\u0026 he hæfde þæt bisceprice l wintra æt Scireburnan, "],["iswoc:20160620:chrona:90835","\u0026 his lic liþ þær on tune. "],["iswoc:20160620:chrona:90836","Her for se ilca here innan Mierce to Snotengaham, \u0026 þær wintersetl namon; "],["iswoc:20160620:chrona:90838","\u0026 Burgræd Miercna cyning \u0026 his wiotan bædon Æþered West Seaxna cyning \u0026 Ælfred his broþur þæt hie him gefultumadon, þæt hie wiþ þone here gefuhton; "],["iswoc:20160620:chrona:90839","\u0026 þa ferdon hie mid Wesseaxna fierde innan Mierce oþ Snotengaham, \u0026 þone here þær metton on þam geweorce, "],["iswoc:20160620:chrona:90841","\u0026 þær nan hefelic gefeoht ne wearþ, "],["iswoc:20160620:chrona:90842","\u0026 Mierce friþ namon wiþ þone here; "],["iswoc:20160620:chrona:90843","Her for se here eft to Eoforwicceastre, \u0026 þær sæt i gear. "],["iswoc:20160620:chrona:90845","Her rad se here ofer Mierce innan East Engle \u0026 wintersetl namon. æt Þeodforda, "],["iswoc:20160620:chrona:90847","\u0026 þy wintre Eadmund cyning him wiþ feaht, "],["iswoc:20160620:chrona:90848","\u0026 þa Deniscan sige namon, \u0026 þone cyning ofslogon, \u0026 þæt lond all geeodon; "],["iswoc:20160620:chrona:90851","\u0026 þy geare gefor Ceolnoþ ærcebiscop. "],["iswoc:20160620:chrona:90852","\u0026 Æþered Wiltunscire biscop wearþ gecoren to ærcebiscpe to Cantuareberi. "],["iswoc:20160620:chrona:90853","Her cuom se here to Readingum on West Seaxe, "],["iswoc:20160620:chrona:90854","\u0026 þæs ymb iii niht ridon ii eorlas up; "],["iswoc:20160620:chrona:90855","Þa gemette hie Æþelwulf aldorman on Englafelda, \u0026 him þær wiþ gefeaht \u0026 sige nam; "],["iswoc:20160620:chrona:90858","Þæs ymb iiii niht Æþered cyning \u0026 Ælfred his broþur þær micle fierd to Readingum gelæddon, \u0026 wiþ þone here gefuhton, "],["iswoc:20160620:chrona:90860","\u0026 þær wæs micel wæl geslægen on gehwæþre hond, "],["iswoc:20160620:chrona:90861","\u0026 Æþelwulf aldormon wearþ ofslægen, "],["iswoc:20160620:chrona:90862","\u0026 þa Deniscan ahton wælstowe gewald; "],["iswoc:20160620:chrona:90863","\u0026 þæs ymb iiii niht gefeaht Æþered cyning \u0026 Ælfred his broþur wiþ alne þone here on Æscesdune, "],["iswoc:20160620:chrona:90864","\u0026 hie wærun on twæm gefylcum, "],["iswoc:20160620:chrona:90865","on oþrum wæs Bachsecg \u0026 Halfdene þa hæþnan cyningas, "],["iswoc:20160620:chrona:90866","\u0026 on oþrum wæron þa eorlas; "],["iswoc:20160620:chrona:90867","\u0026 þa gefeaht se cyning Æþered wiþ þara cyninga getruman, "],["iswoc:20160620:chrona:137872","\u0026 þær wearþ se cyning Bagsecg ofslægen; "],["iswoc:20160620:chrona:137875","\u0026 Ælfred his broþur wiþ þara eorla getruman, "],["iswoc:20160620:chrona:90868","\u0026 þær wearþ Sidroc eorl ofslægen se alda, \u0026 Sidroc eorl se gioncga, \u0026 Osbearn eorl, \u0026 Fræna eorl, \u0026 Hareld eorl, "],["iswoc:20160620:chrona:137876","\u0026 þa hergas begen gefliemde, "],["iswoc:20160620:chrona:137877","\u0026 fela þusenda ofslægenra, "],["iswoc:20160620:chrona:90869","\u0026 onfeohtende wæron oþ niht. "],["iswoc:20160620:chrona:90870","\u0026 þæs ymb xiiii niht gefeaht Æþered cyning \u0026 Ælfred his broður wiþ þone here æt Basengum, "],["iswoc:20160620:chrona:90871","\u0026 þær þa Deniscan sige namon; "],["iswoc:20160620:chrona:90872","\u0026 þæs ymb ii monaþ gefeaht Æþered cyning \u0026 Ælfred his broþur wiþ þone here æt Meretune, "],["iswoc:20160620:chrona:90873","\u0026 hie wærun on tuæm gefylcium, "]]