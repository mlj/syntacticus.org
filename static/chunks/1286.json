[["proiel:20180408:gothic-nt:37394","\u003cspan class=\"citation\"\u003eMARK 1.18\u003c/span\u003e jah suns afletandans þo natja seina laistidedun afar imma. "],["proiel:20180408:gothic-nt:37395","\u003cspan class=\"citation\"\u003eMARK 1.19\u003c/span\u003e jah jainþro inngaggands framis leitilata gasaƕ Iakobu þana Zaibaidaiaus jah Iohanne broþar is, jah þans in skipa manwjandans natja. "],["proiel:20180408:gothic-nt:37396","\u003cspan class=\"citation\"\u003eMARK 1.20\u003c/span\u003e jah suns haihait ins. "],["proiel:20180408:gothic-nt:37397","jah afletandans attan seinana Zaibaidaiu in þamma skipa miþ asnjam, galiþun afar imma. "],["proiel:20180408:gothic-nt:37398","\u003cspan class=\"citation\"\u003eMARK 1.21\u003c/span\u003e jah galiþun in Kafarnaum, jah suns sabbato daga galeiþands in swnagogen laisida ins. "],["proiel:20180408:gothic-nt:37399","\u003cspan class=\"citation\"\u003eMARK 1.22\u003c/span\u003e jah usfilmans waurþun ana þizai laiseinai is; "],["proiel:20180408:gothic-nt:37400","unte was laisjands ins swe waldufni habands jah ni swaswe þai bokarjos. "],["proiel:20180408:gothic-nt:37401","\u003cspan class=\"citation\"\u003eMARK 1.23\u003c/span\u003e jah was in þizai swnagogen ize manna in unhrainjamma ahmin jah ufhropida \u003cspan class=\"citation\"\u003eMARK 1.24\u003c/span\u003e qiþands: "],["proiel:20180408:gothic-nt:50600","fralet, "],["proiel:20180408:gothic-nt:50601","ƕa uns jah þus, "],["proiel:20180408:gothic-nt:50602","Iesu Nazorenai, qamt fraqistjan uns? "],["proiel:20180408:gothic-nt:50603","kann þuk, ƕas þu is, "],["proiel:20180408:gothic-nt:50604","sa weiha gudis. "],["proiel:20180408:gothic-nt:37404","\u003cspan class=\"citation\"\u003eMARK 1.25\u003c/span\u003e jah andbait ina Iesus qiþands: "],["proiel:20180408:gothic-nt:37405","þahai jah usgagg ut us þamma, ahma unhrainja. "],["proiel:20180408:gothic-nt:37406","\u003cspan class=\"citation\"\u003eMARK 1.26\u003c/span\u003e jah tahida ina ahma sa unhrainja jah hropjands stibnai mikilai usiddja us imma. "],["proiel:20180408:gothic-nt:37407","\u003cspan class=\"citation\"\u003eMARK 1.27\u003c/span\u003e jah afslauþnodedun allai sildaleikjandans, swaei sokidedun miþ sis misso qiþandans: "],["proiel:20180408:gothic-nt:37408","ƕa sijai þata? "],["proiel:20180408:gothic-nt:37409","ƕo so laiseino so niujo, ei miþ waldufnja jah ahmam þaim unhrainjam anabiudiþ jah ufhausjand imma? "],["proiel:20180408:gothic-nt:37410","\u003cspan class=\"citation\"\u003eMARK 1.28\u003c/span\u003e usiddja þan meriþa is suns and allans bisitands Galeilaias. "],["proiel:20180408:gothic-nt:37411","\u003cspan class=\"citation\"\u003eMARK 1.29\u003c/span\u003e jah suns us þizai swnagogen usgaggandans qemun in garda Seimonis jah Andraiins miþ Iakobau jah Iohannen. "],["proiel:20180408:gothic-nt:37412","\u003cspan class=\"citation\"\u003eMARK 1.30\u003c/span\u003e iþ swaihro Seimonis lag in brinnon: "],["proiel:20180408:gothic-nt:37413","jah suns qeþun imma bi ija. "],["proiel:20180408:gothic-nt:37414","\u003cspan class=\"citation\"\u003eMARK 1.31\u003c/span\u003e jah duatgaggands urraisida þo undgreipands handu izos, jah aflailot þo so brinno suns, jah andbahtida im. "],["proiel:20180408:gothic-nt:64192","\u003cspan class=\"citation\"\u003eMARK 1.32\u003c/span\u003e andanahtja þan waurþanamma, þan gasaggq sauil, berun du imma allans þans ubil habandans jah unhulþons habandans. "],["proiel:20180408:gothic-nt:64193","\u003cspan class=\"citation\"\u003eMARK 1.33\u003c/span\u003e jah so baurgs alla garunnana was at daura. "],["proiel:20180408:gothic-nt:37417","\u003cspan class=\"citation\"\u003eMARK 1.34\u003c/span\u003e jah gahailida managans ubil habandans missaleikaim sauhtim jah unhulþons managos uswarp jah ni fralailot rodjan þos unhulþons, unte kunþedun ina. "],["proiel:20180408:gothic-nt:37418","\u003cspan class=\"citation\"\u003eMARK 1.35\u003c/span\u003e jah air uhtwon usstandands usiddja jah galaiþ ana auþjana staþ jah jainar baþ. "],["proiel:20180408:gothic-nt:37419","\u003cspan class=\"citation\"\u003eMARK 1.36\u003c/span\u003e jah galaistans waurþun imma Seimon jah þai miþ imma. "],["proiel:20180408:gothic-nt:37420","\u003cspan class=\"citation\"\u003eMARK 1.37\u003c/span\u003e jah bigitandans ina qeþun du imma þatei allai þuk sokjand. "],["proiel:20180408:gothic-nt:37421","\u003cspan class=\"citation\"\u003eMARK 1.38\u003c/span\u003e jah qaþ du im: "],["proiel:20180408:gothic-nt:50605","gaggam du þaim bisunjane haimom jah baurgim, ei jah jainar merjau, "],["proiel:20180408:gothic-nt:50606","unte duþe qam. "],["proiel:20180408:gothic-nt:37423","\u003cspan class=\"citation\"\u003eMARK 1.39\u003c/span\u003e jah was merjands in swnagogim ize and alla Galeilaian jah unhulþons uswairpands. "],["proiel:20180408:gothic-nt:50607","\u003cspan class=\"citation\"\u003eMARK 1.40\u003c/span\u003e jah qam at imma þrutsfill habands, bidjands ina jah kniwam knussjands jah qiþands du imma þatei "],["proiel:20180408:gothic-nt:50608","jabai wileis, magt mik gahrainjan. "],["proiel:20180408:gothic-nt:37425","\u003cspan class=\"citation\"\u003eMARK 1.41\u003c/span\u003e iþ Iesus infeinands, ufrakjands handu seina attaitok imma jah qaþ imma: "],["proiel:20180408:gothic-nt:50609","wiljau, "],["proiel:20180408:gothic-nt:50610","wairþ hrains. "],["proiel:20180408:gothic-nt:37427","\u003cspan class=\"citation\"\u003eMARK 1.42\u003c/span\u003e jah biþe qaþ þata Iesus, suns þata þrutsfill aflaiþ af imma, jah hrains warþ. "],["proiel:20180408:gothic-nt:37428","\u003cspan class=\"citation\"\u003eMARK 1.43\u003c/span\u003e jah gaƕotjands imma suns ussandida ina \u003cspan class=\"citation\"\u003eMARK 1.44\u003c/span\u003e jah qaþ du imma: "],["proiel:20180408:gothic-nt:37429","saiƕ ei mannhun ni qiþais waiht; "],["proiel:20180408:gothic-nt:37430","ak gagg þuk silban ataugjan gudjin jah atbair fram gahraineinai þeinai þatei anabauþ Moses du weitwodiþai im. "],["proiel:20180408:gothic-nt:37431","\u003cspan class=\"citation\"\u003eMARK 1.45\u003c/span\u003e iþ is usgaggands dugann merjan filu jah usqiþan þata waurd, swaswe is juþan ni mahta andaugjo in baurg galeiþan, ak uta ana auþjaim stadim was; "],["proiel:20180408:gothic-nt:37432","jah iddjedun du imma allaþro."],["proiel:20180408:gothic-nt:50611","\u003cspan class=\"citation\"\u003eMARK 2.1\u003c/span\u003e Jah galaiþ aftra in Kafarnaum afar dagans, "],["proiel:20180408:gothic-nt:50612","jah gafrehun þatei in garda ist. "],["proiel:20180408:gothic-nt:37434","\u003cspan class=\"citation\"\u003eMARK 2.2\u003c/span\u003e jah suns gaqemun managai, swaswe juþan ni gamostedun nih at daura, jah rodida im waurd. "],["proiel:20180408:gothic-nt:37435","\u003cspan class=\"citation\"\u003eMARK 2.3\u003c/span\u003e jah qemun at imma usliþan bairandans, hafanana fram fidworim. "],["proiel:20180408:gothic-nt:37436","\u003cspan class=\"citation\"\u003eMARK 2.4\u003c/span\u003e jah ni magandans neƕa qiman imma faura manageim, andhulidedun hrot þarei was Iesus jah usgrabandans insailidedun þata badi ana þammei lag sa usliþa. "],["proiel:20180408:gothic-nt:37437","\u003cspan class=\"citation\"\u003eMARK 2.5\u003c/span\u003e gasaiƕands þan Iesus galaubein ize qaþ du þamma usliþin: "]]