[["proiel:20180408:greek-nt:20782","\u003cspan class=\"citation\"\u003eLUKE 9.50\u003c/span\u003e εἶπεν δὲ πρὸς αὐτὸν Ἰησοῦς· "],["proiel:20180408:greek-nt:20783","μὴ κωλύετε· "],["proiel:20180408:greek-nt:20784","ὃς γὰρ οὐκ ἔστιν καθ’ ὑμῶν, ὑπὲρ ὑμῶν ἐστιν. "],["proiel:20180408:greek-nt:20785","\u003cspan class=\"citation\"\u003eLUKE 9.51\u003c/span\u003e Ἐγένετο δὲ ἐν τῷ συμπληροῦσθαι τὰς ἡμέρας τῆς ἀναλήμψεως αὐτοῦ καὶ αὐτὸς τὸ πρόσωπον αὐτοῦ ἐστήρισεν τοῦ πορεύεσθαι εἰς Ἱερουσαλήμ, \u003cspan class=\"citation\"\u003eLUKE 9.52\u003c/span\u003e καὶ ἀπέστειλεν ἀγγέλους πρὸ προσώπου αὐτοῦ. "],["proiel:20180408:greek-nt:20786","καὶ πορευθέντες εἰσῆλθον εἰς πόλιν Σαμαριτῶν, ὥστε ἑτοιμάσαι αὐτῷ· "],["proiel:20180408:greek-nt:20787","\u003cspan class=\"citation\"\u003eLUKE 9.53\u003c/span\u003e καὶ οὐκ ἐδέξαντο αὐτόν, ὅτι τὸ πρόσωπον αὐτοῦ ἦν πορευόμενον εἰς Ἱερουσαλήμ. "],["proiel:20180408:greek-nt:20788","\u003cspan class=\"citation\"\u003eLUKE 9.54\u003c/span\u003e ἰδόντες δὲ οἱ μαθηταὶ Ἰάκωβος καὶ Ἰωάννης εἶπαν· "],["proiel:20180408:greek-nt:20789","κύριε, θέλεις εἴπωμεν πῦρ καταβῆναι ἀπὸ τοῦ οὐρανοῦ καὶ ἀναλῶσαι αὐτούς; "],["proiel:20180408:greek-nt:20790","\u003cspan class=\"citation\"\u003eLUKE 9.55\u003c/span\u003e στραφεὶς δὲ ἐπετίμησεν αὐτοῖς. "],["proiel:20180408:greek-nt:20791","\u003cspan class=\"citation\"\u003eLUKE 9.56\u003c/span\u003e καὶ ἐπορεύθησαν εἰς ἑτέραν κώμην. "],["proiel:20180408:greek-nt:48421","\u003cspan class=\"citation\"\u003eLUKE 9.57\u003c/span\u003e Καὶ πορευομένων αὐτῶν ἐν τῇ ὁδῷ εἶπέν τις πρὸς αὐτόν, "],["proiel:20180408:greek-nt:48422","ἀκολουθήσω σοι ὅπου ἂν ἀπέρχῃ. "],["proiel:20180408:greek-nt:20793","\u003cspan class=\"citation\"\u003eLUKE 9.58\u003c/span\u003e καὶ εἶπεν αὐτῷ ὁ Ἰησοῦς· "],["proiel:20180408:greek-nt:48423","αἱ ἀλώπεκες φωλεοὺς ἔχουσιν καὶ τὰ πετεινὰ τοῦ οὐρανοῦ κατασκηνώσεις, "],["proiel:20180408:greek-nt:48424","ὁ δὲ υἱὸς τοῦ ἀνθρώπου οὐκ ἔχει ποῦ τὴν κεφαλὴν κλίνῃ. "],["proiel:20180408:greek-nt:20795","\u003cspan class=\"citation\"\u003eLUKE 9.59\u003c/span\u003e εἶπεν δὲ πρὸς ἕτερον· "],["proiel:20180408:greek-nt:20796","ἀκολούθει μοι. "],["proiel:20180408:greek-nt:20797","ὁ δὲ εἶπεν· "],["proiel:20180408:greek-nt:20798","ἐπίτρεψόν μοι πρῶτον ἀπελθόντι θάψαι τὸν πατέρα μου. "],["proiel:20180408:greek-nt:20799","\u003cspan class=\"citation\"\u003eLUKE 9.60\u003c/span\u003e εἶπεν δὲ αὐτῷ· "],["proiel:20180408:greek-nt:48425","ἄφες τοὺς νεκροὺς θάψαι τοὺς ἑαυτῶν νεκρούς, "],["proiel:20180408:greek-nt:48426","σὺ δὲ ἀπελθὼν διάγγελλε τὴν βασιλείαν τοῦ θεοῦ. "],["proiel:20180408:greek-nt:20801","\u003cspan class=\"citation\"\u003eLUKE 9.61\u003c/span\u003e εἶπεν δὲ καὶ ἕτερος· "],["proiel:20180408:greek-nt:20802","ἀκολουθήσω σοι, κύριε· "],["proiel:20180408:greek-nt:20803","πρῶτον δὲ ἐπίτρεψόν μοι ἀποτάξασθαι τοῖς εἰς τὸν οἶκόν μου. "],["proiel:20180408:greek-nt:20804","\u003cspan class=\"citation\"\u003eLUKE 9.62\u003c/span\u003e εἶπεν δὲ πρὸς αὐτὸν ὁ Ἰησοῦς· "],["proiel:20180408:greek-nt:20805","οὐδεὶς ἐπιβαλὼν τὴν χεῖρα αὐτοῦ ἐπ’ ἄροτρον καὶ βλέπων εἰς τὰ ὀπίσω εὔθετός ἐστιν τῇ βασιλείᾳ τοῦ θεοῦ."],["proiel:20180408:greek-nt:20806","\u003cspan class=\"citation\"\u003eLUKE 10.1\u003c/span\u003e Μετὰ δὲ ταῦτα ἀνέδειξεν ὁ κύριος καὶ ἑτέρους ἑβδομήκοντα, καὶ ἀπέστειλεν αὐτοὺς ἀνὰ δύο πρὸ προσώπου αὐτοῦ εἰς πᾶσαν πόλιν καὶ τόπον οὗ ἤμελλεν αὐτὸς ἔρχεσθαι. "],["proiel:20180408:greek-nt:20807","\u003cspan class=\"citation\"\u003eLUKE 10.2\u003c/span\u003e ἔλεγεν δὲ πρὸς αὐτούς· "],["proiel:20180408:greek-nt:48427","ὁ μὲν θερισμὸς πολύς, "],["proiel:20180408:greek-nt:48428","οἱ δὲ ἐργάται ὀλίγοι· "],["proiel:20180408:greek-nt:20809","δεήθητε οὖν τοῦ κυρίου τοῦ θερισμοῦ ὅπως ἐργάτας ἐκβάλῃ εἰς τὸν θερισμὸν αὐτοῦ. "],["proiel:20180408:greek-nt:20810","\u003cspan class=\"citation\"\u003eLUKE 10.3\u003c/span\u003e ὑπάγετε· "],["proiel:20180408:greek-nt:20811","ἰδοὺ ἀποστέλλω ὑμᾶς ὡς ἄρνας ἐν μέσῳ λύκων. "],["proiel:20180408:greek-nt:20812","\u003cspan class=\"citation\"\u003eLUKE 10.4\u003c/span\u003e μὴ βαστάζετε βαλλάντιον, μὴ πήραν, μὴ ὑποδήματα· "],["proiel:20180408:greek-nt:20813","μηδένα κατὰ τὴν ὁδὸν ἀσπάσησθε. "],["proiel:20180408:greek-nt:20814","\u003cspan class=\"citation\"\u003eLUKE 10.5\u003c/span\u003e εἰς ἣν δ’ ἂν εἰσέλθητε οἰκίαν, πρῶτον λέγετε· "],["proiel:20180408:greek-nt:20815","εἰρήνη τῷ οἴκῳ τούτῳ. "],["proiel:20180408:greek-nt:20816","\u003cspan class=\"citation\"\u003eLUKE 10.6\u003c/span\u003e καὶ ἐὰν ᾖ ἐκεῖ υἱὸς εἰρήνης, ἐπαναπαήσεται ἐπ’ αὐτὸν ἡ εἰρήνη ὑμῶν· "],["proiel:20180408:greek-nt:20817","εἰ δὲ μήγε, ἐφ’ ὑμᾶς ἀνακάμψει. "],["proiel:20180408:greek-nt:20818","\u003cspan class=\"citation\"\u003eLUKE 10.7\u003c/span\u003e ἐν αὐτῇ δὲ τῇ οἰκίᾳ μένετε, ἔσθοντες καὶ πίνοντες τὰ παρ’ αὐτῶν· "],["proiel:20180408:greek-nt:20819","ἄξιος γὰρ ὁ ἐργάτης τοῦ μισθοῦ αὐτοῦ. "],["proiel:20180408:greek-nt:20820","μὴ μεταβαίνετε ἐξ οἰκίας εἰς οἰκίαν. "],["proiel:20180408:greek-nt:20821","\u003cspan class=\"citation\"\u003eLUKE 10.8\u003c/span\u003e καὶ εἰς ἣν ἂν πόλιν εἰσέρχησθε καὶ δέχωνται ὑμᾶς, ἐσθίετε τὰ παρατιθέμενα ὑμῖν, \u003cspan class=\"citation\"\u003eLUKE 10.9\u003c/span\u003e καὶ θεραπεύετε τοὺς ἐν αὐτῇ ἀσθενεῖς, καὶ λέγετε αὐτοῖς· "],["proiel:20180408:greek-nt:20822","ἤγγικεν ἐφ’ ὑμᾶς ἡ βασιλεία τοῦ θεοῦ. "],["proiel:20180408:greek-nt:20823","\u003cspan class=\"citation\"\u003eLUKE 10.10\u003c/span\u003e εἰς ἣν δ’ ἂν πόλιν εἰσέλθητε καὶ μὴ δέχωνται ὑμᾶς, ἐξελθόντες εἰς τὰς πλατείας αὐτῆς εἴπατε· "],["proiel:20180408:greek-nt:20824","\u003cspan class=\"citation\"\u003eLUKE 10.11\u003c/span\u003e καὶ τὸν κονιορτὸν τον κολληθέντα ἡμῖν ἐκ τῆς πόλεως ὑμῶν εἰς τοὺς πόδας ἀπομασσόμεθα ὑμῖν· "],["proiel:20180408:greek-nt:20825","πλὴν τοῦτο γινώσκετε ὅτι ἤγγικεν ἡ βασιλεία τοῦ θεοῦ. "],["proiel:20180408:greek-nt:20826","\u003cspan class=\"citation\"\u003eLUKE 10.12\u003c/span\u003e λέγω δὲ ὑμῖν ὅτι Σοδόμοις ἐν τῇ ἡμέρᾳ ἐκείνῃ ἀνεκτότερον ἔσται ἢ τῇ πόλει ἐκείνῃ. "],["proiel:20180408:greek-nt:20827","\u003cspan class=\"citation\"\u003eLUKE 10.13\u003c/span\u003e Οὐαί σοι, Χοραζείν, οὐαί σοι Βηθσαϊδά· "],["proiel:20180408:greek-nt:20828","ὅτι εἰ ἐν Τύρῳ καὶ Σιδῶνι ἐγενήθησαν αἱ δυνάμεις αἱ γενόμεναι ἐν ὑμῖν, πάλαι ἂν ἐν σάκκῳ καὶ σποδῷ καθήμενοι μετενόησαν. "],["proiel:20180408:greek-nt:20829","\u003cspan class=\"citation\"\u003eLUKE 10.14\u003c/span\u003e πλὴν Τύρῳ καὶ Σιδῶνι ἀνεκτότερον ἔσται ἐν τῇ κρίσει ἢ ὑμῖν. "],["proiel:20180408:greek-nt:20830","\u003cspan class=\"citation\"\u003eLUKE 10.15\u003c/span\u003e καὶ σύ, Καφαρναούμ, μὴ ἕως οὐρανοῦ ὑψωθήσῃ; "],["proiel:20180408:greek-nt:20831","ἕως ᾅδου καταβιβασθήσῃ. "],["proiel:20180408:greek-nt:20832","\u003cspan class=\"citation\"\u003eLUKE 10.16\u003c/span\u003e Ὁ ἀκούων ὑμῶν ἐμοῦ ἀκούει, καὶ ὁ ἀθετῶν ὑμᾶς ἐμὲ ἀθετεῖ· "],["proiel:20180408:greek-nt:20833","ὁ δὲ ἐμὲ ἀθετῶν ἀθετεῖ τὸν ἀποστείλαντά με. "],["proiel:20180408:greek-nt:20834","\u003cspan class=\"citation\"\u003eLUKE 10.17\u003c/span\u003e Ὑπέστρεψαν δὲ οἱ ἑβδομήκοντα μετὰ χαρᾶς λέγοντες· "],["proiel:20180408:greek-nt:20835","κύριε, καὶ τὰ δαιμόνια ὑποτάσσεται ἡμῖν ἐν τῷ ὀνόματί σου. "],["proiel:20180408:greek-nt:20836","\u003cspan class=\"citation\"\u003eLUKE 10.18\u003c/span\u003e εἶπεν δὲ αὐτοῖς· "],["proiel:20180408:greek-nt:20837","ἐθεώρουν τὸν σατανᾶν ὡς ἀστραπὴν ἐκ τοῦ οὐρανοῦ πεσόντα. "],["proiel:20180408:greek-nt:20838","\u003cspan class=\"citation\"\u003eLUKE 10.19\u003c/span\u003e ἰδοὺ δέδωκα ὑμῖν τὴν ἐξουσίαν τοῦ πατεῖν ἐπάνω ὄφεων καὶ σκορπίων, καὶ ἐπὶ πᾶσαν τὴν δύναμιν τοῦ ἐχθροῦ, καὶ οὐδὲν ἡμᾶς οὐ μὴ ἀδικήσει. "],["proiel:20180408:greek-nt:48429","\u003cspan class=\"citation\"\u003eLUKE 10.20\u003c/span\u003e πλὴν ἐν τούτῳ μὴ χαίρετε ὅτι τὰ πνεύματα ὑμῖν ὑποτάσσεται, "],["proiel:20180408:greek-nt:48430","χαίρετε δὲ ὅτι τὰ ὀνόματα ὑμῶν ἐνγέγραπται ἐν τοῖς οὐρανοῖς. "],["proiel:20180408:greek-nt:20840","\u003cspan class=\"citation\"\u003eLUKE 10.21\u003c/span\u003e Ἐν αὐτῇ τῇ ὥρᾳ ἠγαλλιάσατο ἐν τῷ πνεύματι τῷ ἁγίῳ καὶ εἶπεν· "],["proiel:20180408:greek-nt:20841","ἐξομολογοῦμαί σοι πάτερ, κύριε τοῦ οὐρανοῦ καὶ τῆς γῆς, ὅτι ἀπέκρυψας ταῦτα ἀπὸ σοφῶν καὶ συνετῶν, καὶ ἀπεκάλυψας αὐτὰ νηπίοις· "]]