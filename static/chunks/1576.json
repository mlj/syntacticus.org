[[30299,"\u003cspan class=\"citation\"\u003e1THESS 4.14\u003c/span\u003e εἰ γὰρ πιστεύομεν ὅτι Ἰησοῦς ἀπέθανεν καὶ ἀνέστη, οὕτως καὶ ὁ θεὸς τοὺς κοιμηθέντας διὰ τοῦ Ἰησοῦ ἄξει σὺν αὐτῷ. "],[30300,"\u003cspan class=\"citation\"\u003e1THESS 4.15\u003c/span\u003e τοῦτο γὰρ ὑμῖν λέγομεν ἐν λόγῳ κυρίου, ὅτι ἡμεῖς οἱ ζῶντες οἱ περιλειπόμενοι εἰς τὴν παρουσίαν τοῦ κυρίου οὐ μὴ φθάσωμεν τοὺς κοιμηθέντας· "],[49931,"\u003cspan class=\"citation\"\u003e1THESS 4.16\u003c/span\u003e ὅτι αὐτὸς ὁ κύριος ἐν κελεύσματι, ἐν φωνῇ ἀρχαγγέλου καὶ ἐν σάλπιγγι θεοῦ, καταβήσεται ἀπ’ οὐρανοῦ, καὶ οἱ νεκροὶ ἐν Χριστῷ ἀναστήσονται πρῶτον, "],[49932,"\u003cspan class=\"citation\"\u003e1THESS 4.17\u003c/span\u003e ἔπειτα ἡμεῖς οἱ ζῶντες οἱ περιλειπόμενοι ἅμα σὺν αὐτοῖς ἁρπαγησόμεθα ἐν νεφέλαις εἰς ἀπάντησιν τοῦ κυρίου εἰς ἀέρα· "],[30302,"καὶ οὕτως πάντοτε σὺν κυρίῳ ἐσόμεθα. "],[30303,"\u003cspan class=\"citation\"\u003e1THESS 4.18\u003c/span\u003e ὥστε παρακαλεῖτε ἀλλήλους ἐν τοῖς λόγοις τούτοις."],[49933,"\u003cspan class=\"citation\"\u003e1THESS 5.1\u003c/span\u003e Περὶ δὲ τῶν χρόνων καὶ τῶν καιρῶν, ἀδελφοί, οὐ χρείαν ἔχετε ὑμῖν γράφεσθαι, "],[49934,"\u003cspan class=\"citation\"\u003e1THESS 5.2\u003c/span\u003e αὐτοὶ γὰρ ἀκριβῶς οἴδατε ὅτι ἡμέρα κυρίου ὡς κλέπτης ἐν νυκτὶ οὕτως ἔρχεται. "],[30305,"\u003cspan class=\"citation\"\u003e1THESS 5.3\u003c/span\u003e ὅταν λέγωσιν, εἰρήνη καὶ ἀσφάλεια, τότε αἰφνίδιος αὐτοῖς ἐπίσταται ὄλεθρος ὥσπερ ἡ ὠδὶν τῇ ἐν γαστρὶ ἐχούσῃ, καὶ οὐ μὴ ἐκφύγωσιν. "],[49935,"\u003cspan class=\"citation\"\u003e1THESS 5.4\u003c/span\u003e ὑμεῖς δέ, ἀδελφοί, οὐκ ἐστὲ ἐν σκότει, ἵνα ἡ ἡμέρα ὑμᾶς ὡς κλέπτης καταλάβῃ, "],[49936,"\u003cspan class=\"citation\"\u003e1THESS 5.5\u003c/span\u003e πάντες γὰρ ὑμεῖς υἱοὶ φωτός ἐστε καὶ υἱοὶ ἡμέρας. "],[30307,"οὐκ ἐσμὲν νυκτὸς οὐδὲ σκότους· "],[30308,"\u003cspan class=\"citation\"\u003e1THESS 5.6\u003c/span\u003e ἄρα οὖν μὴ καθεύδωμεν ὡς οἱ λοιποί, ἀλλὰ γρηγορῶμεν καὶ νήφωμεν. "],[30309,"\u003cspan class=\"citation\"\u003e1THESS 5.7\u003c/span\u003e οἱ γὰρ καθεύδοντες νυκτὸς καθεύδουσιν, καὶ οἱ μεθυσκόμενοι νυκτὸς μεθύουσιν· "],[30310,"\u003cspan class=\"citation\"\u003e1THESS 5.8\u003c/span\u003e ἡμεῖς δὲ ἡμέρας ὄντες νήφωμεν, ἐνδυσάμενοι θώρακα πίστεως καὶ ἀγάπης καὶ περικεφαλαίαν ἐλπίδα σωτηρίας· "],[30311,"\u003cspan class=\"citation\"\u003e1THESS 5.9\u003c/span\u003e ὅτι οὐκ ἔθετο ἡμᾶς ὁ θεὸς εἰς ὀργὴν ἀλλὰ εἰς περιποίησιν σωτηρίας διὰ τοῦ κυρίου ἡμῶν Ἰησοῦ Χριστοῦ, \u003cspan class=\"citation\"\u003e1THESS 5.10\u003c/span\u003e τοῦ ἀποθανόντος περὶ ἡμῶν ἵνα εἴτε γρηγορῶμεν εἴτε καθεύδωμεν ἅμα σὺν αὐτῷ ζήσωμεν. "],[30312,"\u003cspan class=\"citation\"\u003e1THESS 5.11\u003c/span\u003e διὸ παρακαλεῖτε ἀλλήλους καὶ οἰκοδομεῖτε εἷς τὸν ἕνα, καθὼς καὶ ποιεῖτε. "],[30313,"\u003cspan class=\"citation\"\u003e1THESS 5.12\u003c/span\u003e Ἐρωτῶμεν δὲ ὑμᾶς, ἀδελφοί, εἰδέναι τοὺς κοπιῶντας ἐν ὑμῖν καὶ προϊσταμένους ὑμῶν ἐν κυρίῳ καὶ νουθετοῦντας ὑμᾶς, \u003cspan class=\"citation\"\u003e1THESS 5.13\u003c/span\u003e καὶ ἡγεῖσθαι αὐτοὺς ὑπερεκπερισσοῦ ἐν ἀγάπῃ διὰ τὸ ἔργον αὐτῶν. "],[30314,"εἰρηνεύετε ἐν αὐτοῖς. "],[49937,"\u003cspan class=\"citation\"\u003e1THESS 5.14\u003c/span\u003e παρακαλοῦμεν δὲ ὑμᾶς, "],[49938,"ἀδελφοί, νουθετεῖτε τοὺς ἀτάκτους, "],[49939,"παραμυθεῖσθε τοὺς ὀλιγοψύχους, "],[49940,"ἀντέχεσθε τῶν ἀσθενῶν, "],[49941,"μακροθυμεῖτε πρὸς πάντας. "],[30316,"\u003cspan class=\"citation\"\u003e1THESS 5.15\u003c/span\u003e ὁρᾶτε μή τις κακὸν ἀντὶ κακοῦ τινι ἀποδοῖ, ἀλλὰ πάντοτε τὸ ἀγαθὸν διώκετε εἰς ἀλλήλους καὶ εἰς πάντας. "],[49942,"\u003cspan class=\"citation\"\u003e1THESS 5.16\u003c/span\u003e πάντοτε χαίρετε, "],[49943,"\u003cspan class=\"citation\"\u003e1THESS 5.17\u003c/span\u003e ἀδιαλείπτως προσεύχεσθε, "],[49944,"\u003cspan class=\"citation\"\u003e1THESS 5.18\u003c/span\u003e ἐν παντὶ εὐχαριστεῖτε· "],[30318,"τοῦτο γὰρ θέλημα θεοῦ ἐν Χριστῷ Ἰησοῦ εἰς ὑμᾶς. "],[49945,"\u003cspan class=\"citation\"\u003e1THESS 5.19\u003c/span\u003e τὸ πνεῦμα μὴ σβέννυτε, "],[49946,"\u003cspan class=\"citation\"\u003e1THESS 5.20\u003c/span\u003e προφητείας μὴ ἐξουθενεῖτε· "],[49947,"\u003cspan class=\"citation\"\u003e1THESS 5.21\u003c/span\u003e πάντα δὲ δοκιμάζετε, "],[49948,"τὸ καλὸν κατέχετε, "],[49949,"\u003cspan class=\"citation\"\u003e1THESS 5.22\u003c/span\u003e ἀπὸ παντὸς εἴδους πονηροῦ ἀπέχεσθε. "],[30321,"\u003cspan class=\"citation\"\u003e1THESS 5.23\u003c/span\u003e Αὐτὸς δὲ ὁ θεὸς τῆς εἰρήνης ἁγιάσαι ὑμᾶς ὁλοτελεῖς, καὶ ὁλόκληρον ὑμῶν τὸ πνεῦμα καὶ ἡ ψυχὴ καὶ τὸ σῶμα ἀμέμπτως ἐν τῇ παρουσίᾳ τοῦ κυρίου ἡμῶν Ἰησοῦ Χριστοῦ τηρηθείη. "],[30322,"\u003cspan class=\"citation\"\u003e1THESS 5.24\u003c/span\u003e πιστὸς ὁ καλῶν ὑμᾶς, ὃς καὶ ποιήσει. "],[30323,"\u003cspan class=\"citation\"\u003e1THESS 5.25\u003c/span\u003e Ἀδελφοί, προσεύχεσθε περὶ ἡμῶν. "],[30324,"\u003cspan class=\"citation\"\u003e1THESS 5.26\u003c/span\u003e ἀσπάσασθε τοὺς ἀδελφοὺς πάντας ἐν φιλήματι ἁγίῳ. "],[30325,"\u003cspan class=\"citation\"\u003e1THESS 5.27\u003c/span\u003e ἐνορκίζω ὑμᾶς τὸν κύριον ἀναγνωσθῆναι τὴν ἐπιστολὴν πᾶσιν τοῖς ἀδελφοῖς. "],[30326,"\u003cspan class=\"citation\"\u003e1THESS 5.28\u003c/span\u003e Ἡ χάρις τοῦ κυρίου ἡμῶν Ἰησοῦ Χριστοῦ μεθ’ ὑμῶν."],[30441,"\u003cspan class=\"citation\"\u003e2THESS 1.1\u003c/span\u003e Παῦλος καὶ Σιλουανὸς καὶ Τιμόθεος τῇ ἐκκλησίᾳ Θεσσαλονικέων ἐν θεῷ πατρὶ ἡμῶν καὶ κυρίῳ Ἰησοῦ Χριστῷ. "],[30442,"\u003cspan class=\"citation\"\u003e2THESS 1.2\u003c/span\u003e χάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου Ἰησοῦ Χριστοῦ. "],[49957,"\u003cspan class=\"citation\"\u003e2THESS 1.3\u003c/span\u003e Εὐχαριστεῖν ὀφείλομεν τῷ θεῷ πάντοτε περὶ ὑμῶν, ἀδελφοί, καθὼς ἄξιόν ἐστιν, ὅτι ὑπεραυξάνει ἡ πίστις ὑμῶν καὶ πλεονάζει ἡ ἀγάπη ἑνὸς ἑκάστου πάντων ὑμῶν εἰς ἀλλήλους, \u003cspan class=\"citation\"\u003e2THESS 1.4\u003c/span\u003e ὥστε αὐτοὺς ἡμᾶς ἐν ὑμῖν ἐνκαυχᾶσθαι ἐν ταῖς ἐκκλησίαις τοῦ θεοῦ ὑπὲρ τῆς ὑπομονῆς ὑμῶν καὶ πίστεως ἐν πᾶσιν τοῖς διωγμοῖς ὑμῶν καὶ ταῖς θλίψεσιν αἷς ἀνέχεσθε, "],[49958,"\u003cspan class=\"citation\"\u003e2THESS 1.5\u003c/span\u003e ἔνδειγμα τῆς δικαίας κρίσεως τοῦ θεοῦ, εἰς τὸ καταξιωθῆναι ὑμᾶς τῆς βασιλείας τοῦ θεοῦ, ὑπὲρ ἧς καὶ πάσχετε, \u003cspan class=\"citation\"\u003e2THESS 1.6\u003c/span\u003e εἴπερ δίκαιον παρὰ θεῷ ἀνταποδοῦναι τοῖς θλίβουσιν ὑμᾶς θλῖψιν \u003cspan class=\"citation\"\u003e2THESS 1.7\u003c/span\u003e καὶ ὑμῖν τοῖς θλιβομένοις ἄνεσιν μεθ’ ἡμῶν ἐν τῇ ἀποκαλύψει τοῦ κυρίου Ἰησοῦ ἀπ’ οὐρανοῦ μετ’ ἀγγέλων δυνάμεως αὐτοῦ \u003cspan class=\"citation\"\u003e2THESS 1.8\u003c/span\u003e ἐν πυρὶ φλογός, διδόντος ἐκδίκησιν τοῖς μὴ εἰδόσιν θεὸν καὶ τοῖς μὴ ὑπακούουσιν τῷ εὐαγγελίῳ τοῦ κυρίου ἡμῶν Ἰησοῦ, \u003cspan class=\"citation\"\u003e2THESS 1.9\u003c/span\u003e οἵτινες δίκην τίσουσιν ὄλεθρον αἰώνιον ἀπὸ προσώπου τοῦ κυρίου καὶ ἀπὸ τῆς δόξης τῆς ἰσχύος αὐτοῦ, \u003cspan class=\"citation\"\u003e2THESS 1.10\u003c/span\u003e ὅταν ἔλθῃ ἐνδοξασθῆναι ἐν τοῖς ἁγίοις αὐτοῦ καὶ θαυμασθῆναι ἐν πᾶσιν τοῖς πιστεύσασιν, ὅτι ἐπιστεύθη τὸ μαρτύριον ἡμῶν ἐφ’ ὑμᾶς, ἐν τῇ ἡμέρᾳ ἐκείνῃ. "]]