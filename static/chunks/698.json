[[69676,"σιτέονται δὲ οἱ τρωγλοδύται ὄφις καὶ σαύρους καὶ τὰ τοιαῦτα τῶν ἑρπετῶν: "],[69677,"γλῶσσαν δὲ οὐδεμιῇ ἄλλῃ παρομοίην νενομίκασι, ἀλλὰ τετρίγασι κατά περ αἱ νυκτερίδες. "],[69678,"\u003cspan class=\"citation\"\u003eHdt. 4.184.1\u003c/span\u003e ἀπὸ δὲ Γαραμάντων δι’ ἀλλέων δέκα ἡμερέων ὁδοῦ ἄλλος ἁλός τε κολωνὸς καὶ ὕδωρ, καὶ ἄνθρωποι περὶ αὐτὸν οἰκέουσι τοῖσι οὔνομα ἐστὶ Ἀτάραντες, "],[81453,"οἳ ἀνώνυμοι εἰσὶ μοῦνοι ἀνθρώπων τῶν ἡμεῖς ἴδμεν: "],[69679,"ἁλέσι μὲν γάρ σφι ἐστὶ Ἀτάραντες οὔνομα, "],[81454,"ἑνὶ δὲ ἑκάστῳ αὐτῶν οὔνομα οὐδὲν κέεται. "],[69680,"\u003cspan class=\"citation\"\u003eHdt. 4.184.2\u003c/span\u003e οὗτοι τῷ ἡλίῳ ὑπερβάλλοντι καταρῶνται καὶ πρὸς τούτοισι πάντα τὰ αἰσχρὰ λοιδορέονται, ὅτι σφέας καίων ἐπιτρίβει, αὐτούς τε τοὺς ἀνθρώπους καὶ τὴν χώρην αὐτῶν. "],[69681,"\u003cspan class=\"citation\"\u003eHdt. 4.184.3\u003c/span\u003e μετὰ δὲ δι’ ἀλλέων δέκα ἡμερέων ἄλλος κολωνὸς ἁλὸς καὶ ὕδωρ, καὶ ἄνθρωποι περὶ αὐτὸν οἰκέουσι. "],[69682,"ἔχεται δὲ τοῦ ἁλὸς τούτου ὄρος τῷ οὔνομα ἐστὶ Ἄτλας, "],[81455,"ἔστι δὲ στεινὸν καὶ κυκλοτερὲς πάντῃ, "],[81456,"ὑψηλὸν δὲ οὕτω δή τι λέγεται ὡς τὰς κορυφὰς αὐτοῦ οὐκ οἶά τε εἶναι ἰδέσθαι. "],[69683,"οὐδέκοτε γὰρ αὐτὰς ἀπολείπειν νέφεα οὔτε θέρεος οὔτε χειμῶνος. "],[69684,"τοῦτο τὸν κίονα τοῦ οὐρανοῦ λέγουσι οἱ ἐπιχώριοι εἶναι. "],[69685,"\u003cspan class=\"citation\"\u003eHdt. 4.184.4\u003c/span\u003e ἐπὶ τούτου τοῦ ὄρεος οἱ ἄνθρωποι οὗτοι ἐπώνυμοι ἐγένοντο: "],[69686,"καλέονται γὰρ δὴ Ἄτλαντες. "],[69687,"λέγονται δὲ οὔτε ἔμψυχον οὐδὲν σιτέεσθαι οὔτε ἐνύπνια ὁρᾶν. "],[69688,"\u003cspan class=\"citation\"\u003eHdt. 4.185.1\u003c/span\u003e μέχρι μὲν δὴ τῶν Ἀτλάντων τούτων ἔχω τὰ οὐνόματα τῶν ἐν τῇ ὀφρύῃ κατοικημένων καταλέξαι, "],[81478,"τὸ δ’ ἀπὸ τούτων οὐκέτι. "],[69689,"διήκει δ’ ὦν ἡ ὀφρύη μέχρι Ἡρακλέων στηλέων καὶ τὸ ἔξω τουτέων. "],[69690,"\u003cspan class=\"citation\"\u003eHdt. 4.185.2\u003c/span\u003e ἔστι δὲ ἁλός τε μέταλλον ἐν αὐτῇ διὰ δέκα ἡμερέων ὁδοῦ καὶ ἄνθρωποι οἰκέοντες. "],[69691,"τὰ δὲ οἰκία τούτοισι πᾶσι ἐκ τῶν ἁλίνων χόνδρων οἰκοδομέαται. "],[69692,"ταῦτα γὰρ ἤδη τῆς Λιβύης ἄνομβρα ἐστί: "],[69693,"οὐ γὰρ ἂν ἠδυνέατο μένειν οἱ τοῖχοι ἐόντες ἅλινοι, εἰ ὗε. "],[69694,"\u003cspan class=\"citation\"\u003eHdt. 4.185.3\u003c/span\u003e ὁ δὲ ἃλς αὐτόθι καὶ λευκὸς καὶ πορφύρεος τὸ εἶδος ὀρύσσεται. "],[69695,"ὑπὲρ δὲ τῆς ὀφρύης τὸ πρὸς νότου καὶ ἐς μεσόγαιαν τῆς Λιβύης ἔρημος καὶ ἄνυδρος καὶ ἄθηρος καὶ ἄνομβρος καὶ ἄξυλος ἐστὶ ἡ χώρη, καὶ ἰκμάδος ἐστὶ ἐν αὐτῇ οὐδέν. "],[69696,"\u003cspan class=\"citation\"\u003eHdt. 4.186.1\u003c/span\u003e οὕτω μὲν μέχρι τῆς Τριτωνίδος λίμνης ἀπ’ Αἰγύπτου νομάδες εἰσὶ κρεοφάγοι τε καὶ γαλακτοπόται Λίβυες, καὶ θηλέων τε βοῶν οὔτι γευόμενοι, διότι περ οὐδὲ Αἰγύπτιοι, καὶ ὗς οὐ τρέφοντες. "],[69697,"\u003cspan class=\"citation\"\u003eHdt. 4.186.2\u003c/span\u003e βοῶν μέν νυν θηλέων οὐδ’ αἱ Κυρηναίων γυναῖκες δικαιοῦσι πατέεσθαι διὰ τὴν ἐν Αἰγύπτῳ Ἶσιν, ἀλλὰ καὶ νηστηίας αὐτῇ καὶ ὁρτὰς ἐπιτελέουσι. "],[69698,"αἱ δὲ τῶν Βαρκαίων γυναῖκες οὐδὲ ὑῶν πρὸς τῇσι βουσὶ γεύονται. "],[69699,"\u003cspan class=\"citation\"\u003eHdt. 4.187.1\u003c/span\u003e ταῦτα μὲν δὴ οὕτω ἔχει. "],[69700,"τὸ δὲ πρὸς ἑσπέρης τῆς Τριτωνίδος λίμνης οὐκέτι νομάδες εἰσὶ Λίβυες οὐδὲ νόμοισι τοῖσι αὐτοῖσι χρεώμενοι, οὐδὲ κατὰ τὰ παιδία ποιεῦντες οἷον τι καὶ οἱ νομάδες ἐώθασι ποιέειν. "],[69701,"\u003cspan class=\"citation\"\u003eHdt. 4.187.2\u003c/span\u003e οἱ γὰρ δὴ τῶν Λιβύων νομάδες, εἰ μὲν πάντες, οὐκ ἔχω ἀτρεκέως τοῦτο εἰπεῖν, ποιεῦσι δὲ αὐτῶν συχνοὶ τοιάδε: "],[69703,"\u003cspan class=\"citation\"\u003eHdt. 4.187.3\u003c/span\u003e καὶ διὰ τοῦτο σφέας λέγουσι εἶναι ὑγιηροτάτους: "],[69704,"εἰσὶ γὰρ ὡς ἀληθέως οἱ Λίβυες ἀνθρώπων πάντων ὑγιηρότατοι τῶν ἡμεῖς ἴδμεν, "],[81514,"εἰ μὲν διὰ τοῦτο, οὐκ ἔχω ἀτρεκέως εἰπεῖν, "],[81515,"ὑγιηρότατοι δ’ ὦν εἰσί. "],[69705,"ἢν δὲ καίουσι τὰ παιδία σπασμὸς ἐπιγένηται, ἐξεύρηταί σφι ἄκος: "],[69706,"τράγου γὰρ οὖρον σπείσαντες ῥύονται σφέα. "],[69707,"λέγω δὲ τὰ λέγουσι αὐτοὶ Λίβυες. "],[69708,"\u003cspan class=\"citation\"\u003eHdt. 4.188.1\u003c/span\u003e θυσίαι δὲ τοῖσι νομάσι εἰσὶ αἵδε. "],[69709,"ἐπεὰν τοῦ ὠτὸς ἀπάρξωνται τοῦ κτήνεος, ῥιπτέουσι ὑπὲρ τὸν δόμον, "],[81516,"τοῦτο δὲ ποιήσαντες ἀποστρέφουσι τὸν αὐχένα αὐτοῦ: "],[69710,"θύουσι δὲ ἡλίῳ καὶ σελήνῃ μούνοισι. "],[69713,"\u003cspan class=\"citation\"\u003eHdt. 4.189.1\u003c/span\u003e τὴν δὲ ἄρα ἐσθῆτα καὶ τὰς αἰγίδας τῶν ἀγαλμάτων τῆς Ἀθηναίης ἐκ τῶν Λιβυσσέων ἐποιήσαντο οἱ Ἕλληνες: "],[69715,"\u003cspan class=\"citation\"\u003eHdt. 4.189.2\u003c/span\u003e καὶ δὴ καὶ τὸ οὔνομα κατηγορέει ὅτι ἐκ Λιβύης ἥκει ἡ στολὴ τῶν Παλλαδίων: "],[69716,"αἰγέας γὰρ περιβάλλονται ψιλὰς περὶ τὴν ἐσθῆτα θυσανωτὰς αἱ Λίβυσσαι κεχριμένας ἐρευθεδάνῳ, "],[81543,"ἐκ δὲ τῶν αἰγέων τουτέων αἰγίδας οἱ Ἕλληνες μετωνόμασαν. "],[69717,"\u003cspan class=\"citation\"\u003eHdt. 4.189.3\u003c/span\u003e δοκέει δ’ ἔμοιγε καὶ ὀλολυγὴ ἐν ἱροῖσι ἐνθαῦτα πρῶτον γενέσθαι: "],[69718,"κάρτα γὰρ ταύτῃ χρέωνται καλῶς αἱ Λίβυσσαι. "],[69719,"καὶ τέσσερας ἵππους συζευγνύναι παρὰ Λιβύων οἱ Ἕλληνες μεμαθήκασι. "],[69720,"\u003cspan class=\"citation\"\u003eHdt. 4.190.1\u003c/span\u003e θάπτουσι δὲ τοὺς ἀποθνήσκοντας οἱ νομάδες κατά περ οἱ Ἕλληνες, πλὴν Νασαμώνων: "],[69721,"οὗτοι δὲ κατημένους θάπτουσι, φυλάσσοντες, ἐπεὰν ἀπιῇ τὴν ψυχήν, ὅκως μιν κατίσουσι μηδὲ ὕπτιος ἀποθανέεται. "],[69722,"οἰκήματα δὲ σύμπηκτα ἐξ ἀνθερίκων ἐνειρμένων περὶ σχοίνους ἐστί, καὶ ταῦτα περιφορητά. "],[69723,"νόμοισι μὲν τοιούτοισι οὗτοι χρέωνται. "],[69724,"\u003cspan class=\"citation\"\u003eHdt. 4.191.1\u003c/span\u003e τὸ δὲ πρὸς ἑσπέρης τοῦ Τρίτωνος ποταμοῦ Αὐσέων ἔχονται ἀροτῆρες ἤδη Λίβυες καὶ οἰκίας νομίζοντες ἐκτῆσθαι, τοῖσι οὔνομα κέεται Μάξυες. "],[69725,"οἳ τὰ ἐπὶ δεξιὰ τῶν κεφαλέων κομόωσι, "],[81565,"τὰ δ’ ἐπ’ ἀριστερὰ κείρουσι, "],[81566,"τὸ δὲ σῶμα χρίονται μίλτῳ. "],[69726,"φασὶ δὲ οὗτοι εἶναι τῶν ἐκ Τροίης ἀνδρῶν. "],[69727,"\u003cspan class=\"citation\"\u003eHdt. 4.191.2\u003c/span\u003e ἡ δὲ χώρη αὕτη τε καὶ ἡ λοιπὴ τῆς Λιβύης ἡ πρὸς ἑσπέρην πολλῷ θηριωδεστέρη τε καὶ δασυτέρη ἐστὶ τῆς τῶν νομάδων χώρης. "],[69728,"\u003cspan class=\"citation\"\u003eHdt. 4.191.3\u003c/span\u003e ἡ μὲν γὰρ δὴ πρὸς τὴν ἠῶ τῆς Λιβύης, τὴν οἱ νομάδες νέμουσι, ἐστὶ ταπεινή τε καὶ ψαμμώδης μέχρι τοῦ Τρίτωνος ποταμοῦ, "]]