[["proiel:20180408:gothic-nt:44120","lagei þana hairu in fodr. "],["proiel:20180408:gothic-nt:44121","stikl þanei gaf mis atta, niu drigkau þana? "],["proiel:20180408:gothic-nt:44122","\u003cspan class=\"citation\"\u003eJOHN 18.12\u003c/span\u003e þaruh hansa jah sa þusundifaþs jah andbahtos Iudaie undgripun Iesu jah gabundun ina, \u003cspan class=\"citation\"\u003eJOHN 18.13\u003c/span\u003e jah gatauhun ina du Annin frumist; "],["proiel:20180408:gothic-nt:44123","sa was auk swaihra Kajafin, saei was auhumists weiha þis ataþnjis. "],["proiel:20180408:gothic-nt:44124","\u003cspan class=\"citation\"\u003eJOHN 18.14\u003c/span\u003e wasuh þan Kajafa, saei garaginoda Iudaium þatei batizo ist ainana mannan fraqistjan faur managein. "],["proiel:20180408:gothic-nt:44125","\u003cspan class=\"citation\"\u003eJOHN 18.15\u003c/span\u003e þaruh laistida Iesu Seimon Paitrus jah anþar siponeis. "],["proiel:20180408:gothic-nt:44126","sah þan siponeis was kunþs þamma gudjin jah miþinngalaiþ miþ Iesua in rohsn þis gudjins. "],["proiel:20180408:gothic-nt:44127","\u003cspan class=\"citation\"\u003eJOHN 18.16\u003c/span\u003e iþ Paitrus stoþ at daurom uta. "],["proiel:20180408:gothic-nt:44128","þaruh usiddja ut sa siponeis anþar, saei was kunþs þamma gudjin, jah qaþ daurawardai jah attauh inn Paitru. "],["proiel:20180408:gothic-nt:44129","\u003cspan class=\"citation\"\u003eJOHN 18.17\u003c/span\u003e þaruh qaþ jaina þiwi, so daurawardo, du Paitrau: "],["proiel:20180408:gothic-nt:44130","ibai jah þu þize siponje is þis mans? "],["proiel:20180408:gothic-nt:44131","iþ is qaþ: "],["proiel:20180408:gothic-nt:44132","ni im. "],["proiel:20180408:gothic-nt:44133","\u003cspan class=\"citation\"\u003eJOHN 18.18\u003c/span\u003e þaruh stoþun skalkos jah andbahtos haurja waurkjandans, unte kald was, jah warmidedun sik; "],["proiel:20180408:gothic-nt:44134","jah þan was miþ im Paitrus standands jah warmjands sik. "],["proiel:20180408:gothic-nt:44135","\u003cspan class=\"citation\"\u003eJOHN 18.19\u003c/span\u003e iþ sa auhumista gudja frah Iesu bi siponjans is jah bi laisein is. "],["proiel:20180408:gothic-nt:44136","\u003cspan class=\"citation\"\u003eJOHN 18.20\u003c/span\u003e andhof imma Iesus: "],["proiel:20180408:gothic-nt:44137","ik andaugjo rodida manasedai; "],["proiel:20180408:gothic-nt:44138","ik sinteino laisida in gaqumþai jah in gudhusa, þarei sinteino Iudaieis gaqimand, jah þiubjo ni rodida waiht. "],["proiel:20180408:gothic-nt:44139","\u003cspan class=\"citation\"\u003eJOHN 18.21\u003c/span\u003e ƕis mik fraihnis? "],["proiel:20180408:gothic-nt:44140","fraihn þans hausjandans ƕa rodidedjau du im; "],["proiel:20180408:gothic-nt:44141","sai, þai witun þatei qaþ ik. "],["proiel:20180408:gothic-nt:44142","\u003cspan class=\"citation\"\u003eJOHN 18.22\u003c/span\u003e iþ þata qiþandin imma, sums andbahte atstandands gaf slah lofin Iesua qaþuh: "],["proiel:20180408:gothic-nt:44143","swau andhafjis þamma reikistin gudjin? "],["proiel:20180408:gothic-nt:44144","\u003cspan class=\"citation\"\u003eJOHN 18.23\u003c/span\u003e andhof imma Iesus: "],["proiel:20180408:gothic-nt:44145","jabai ubilaba rodida, weitwodei bi þata ubil, "],["proiel:20180408:gothic-nt:63248","aiþþau jabai waila, duƕe mik slahis? "],["proiel:20180408:gothic-nt:44146","\u003cspan class=\"citation\"\u003eJOHN 18.24\u003c/span\u003e þanuh insandida ina Annas gabundanana du Kajafin, þamma maistin gudjin. "],["proiel:20180408:gothic-nt:44147","\u003cspan class=\"citation\"\u003eJOHN 18.25\u003c/span\u003e iþ Seimon Paitrus was standands jah warmjands sik. "],["proiel:20180408:gothic-nt:44148","þaruh qeþun du imma: "],["proiel:20180408:gothic-nt:44149","niu jah þu þize siponje þis is? "],["proiel:20180408:gothic-nt:44150","iþ is afaiaik jah qaþ: "],["proiel:20180408:gothic-nt:44151","ne, ni im. "],["proiel:20180408:gothic-nt:52252","\u003cspan class=\"citation\"\u003eJOHN 18.26\u003c/span\u003e qaþ sums þize skalke þis maistins gudjins, "],["proiel:20180408:gothic-nt:52253","sah niþjis was þammei afmaimait Paitrus auso: "],["proiel:20180408:gothic-nt:44153","niu þuk saƕ ik in aurtigarda miþ imma? "],["proiel:20180408:gothic-nt:44154","\u003cspan class=\"citation\"\u003eJOHN 18.27\u003c/span\u003e þaruh aftra afaiaik Paitrus, jah suns hana hrukida. "],["proiel:20180408:gothic-nt:44155","\u003cspan class=\"citation\"\u003eJOHN 18.28\u003c/span\u003e iþ eis tauhun Iesu fram Kajafin in praitoriaun. "],["proiel:20180408:gothic-nt:44156","þanuh was maurgins. "],["proiel:20180408:gothic-nt:44157","iþ eis ni iddjedun in praitoriaun, ei ni bisaulnodedeina, ak matidedeina pasxa. "],["proiel:20180408:gothic-nt:44158","\u003cspan class=\"citation\"\u003eJOHN 18.29\u003c/span\u003e þaruh atiddja ut Peilatus du im jah qaþ: "],["proiel:20180408:gothic-nt:44159","ƕo wrohe bairiþ ana þana mannan? "],["proiel:20180408:gothic-nt:44160","\u003cspan class=\"citation\"\u003eJOHN 18.30\u003c/span\u003e andhofun jah qeþun du imma: "],["proiel:20180408:gothic-nt:52254","nih wesi sa ubiltojis, ni þau weis atgebeima þus ina. "],["proiel:20180408:gothic-nt:44162","\u003cspan class=\"citation\"\u003eJOHN 18.31\u003c/span\u003e þaruh qaþ im Peilatus: "],["proiel:20180408:gothic-nt:44163","nimiþ ina jus jah bi witoda izwaramma stojiþ ina. "],["proiel:20180408:gothic-nt:44164","iþ eis qeþunuh du imma Iudaieis: "],["proiel:20180408:gothic-nt:44165","unsis ni skuld ist usqiman manne ainummehun. "],["proiel:20180408:gothic-nt:44166","\u003cspan class=\"citation\"\u003eJOHN 18.32\u003c/span\u003e ei waurd fraujins usfullnodedi, þatei qaþ, bandwjands ƕileikamma dauþau skulda gaswiltan. "],["proiel:20180408:gothic-nt:44167","\u003cspan class=\"citation\"\u003eJOHN 18.33\u003c/span\u003e þaruh galaiþ in praitauria aftra Peilatus jah wopida Iesu qaþuh imma: "],["proiel:20180408:gothic-nt:44168","þu is þiudans Iudaie? "],["proiel:20180408:gothic-nt:44169","\u003cspan class=\"citation\"\u003eJOHN 18.34\u003c/span\u003e andhof Iesus: "],["proiel:20180408:gothic-nt:44170","abu þus silbin þu þata qiþis þau anþarai þus qeþun bi mik? "],["proiel:20180408:gothic-nt:44171","\u003cspan class=\"citation\"\u003eJOHN 18.35\u003c/span\u003e andhof Peilatus: "],["proiel:20180408:gothic-nt:44172","waitei ik Iudaius im? "],["proiel:20180408:gothic-nt:44173","so þiuda þeina jah gudjans anafulhun þuk mis; "],["proiel:20180408:gothic-nt:44174","ƕa gatawides? "],["proiel:20180408:gothic-nt:44175","\u003cspan class=\"citation\"\u003eJOHN 18.36\u003c/span\u003e andhof Iesus: "],["proiel:20180408:gothic-nt:44176","þiudangardi meina nist us þamma fairƕau; "],["proiel:20180408:gothic-nt:44177","iþ us þamma fairƕau wesi meina þiudangardi, aiþþau andbahtos meinai usdaudidedeina, ei ni galewiþs wesjau Iudaium. "],["proiel:20180408:gothic-nt:44178","iþ nu þiudangardi meina nist þaþro. "],["proiel:20180408:gothic-nt:44179","\u003cspan class=\"citation\"\u003eJOHN 18.37\u003c/span\u003e þaruh qaþ imma Peilatus: "],["proiel:20180408:gothic-nt:44180","an nuh þiudans is þu? "],["proiel:20180408:gothic-nt:44181","andhafjands Iesus qaþ: "],["proiel:20180408:gothic-nt:44182","þu qiþis ei þiudans im ik. "],["proiel:20180408:gothic-nt:44183","ik du þamma gabaurans im jah du þamma qam in þamma fairƕau ei weitwodjau sunjai. "],["proiel:20180408:gothic-nt:44184","ƕazuh saei ist sunjos, hauseiþ stibnos meinaizos. "],["proiel:20180408:gothic-nt:44185","\u003cspan class=\"citation\"\u003eJOHN 18.38\u003c/span\u003e þanuh qaþ imma Peilatus: "],["proiel:20180408:gothic-nt:44186","ƕa ist so sunja! "],["proiel:20180408:gothic-nt:44187","jah þata qiþands aftra galaiþ ut du Iudaium jah qaþ im: "],["proiel:20180408:gothic-nt:44188","ik ainohun fairino ni bigita in þamma. "],["proiel:20180408:gothic-nt:44189","\u003cspan class=\"citation\"\u003eJOHN 18.39\u003c/span\u003e iþ ist biuhti izwis ei ainana izwis fraletau in pasxa; "],["proiel:20180408:gothic-nt:44190","wileidu nu ei fraletau izwis þana þiudan Iudaie? "],["proiel:20180408:gothic-nt:44191","\u003cspan class=\"citation\"\u003eJOHN 18.40\u003c/span\u003e iþ eis hropidedun aftra allai qiþandans: "]]