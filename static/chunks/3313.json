[["torot:20180919:supr:136395","и҅ не о҄успѣ ничь҆соже· "],["torot:20180919:supr:136396","видѣа҅ше же ꙗ сладь҆цѣ тръпꙙшта· "],["torot:20180919:supr:136397","сеть҆нѣѥ҅ же побѣжденъ бꙑвъ о҅тъвѣтъ дастъ о҅ н҄ею҄· "],["torot:20180919:supr:136398","о҅гню прѣдати ꙗ повелѣ· "],["torot:20180919:supr:136399","о҅на же и҅ нанесенꙑѧ и҅ма ранꙑ добь҆ѥ сътрьпѣвъша· и҅ съ пострадавъшии҅ми причътъша сꙙ· коупꙿно съ ст꙯ꙑи҅ми мѫченикъи· съподобиста сꙙ приѧти небесь҆скоѥ цѣсарь҆ство· "],["torot:20180919:supr:136403","съконь҆часта же сꙙ свꙙтаꙗ божиꙗ мѫченика· въ никомидии҅стѣ градѣ· о҅ христосѣ господі нашемъ· сь҆ н҄имъже о҅цо꙯у слава и҅ дръжава· съ свꙙтꙑи҅мъ доухомь· нꙑнꙗ и҅ присно и҅ вь вѣкꙑ вѣкомъ а҅минъ ⁘ "],["torot:20180919:supr:136437","\u003cspan class=\"citation\"\u003eSupr. 18\u003c/span\u003e Мѣсꙙца марта· к꙯г· "],["torot:20180919:supr:186533","мѫка ст꙯ааго дометиа и҅ ꙋ҄ченикъ ѥ҅го ⁘ "],["torot:20180919:supr:136440","Іоу҆лиꙗ҅ноу тъгда пришедъшоу въ а҅нтио҅хии҅скꙑи градъ· "],["torot:20180919:supr:136441","не бо ѥ҅стъ цѣсаремъ того нарешти· "],["torot:20180919:supr:136442","довь҆лѣѥ҅тъ бо ѥ҅моу беꙁаконникомъ и҅ прѣстѫпь҆никомъ ꙁъвати и· ꙁан҄е ꙁаповѣди божиѧ прѣстѫпивъшоу ѥ҅моу коумиромъ жрь҆ти· "],["torot:20180919:supr:136444","тъ бо нао҄учивъ сꙙ божиѥ҅мъ словесемь҆· и҅ поставьѥ҅нъ бꙑвъ клиросѣ диꙗ҅къ· и҅ носивъ прѣчистꙑѧ таи҅нꙑ· въ о҅лтари прѣстоꙗ҅лъ слоужꙙ· "],["torot:20180919:supr:152350","прѣстѫпи свои҅ санъ паче же не прѣстѫпи· "],["torot:20180919:supr:136449","нъ того богъ ꙗ҅ко недостои҅на о҄укорь҆ сътвори· ꙗ҅ко и҅ю҄довѫ подражавъша прѣльсть҆· "],["torot:20180919:supr:136451","Въшъдъ о҄убо въ а҅нтио҅хии҅скꙑи градъ· доброчь҆стънꙑѧ гонꙗаше· "],["torot:20180919:supr:136453","а и҅же ѧ гонꙗаше то тꙑѧ прилюбьꙗ҅ше и҅ кръмь҆ꙗ҅ше· "],["torot:20180919:supr:136454","и҅нꙑ же ноуждааше бога о҅тъврѣшти сꙙ· да съконь҆чаѥ҅тъ сꙙ реченоѥ а҅постолоу рекшоу· "],["torot:20180919:supr:136456","пронꙑривии҅ же чловѣци и҅ чародѣи҅цꙙ· на горь҆шеѥ прѣспѣѭ҄тъ льстꙙштеи҆ ль҆сть҆ми· "],["torot:20180919:supr:136458","стоѧ҅штеи҅ же на тврь҆дѣѥ҅мъ камени рѫгаахѫ сꙙ томоу· "],["torot:20180919:supr:136459","бѣа҅ше бо мѫжь҆ тъ не простъ· и҅ грѫбъ· нъ прокаꙁивъ· славоѭ҄ и҅ и҅мѣниѥ҅мъ· въꙁгражденꙑи҅хъ на пѣсь҆цѣ дш꙯ꙙ прѣльштаѧ· "],["torot:20180919:supr:136464","тъ о҄убо въшь҆дъ въ градъ· въ црь҆къве великѫѭ҄· ѭ҄же съꙁъда цѣсарꙿ конь҆статинъ· о҄укори и҅ беꙁъчь҆ствова ѭ҄· кон҄емъ граждъ сътворивъ ѭ҄· "],["torot:20180919:supr:136469","а҅ о҅лтарь своѥ҅моу кон҄оу о҅тълѫчи стаꙗ҅ти· "],["torot:20180919:supr:136470","такова же и҅ таковаꙗ ꙁъла чь҆стьнѣи божии цръкви покаꙁа· "],["torot:20180919:supr:136471","на того о҄убо нечь҆стивааго рать҆ вь҆ста о҅тъ а҅сурии҆· "],["torot:20180919:supr:136472","и҅ ноужда ѥ҅моу бѣа҅ше и҅ти вои· "],["torot:20180919:supr:136473","тъ же и҅схождаа҅ше на рать҆· "],["torot:20180919:supr:136474","и҅дѫштоу же ѥ҅моу на пѫть҆· нѣкотории пристѫпивъше кꙿ н҄емоу· навадишꙙ на праведника дометиа· "],["torot:20180919:supr:136477","тъгда томител҄ь сладь҆цѣ прии҅мъ вадивъшꙙѧ҅ тꙑѧ· о҅тъвѣшта глагол҄ꙙ "],["torot:20180919:supr:152703","шъдъше приведѣте ми и҆· "],["torot:20180919:supr:136479","то слꙑшавъше о҅каании҆ ради бꙑшꙙ славꙙште томітелꙗ· да твръдо и҅ непостѫпь҆но бѫдетъ· и҅же о҅тъ н҄его на крь҆сть҆ꙗ҅нꙑ бѣшениѥ· "],["torot:20180919:supr:136482","и҅ текꙿше къ пештерѣ ст꙯аа҅го дометиꙗ҅на· видѣшꙙ и҆ а҅кꙑ а҅гг҄ельскъ о҅браꙁъ и҅мѫшта· стоѧ҅шта и҅ протꙙгъша рѫцѣ на небо· и҅ добродарьствънѫѭ҄ пѣснь҆ въспоуштаѭ҄шта богоу· коупꙿно съ дьвѣма о҄ученикома свои҅ма· "],["torot:20180919:supr:136487","и҅ прь҆воѥ о҄убо оужасни бꙑвъше· глаголаахѫ дроугъ къ дроугоу· "],["torot:20180919:supr:136489","како о҄убо въꙁможемъ пристѫпити къ таковоуо҄умоу мѫчителю· "],["torot:20180919:supr:136490","и҅ли кѫѭ҄ винѫ обрꙙштемъ на погоубь҆ѥниѥ ѥ҅го· "],["torot:20180919:supr:136491","ѥ҅да прио҅брꙙштемꙿ грѣхъ себѣ· "],["torot:20180919:supr:136492","дроуꙁии҅ же глаголаахѫ· "],["torot:20180919:supr:136493","о҅тъженѣмъ и҅ о҅тъ прѣдѣлъ сихъ· "],["torot:20180919:supr:136494","а҅ште ли вь҆сꙙ люди привлѣчетъ къ себѣ и҅ вѣроуѭ҄тъ къ рождъшоуо҄умоу сꙙ о҅тъ мариѧ· ѥ҅гоже распꙙшꙙ нѣкъгда ꙗ҅ко достои҅нна съмрь҆ти сѫшта· съ дꙿвѣма раꙁбои҅никома жидове· "],["torot:20180919:supr:136497","цѣсароу о҄убо на крьстиꙗ҅нꙑ гнѣваѭ҄штоу сꙙ· и҅ бол҄ꙗромъ и҅ кнꙙꙁемь· кꙿто ставитъ сего о҄убити· "],["torot:20180919:supr:136500","грꙙдѣте о҄убо видимъ что сѫтъ· "],["torot:20180919:supr:136501","и҅ въшедꙿшемъ вꙑше мѫжа того ст꙯аа҅го· видѣшꙙ и҆ стоѧ҅шть҆ съ дьвѣма о҄ученикома ѥ҅го· молитвѫ шестааго часа творꙙшта· "],["torot:20180919:supr:136504","и҅ глаголашꙙ ѥ҅моу· "],["torot:20180919:supr:137921","и҅ꙁиди "],["torot:20180919:supr:137922","готови сꙙ на пѫть҆ къ цѣсароу· "],["torot:20180919:supr:136506","о҅нъ же не о҅тъвѣшта имъ нъ прѣбꙑвааше въ молитвѣ своѥ҅и· "],["torot:20180919:supr:136507","и҅ пакꙑ рекошꙙ ѥ҅моу· "],["torot:20180919:supr:136508","и҅ꙁиди "],["torot:20180919:supr:137923","готови сꙙ на пѫть҆о҄утросиѭ҄ къ цѣсару· "],["torot:20180919:supr:136509","тоу бо приходитъ· "],["torot:20180919:supr:136510","о҅нъ же не хотꙙ о҅ставити молитвꙑ· не о҅тъвѣшта и҅мъ словесе· "],["torot:20180919:supr:136512","а҅биѥ҅ же а҅кꙑ ль҆ви кръвоꙗ҅дивии҆· о҄устръмишꙙ сꙙ на н҄ь скръжьштѫште ꙁѫбꙑ· "],["torot:20180919:supr:136514","и҅ въꙁемл҄ѫште камениѥ мештаа҅хѫ на н҄ь· и҅ на о҅ба о҄ученика ѥ҅го· "],["torot:20180919:supr:136516","толма же беꙁбожь҆нии ти меташꙙ камениѥ на правь҆дь҆ника· дон҄елѣже напль҆нишꙙ пештерѫ камениꙗ· ꙗ҅коже не ꙁнати пештерꙑ· "],["torot:20180919:supr:136519","и҅ тако свꙙтꙑи прѣдастъ доушѫ господоу· съ дьвѣма о҄ученикома свои҅ма· "],["torot:20180919:supr:136521","и҅ бꙑстъ праведь҆никоу и҅ о҄ученикома ѥ҅го· гробъ пештера та· "],["torot:20180919:supr:136523","и҅ текъше побивъшии правь҆дь҆ника· въ҆ꙁвѣстишꙙ цр꙯оу и҅о҄улиꙗ҅ноу вь҆са бꙑвъшаꙗ· и҅ ꙗ҅ко "],["torot:20180919:supr:138335","мꙑ правьдника побихомꙑ· "],["torot:20180919:supr:136526","҆Ѡ беꙁаконь҆нааго вьꙁбѣшениꙗ· "],["torot:20180919:supr:136527","҆Ѡ ѥ҅же тъгда о҅слѣпь҆ѥниѥ невѣрънꙑи҅хъ чловѣкъ· о҄убиваѭ҄штии҅хъ вѣрънꙑѧ· "],["torot:20180919:supr:136529","и҅ правъдѫ кръвь҆ми о҅скврь҆нити· тъштꙙштꙙѧ҅ сꙙ и҅ вь҆сѣ мѣста слѣдꙙштемъ· ꙗ҅коже побити доброчь҆стиꙗ дѣлател҄ꙙ· "],["torot:20180919:supr:136532","нъ сѣ о҅ставивъ ѥ҅же беꙁбожьнꙑи҅хъ тѣхъ· на доброчьсть҆нꙑѧ вь҆ꙁбѣшениѥ· къ свꙙтоуо҄умоу дометиꙗ҅ноу повѣстемъ въꙁвраштѫ сꙙ· "],["torot:20180919:supr:136535","мѣсто о҄убо свꙙтаа҅го пештерꙑ· погоубь҆ѥ҅но и беꙁ вѣсти бꙑстъ· посꙑпано камении҅мь ѥ҅же на правь҆дника меташꙙ· порастъ бꙑлиѥ҅мъ многомъ и҅ трьниїмꙿ· "],["torot:20180919:supr:136539","тако бо и҅ до дь҆н҄ешь҆н҄ꙗго дьне ѥ҅стъ· нараштениѥ горꙑ тоѧ· "],["torot:20180919:supr:136541","прѣшъдъшема же дь҆вѣма лѣтома по съконь҆чании свꙙтаа҅го· сълоучи сꙙ коупь҆цоу нѣкотороуо҄умоу· гънавъшоу вель҆бѫдꙑ своѧ и҅ пасти ѧ на мѣстѣ томь҆· "],["torot:20180919:supr:136544","пасѫштемъ же сꙙ вель҆бѫдомъ тоу· по прилоучаю҄ ѥ҅дна о҅тъ н҄ихъ шь҆дши· блиꙁъ вь҆си вь҆лѣꙁе въ н҄ивѫ ꙗ҅сти хотꙙшти· "],["torot:20180919:supr:136547","тѫ же видѣвъ господінъ н҄ивꙑ тоѧ· тече и҅ꙁгънати ѭ҄· "],["torot:20180919:supr:136549","и҅ꙁгонима же въпаде сꙙ въ пѣровъ· и҅ и҅ꙁломи ногѫ прѣдьн҄ѫѭ҄· "],["torot:20180919:supr:136551","и҅ которѣ бꙑвъши междоу господиномъ вельбѫда· и҅ господиномъ н҄ивꙑ· повръже ѭ҄ въ горѣ· на мѣстѣ и҅деже лежаꙿше свꙙтꙑи҆· невидимь никꙑмьже· "],["torot:20180919:supr:136556","шьдь о҄убо господинь еѧ вь курестинь градь· и повѣда кьнѧꙁоу о нивѣ· и како оклоснишѧ емоу вельбѫдь· "]]