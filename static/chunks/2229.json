[["torot:20170213:lav:129086","и побѣди я. "],["torot:20170213:lav:129087","и постави градъ юрьевъ. "],["torot:20170213:lav:129088","\u003cspan class=\"citation\"\u003eLav. 149.28\u003c/span\u003e в се же времѧ оумре болеславъ. великыи \u003cspan class=\"citation\"\u003eLav. 149.29\u003c/span\u003e в лѧсѣхъ. "],["torot:20170213:lav:129090","и быс мѧтежь в земли лѧдьскѣ. "],["torot:20170213:lav:129091","\u003cspan class=\"citation\"\u003eLav. 150.1\u003c/span\u003e вставше людье избиша еппсы. и попы. и \u003cspan class=\"citation\"\u003eLav. 150.2\u003c/span\u003e бояры своя. "],["torot:20170213:lav:129094","и быс в нихъ мѧтежь·:· "],["torot:20170213:lav:129095","\u003cspan class=\"citation\"\u003eLav. 150.3\u003c/span\u003e В лѣт .҂ѕ҃.ф҃.л҃ѳ·:· Ярославъ и мьстиславъ. \u003cspan class=\"citation\"\u003eLav. 150.4\u003c/span\u003e собраста вои многъ. "],["torot:20170213:lav:129097","идоста на лѧхы. "],["torot:20170213:lav:129098","и заяста \u003cspan class=\"citation\"\u003eLav. 150.5\u003c/span\u003e грады червеньскыя ѡпѧть. "],["torot:20170213:lav:129099","и повоеваста лѧдьскую \u003cspan class=\"citation\"\u003eLav. 150.6\u003c/span\u003e землю. "],["torot:20170213:lav:129100","и многы лѧхы приведоста "],["torot:20170213:lav:155531","и раздѣливша \u003cspan class=\"citation\"\u003eLav. 150.7\u003c/span\u003e я. ярославъ посадї по \u003cspan class=\"citation\"\u003eLav. 150.8\u003c/span\u003e ръси. "],["torot:20170213:lav:129102","и суть до сего дн҃е·:·- "],["torot:20170213:lav:129103","\u003cspan class=\"citation\"\u003eLav. 150.9\u003c/span\u003e В лѣт .҂ѕ҃.ф҃.м҃. Ярославъ поча ставити городы \u003cspan class=\"citation\"\u003eLav. 150.10\u003c/span\u003e по ръси·:· "],["torot:20170213:lav:129105","\u003cspan class=\"citation\"\u003eLav. 150.11\u003c/span\u003e В лѣт .҂ѕ҃.ф҃.м҃а. Мьстиславичь. еоустафии \u003cspan class=\"citation\"\u003eLav. 150.12\u003c/span\u003e оумре·:· "],["torot:20170213:lav:129106","\u003cspan class=\"citation\"\u003eLav. 150.13\u003c/span\u003e В лѣт .҂ѕ҃.ф҃.м҃в·:· "],["torot:20170213:lav:129107","\u003cspan class=\"citation\"\u003eLav. 150.14\u003c/span\u003e В лѣт .҂ѕ҃.ф҃.м҃г·:· "],["torot:20170213:lav:129108","\u003cspan class=\"citation\"\u003eLav. 150.15\u003c/span\u003e В лѣт .҂ѕ҃.ф҃.м҃д·:· Мьстиславъ изиде на ловы. "],["torot:20170213:lav:129109","\u003cspan class=\"citation\"\u003eLav. 150.16\u003c/span\u003e разболѣсѧ и оумре. "],["torot:20170213:lav:129110","и положиша и \u003cspan class=\"citation\"\u003eLav. 150.17\u003c/span\u003e оу стаг сп҃са. юже самъ заложилъ. "],["torot:20170213:lav:129112","бѣ бо \u003cspan class=\"citation\"\u003eLav. 150.18\u003c/span\u003e въздано ея при немь. възвыше яко на кони \u003cspan class=\"citation\"\u003eLav. 150.19\u003c/span\u003e стояще досѧщи. "],["torot:20170213:lav:129114","бѣ же мьстиславъ. \u003cspan class=\"citation\"\u003eLav. 150.20\u003c/span\u003e дебелъ тѣломь. черменъ лицем. великыма \u003cspan class=\"citation\"\u003eLav. 150.21\u003c/span\u003e ѡчима. храборъ на рати. млтсвъ. "],["torot:20170213:lav:129119","любѧше \u003cspan class=\"citation\"\u003eLav. 150.22\u003c/span\u003e дружину по велику. "],["torot:20170213:lav:129120","имѣнья не щадѧше ни питья. "],["torot:20170213:lav:129121","\u003cspan class=\"citation\"\u003eLav. 150.23\u003c/span\u003e ни ѣденья бранѧше. "],["torot:20170213:lav:129122","по семь же перея власть \u003cspan class=\"citation\"\u003eLav. 150.24\u003c/span\u003e ѥго всю ярославъ. "],["torot:20170213:lav:129123","и быс самовластець русьстѣи \u003cspan class=\"citation\"\u003eLav. 150.25\u003c/span\u003e земли. "],["torot:20170213:lav:129124","иде ярославъ новугороду. "],["torot:20170213:lav:129125","и \u003cspan class=\"citation\"\u003eLav. 150.26\u003c/span\u003e посади сн҃а своего володимера новѣгородѣ. "],["torot:20170213:lav:129126","\u003cspan class=\"citation\"\u003eLav. 150.27\u003c/span\u003e еппса постави жидѧту. "],["torot:20170213:lav:129127","и в се времѧ родисѧ \u003cspan class=\"citation\"\u003eLav. 150.28\u003c/span\u003e ярославу сн҃ъ. "],["torot:20170213:lav:129128","нарекоша имѧ ему вѧчеславъ. "],["torot:20170213:lav:129129","\u003cspan class=\"citation\"\u003eLav. 150.29\u003c/span\u003e ярославу же сущю новѣгородѣ. вѣсть приде \u003cspan class=\"citation\"\u003eLav. 151.1\u003c/span\u003e ѥму. яко печенѣзи ѡстоять кыевъ. "],["torot:20170213:lav:129132","ярославъ \u003cspan class=\"citation\"\u003eLav. 151.2\u003c/span\u003e събра вои многъ. варѧгы и словѣни. "],["torot:20170213:lav:129134","приде \u003cspan class=\"citation\"\u003eLav. 151.3\u003c/span\u003e кыеву "],["torot:20170213:lav:155532","и вниде в городъ свои. "],["torot:20170213:lav:129135","и бѣ печенѣгъ \u003cspan class=\"citation\"\u003eLav. 151.4\u003c/span\u003e бещисла. "],["torot:20170213:lav:129136","ярославъ выступи из града. "],["torot:20170213:lav:129137","и \u003cspan class=\"citation\"\u003eLav. 151.5\u003c/span\u003e исполчи дружину. "],["torot:20170213:lav:129138","постави варѧгы посредѣ. "],["torot:20170213:lav:129139","\u003cspan class=\"citation\"\u003eLav. 151.6\u003c/span\u003e а на правѣи сторонѣ кыяне. "],["torot:20170213:lav:129140","а на \u003cspan class=\"citation\"\u003eLav. 151.7\u003c/span\u003e лѣвѣмь крилѣ новгородци. "],["torot:20170213:lav:129141","сташа пред \u003cspan class=\"citation\"\u003eLav. 151.8\u003c/span\u003e градомь. "],["torot:20170213:lav:129142","печенѣзи приступиша и почаша. "],["torot:20170213:lav:129143","и \u003cspan class=\"citation\"\u003eLav. 151.9\u003c/span\u003e сступишасѧ на мѣсто. иде же стоить нынѣ \u003cspan class=\"citation\"\u003eLav. 151.10\u003c/span\u003e с҃тая соѳья. митрополья русьская. "],["torot:20170213:lav:129146","бѣ бо тогда \u003cspan class=\"citation\"\u003eLav. 151.11\u003c/span\u003e поле внѣ града. "],["torot:20170213:lav:129147","и быс сѣча зла. "],["torot:20170213:lav:129148","и ѡдва \u003cspan class=\"citation\"\u003eLav. 151.12\u003c/span\u003e ѡдолѣ к вечеру ярославъ. "],["torot:20170213:lav:129149","и побѣгша печенѣзи \u003cspan class=\"citation\"\u003eLav. 151.13\u003c/span\u003e разно. "],["torot:20170213:lav:129150","и не вѣдѧхусѧ камо бѣжати. "],["torot:20170213:lav:129151","\u003cspan class=\"citation\"\u003eLav. 151.14\u003c/span\u003e тонѧху въ сѣтомли. "],["torot:20170213:lav:129152","инѣ же \u003cspan class=\"citation\"\u003eLav. 151.15\u003c/span\u003e въ инѣхъ рѣкахъ. "],["torot:20170213:lav:129153","а прокъ ихъ пробѣгоша \u003cspan class=\"citation\"\u003eLav. 151.16\u003c/span\u003e и до сего дн҃е. "],["torot:20170213:lav:129154","в сеже лѣто всади ярославъ. \u003cspan class=\"citation\"\u003eLav. 151.17\u003c/span\u003e судислава в порупъ. брата своѥго. плесковѣ "],["torot:20170213:lav:155541","\u003cspan class=\"citation\"\u003eLav. 151.18\u003c/span\u003e ѡклеветанъ к нему·:· "],["torot:20170213:lav:129158","\u003cspan class=\"citation\"\u003eLav. 151.19\u003c/span\u003e В лѣт .҂ѕ҃.ф҃.м҃е-·:· Заложи ярославъ городъ \u003cspan class=\"citation\"\u003eLav. 151.20\u003c/span\u003e великыи. "],["torot:20170213:lav:129159","оу негоже града суть златая врата. "],["torot:20170213:lav:129160","\u003cspan class=\"citation\"\u003eLav. 151.21\u003c/span\u003e заложи же и црк҃вь ст҃ыя. соѳья митрополью. "],["torot:20170213:lav:155536","\u003cspan class=\"citation\"\u003eLav. 151.22\u003c/span\u003e и посемь црк҃вь на золотыхъ воротѣхъ. ст҃ое бц҃е \u003cspan class=\"citation\"\u003eLav. 151.23a\u003c/span\u003e блг҃вѣщенье. "],["torot:20170213:lav:155537","\u003cspan class=\"citation\"\u003eLav. 151.23d\u003c/span\u003e посемь ст҃аго геѡргия манастырь. \u003cspan class=\"citation\"\u003eLav. 151.24\u003c/span\u003e и ст҃ыя ирины. "],["torot:20170213:lav:129166","и при семь нача вѣра хсьяньска \u003cspan class=\"citation\"\u003eLav. 151.25\u003c/span\u003e плодитисѧ. и раширѧти. "],["torot:20170213:lav:129168","и черноризьци \u003cspan class=\"citation\"\u003eLav. 151.26\u003c/span\u003e почаша множитисѧ. "],["torot:20170213:lav:129169","и манастыреве починаху \u003cspan class=\"citation\"\u003eLav. 151.27\u003c/span\u003e быти. "],["torot:20170213:lav:129170","и бѣ ярославъ любѧ црк҃вныя оуставы. "],["torot:20170213:lav:129171","\u003cspan class=\"citation\"\u003eLav. 151.28\u003c/span\u003e попы любѧше повелику. излиха же черноризьцѣ. "],["torot:20170213:lav:129173","\u003cspan class=\"citation\"\u003eLav. 151.29\u003c/span\u003e и книгамъ прилежа и почитая е часто \u003cspan class=\"citation\"\u003eLav. 152.1\u003c/span\u003e в нощи и въ дн҃е. "],["torot:20170213:lav:129174","и собра письцѣ многы. "],["torot:20170213:lav:129175","и \u003cspan class=\"citation\"\u003eLav. 152.2\u003c/span\u003e прекладаше ѿ грекъ на словѣньское писмо. "]]