[["torot:20170213:sergrad:198787","в немъ ж и плотскаѧ двизанїѧ бес пошествїѧ сотворѧше. "],["torot:20170213:sergrad:198558","и паки бол꙽шаѧ подвиги на подвиги прилагаше. и печаше сѧ о пребыванїи мѣста того. ꙗко дабы ток꙽мо бл҃гопрїѧтен был трꙋд ег. "],["torot:20170213:sergrad:198561","и елико же что дѣѧше п꙽салом во ѹстѣх его всегда бѣѧше "],["torot:20170213:sergrad:199137","еже рече "],["torot:20170213:sergrad:198788","предзрѣхъ г҃а предо мною вынѹ ꙗко ѡ деснѹю мене есть "],["torot:20170213:sergrad:198789","да сѧ не подвижѹ. "],["torot:20170213:sergrad:198562","сице же емѹ пребывающѹ. въ мл҃твах и въ трѹдѣх плѡт ис꙽тни си и ис꙽сѹши. желаѧ быти горнѧго града гражанин. и выш꙽нѧго іерслима жителинъ. "],["torot:20170213:sergrad:198566","по лѣте же единем прежереченныи игѹменъ. иже пос꙽триже бл҃женнаго сергїѧ. раз꙽болѣ сѧ и нѣколико времѧ поболѣвъ ѿ сего житїѧ престави сѧ и къ г҃ѹ ѿиде. "],["torot:20170213:sergrad:198569","прпдбныи же сергїи печаловаше сѧ ѕело и молѧше сѧ бг҃ѹ и мл҃твѹ прилѣжнꙋ ѡ семъ в꙽сылаше. ꙗко да бы б҃гъ далъ игѹмена мѣстѹ томѹ наставника. ѿц҃а же и правителѧ могѹща правити корабль дш҃евныи всемирныѧ жизни. къ пристанищꙋ сп҃сенїѧ. ѿ волнъ потопленїѧ ѿ злыхъ дѹхоовъ. "],["torot:20170213:sergrad:198574","и сице емѹ молѧщѹ сѧ къ бг҃ѹ и просѧщѹ игѹмена и истиннаго строителѧ мѣстѹ томѹ. б҃гъ ѹслыша мл҃твꙋ ѹгодника своего и моленїе его прїѧтъ. да не дв҃да л꙽жѹща покажет рек꙽шаго. "],["torot:20170213:sergrad:198577","волю боѧщих꙽ сѧ его сотворит и мл҃твѹ их ѹслышит и сп҃сетъ ихъ. "],["torot:20170213:sergrad:198578","хощет дати самого просителѧ просив꙽шаго игѹмена праваго правителѧ. "],["torot:20170213:sergrad:198579","да по еликѹ же сергїи просилъ по толикѹ же и прїѧ и обрѣте и приобрѣте въ правдꙋ праваго правителѧ могѹщаго ѹправити мѣсто то. "],["torot:20170213:sergrad:198580","не себе же самого точїю просилъ. но иного нѣкоего егоже б҃гъ дастъ. "],["torot:20170213:sergrad:198582","бг҃ъ же ꙗко провидецъ провѣдыи бѹдꙋщаѧ. и хотѧ воздвигнѹти и ѹстроити мѣсто то и прославити иного лѹч꙽ша того не обрѣте. но точїю того самого просив꙽шаго дарѹет. вѣдыи ꙗко мѡжетъ таковое ѹправленїе. ѹправити въ славѹ имени его ст҃аго. "],["torot:20170213:sergrad:198601","\u003cspan class=\"citation\"\u003eSergij of Radonezh 15\u003c/span\u003e како же и кїимъ образом слѹчи сѧ быти начало сергїева игѹменьс꙽тва. "],["torot:20170213:sergrad:198602","в꙽ложи бг҃ъ въ сердце братїѧмъ его како бы воз꙽двигнѹти его на началное начальс꙽тво. "],["torot:20170213:sergrad:198603","въниде же нѣкое раз꙽мышленїе въ братїю его. "],["torot:20170213:sergrad:198604","и сшедше сѧ преже сами промежи собою совѣт сотвориша. ти "],["torot:20170213:sergrad:198791","тако вѣрою ѹтвердив꙽ше сѧ вси вкѹпе прїидоша къ прпдбномѹ сергїю гл҃юще. "],["torot:20170213:sergrad:198606","ѡч҃е не можем жити безъ игѹмена. "],["torot:20170213:sergrad:198607","нынѣ же прїидохом к тебѣ. ꙗвити мысли наша и хотѣнїѧ "],["torot:20170213:sergrad:198792","ѕело желаем того да бы былъ намъ ты игѹменъ и наставникъ дш҃ам и тѣлом нашим. да быхом ходили к тебѣ с покаѧнїем исповѣдающе грѣхи своѧ. да быхом ѿ тебе прощенїе и блгсвенїе и молитвѹ по всѧ дн҃и прїимали. и видѣли тебе по всѧ дн҃и совершающа ст҃ѹю литѹргїю. да быхом колиждо ѿ честънѹю рѹкѹ твоею причащали сѧ прчстыхъ таинъ. "],["torot:20170213:sergrad:198613","еи чстныи ѿч҃е сего желаем ѿ тебе "],["torot:20170213:sergrad:198793","ток꙽мо не ѿрицаи сѧ. "],["torot:20170213:sergrad:198614","прпдбныи ж сергїи воздохнѹвъ из꙽ глѹбины дш҃а и рече имъ. "],["torot:20170213:sergrad:198615","азъ и помышленїѧ не имѣх еже хотѣти игѹменьства. но тако желает дш҃а моѧ искончати сѧ въ черньцех на мѣсте семъ. "],["torot:20170213:sergrad:198617","вы же не принꙋжаите мѧ но ѡставите мѧ бг҃ѹ. "],["torot:20170213:sergrad:198618","и тои ꙗкоже восхощет и сотворит о мнѣ. "],["torot:20170213:sergrad:198619","они ж рѣша "],["torot:20170213:sergrad:198794","мы ѡч҃е желаем того да бы намъ был ты игѹменъ. "],["torot:20170213:sergrad:198620","ты же ѿрицаеши сѧ. "],["torot:20170213:sergrad:198621","мы же речемъ ти "],["torot:20170213:sergrad:198795","или самъ бѹди игѹменъ. или шед. с꙽проси намъ игꙋмена ѹ ст҃лѧ. "],["torot:20170213:sergrad:198624","аще ли не тако то. таковыѧ ради нѹжа разыдем сѧ вси ѿ мѣста сего. "],["torot:20170213:sergrad:198626","прпдбныи же сергїи паки постонавъ ѿ срдца. рече имъ "],["torot:20170213:sergrad:198796","нн҃ѣ ѹбо разыдем꙽ сѧ кїиждо во свою кѣлїю. и вси помѡлим꙽ сѧ бг҃ѹ прилѣжно ѡ семъ. да ꙗвит и ѿкрыет намъ что подобает творити. "],["torot:20170213:sergrad:198630","ѡни же разыдоша сѧ кождо во свою кѣлїю. "],["torot:20170213:sergrad:198631","по дн҃ех꙽ же нѣколицѣх паки прїидоша братїѧ къ прпдбномѹ сергїю гл҃юще. "],["torot:20170213:sergrad:198632","понеже мы ѡч҃е снидохом꙽ сѧ на мѣсто сїе слышав꙽ше еже ѡ тебѣ начат꙽ки добраго подвизанїѧ твоего. и цр҃ковнаг ѡснованїѧ ꙗже своима рѹкама совръшилъ еси. "],["torot:20170213:sergrad:198900","имѹщи блгдть ст҃ыѧ троца к тои прибѣгохом. на нюже надежѹ и ѹпованїе наше все возложихом твоим рѹковоженїе. "],["torot:20170213:sergrad:198636","ѿселе ты намъ бѹди и ѿц҃ъ и игѹменъ. "],["torot:20170213:sergrad:198637","и бѹдеши предстоѧ престолꙋ ст҃ыѧ троца серафимскѹю трист҃ѹю пѣс всылаѧ къ бг҃ѹ. и безъкровнѹю совершаѧ слѹжбѹ и своима рѹкама да подаси намъ прчстаго тѣла и бжственыѧ крове г҃а нашего іс҃ х҃а. и препокоивъ старость нашꙋ гробѹ предаси ны. "],["torot:20170213:sergrad:198640","сергїю же ѿц҃ѹ на мноѕе ѿрицающѹ сѧ и не хотѧщꙋ молѧ ихъ ѹтѣшаѧ глаголаше "],["torot:20170213:sergrad:198901","простите мѧ ѿц҃ы мои и господїе мои. "],["torot:20170213:sergrad:198641","кто есмь азъ смѣѧи таковаѧ дер꙽знѹти ихъже со страхом и ѹжастїю агг҃ли не могѹт достигнѹти. "],["torot:20170213:sergrad:198642","како же недостоиныи азъ дерзъ ꙗвлю сѧ. ниже ѹспѣвъ в꙽ таковѹю мѣрꙋ. "],["torot:20170213:sergrad:198644","азъ начат꙽ка мнишескаго ѹстава и житїѧ никако же достигнѹх. "],["torot:20170213:sergrad:198645","какѡ смѣѧ сїѧ ст҃ынѧ пристꙋпити или коснѹти сѧ. "],["torot:20170213:sergrad:198646","а быхъ моглъ своихъ грѣховъ плакати сѧ. и вашею молитвою ѡного бг҃а достигнꙋти краѧ желаннаго егоже въжелѣх ѿ юности моеѧ. "],["torot:20170213:sergrad:198648","и сїѧ и множаишаѧ сих к ним. извѣщавъ. ѿиде в кѣлїю свою. "],["torot:20170213:sergrad:198650","блазїи же ѡни старцы по дн҃ех паки пришедша начаша бесѣдовати к немꙋ гл҃юще. предреченныѧ гл҃ы. и множае тѣх. и рѣша "],["torot:20170213:sergrad:198902","мы ѡч҃е дх҃овныи прѧ. никоеꙗ же имамы с тобою. "],["torot:20170213:sergrad:198655","бг҃ѹ наставльшꙋ насъ к тебѣ снидохом сѧ на мѣсто се. и твоемѹ житїю и бл҃гонравїю подобити сѧ въжелахом и бѹдꙋщих наслажденїѧ бл҃гъ сподобити сѧ надѣѧхом꙽ сѧ. "],["torot:20170213:sergrad:198657","аще же ты не хощеши пещи сѧ нашими дш҃ами. и пастꙋх словесным ѡвцам не хощеши намъ быти. мы ѹбо ѿходим ѿ мѣста сего. и ѿ храма ст҃ыѧ троца. и ѿ обѣта нашег неволею ѿпадаем. "],["torot:20170213:sergrad:198662","и заблꙋдим аки ѡвца не имѹщи пастѹха въ горы презорства и распꙋтіѧ "],["torot:20170213:sergrad:198904","злым мыслем предавше сѧ сокрꙋшени бѹдем мысленым звѣрем. сирѣч дїѧволом. "],["torot:20170213:sergrad:198664","ты же ѿвѣтъ воздаси пред необиновенным сѹдїею вседержителем бг҃ом. "]]