[["torot:20170213:usp-sbor:190702","\u003cspan class=\"citation\"\u003eUsp.sbor. 15\u003c/span\u003e таче по сихъ бж҃ствьныи варлаамъ игѹменъ сы братии въ пещерѣ. изведенъ бысть кнꙗжемь повелѣниѥмь въ манастырь ст҃го мч҃ка димитриꙗ. и тѹ игѹменъмь поставленъ. "],["torot:20170213:usp-sbor:190705","тъгда же братиꙗ тѹ сѹщаꙗ въ пещерѣ събравъше сꙗ изволениѥмь всѣхъ. възвѣстивъше прп҃дбьноѹмѹ антонию. бл҃женааго оц҃а нашего ѳеѡдосиꙗ. игѹмьнъмь себе нарекоша. ꙗко и чьрньчьскѹю жизнь ѹправивъша. и бж҃иꙗ извѣсто заповѣди из лиха вѣдѹща ⁘⁓ "],["torot:20170213:usp-sbor:190711","\u003cspan class=\"citation\"\u003eUsp.sbor. 16\u003c/span\u003e оц҃ь же нашь ѳеодосии аще и старѣишиньство приимъ не измѣни съмѣрениꙗ своѥго правила на памѧти г҃а имѣꙗ рекъша. "],["torot:20170213:usp-sbor:190712","иже аще кто въ васъ хощеть быти старѣи бѹди всѣхъ ѹбо мьнии и всѣмъ слѹга. "],["torot:20170213:usp-sbor:190713","тѣмь же съмѣрꙗше сꙗ мьнии всѣхъ сꙗ творꙗ и всѣмъ слѹжа. и собою образъ вьсѣмъ даꙗ и на дѣло преже всѣхъ исходꙗ. и въ чинѹ ст҃ыꙗ литургиꙗ. "],["torot:20170213:usp-sbor:190716","и ѿтолѣ цвьтꙗше и мъножаше сꙗ мѣсто то. правьдника мл҃твою. "],["torot:20170213:usp-sbor:190718","правьдьникъ бо рече ꙗко и фуникъсъ процвьтеть и ꙗко и кедръ иже въ ливанѣ ѹмножить сѧ. "],["torot:20170213:usp-sbor:190719","ѹмножахѹ бо сꙗ ѿтолѣ братиꙗ и цвьтѧше мѣсто то добрыими нравы. и молитвами ихъ и инѣми бл҃гочьстивыими нравы. "],["torot:20170213:usp-sbor:190721","и многымъ отъ вельможь приходити къ немѹ бл҃свлениꙗ ради. и ѿ имѣнии своихъ малѹ нѣкакѹ часть подающи имъ. "],["torot:20170213:usp-sbor:190723","пр҃пдбьныи же оц҃ь нашь иже по истинѣ. земльныи ан҃глъ и нб҃сныи чл҃вкъ. ѳеодосии. видꙗ мѣсто скьрбьно сѹще и тѣсно и ѥще же и скѹдно при всѣмь. и братии мъножащи сꙗ цр҃кви же малѣ сѹщи на съвъкѹплениѥ имъ. и николиже въпаде о томь въ печаль ни поскърбе о тмь. "],["torot:20170213:usp-sbor:190728","нъ по всꙗ дн҃и братию всю ѹтѣшаꙗ ѹчаше. и никакоже попечи сѧ о плътьнѣмь. "],["torot:20170213:usp-sbor:191062","но гн҃ь гласъ въспоминаше имъ гл҃ꙗ. "],["torot:20170213:usp-sbor:190731","не пьцѣте сꙗ чьто пиѥмъ или что ѣмъ или въ что облечемъ сѧ. "],["torot:20170213:usp-sbor:190732","вѣсть бо оц҃ь вашь нб҃сьныи ꙗко требѹѥть вьсꙗ си. "],["torot:20170213:usp-sbor:190733","обаче ищете цс҃рьства нб҃снаго и си вьсѧ приложать сꙗ вамъ ⁘⁓ "],["torot:20170213:usp-sbor:190734","\u003cspan class=\"citation\"\u003eUsp.sbor. 17\u003c/span\u003e бл҃женыи же сице помышлꙗше "],["torot:20170213:usp-sbor:191063","бь҃ же все на потребѹ не скѹдьно подаваше ѥмѹ. "],["torot:20170213:usp-sbor:190735","тъгда бо сии великии ѳеѡдосии обрѣтъ мѣсто чисто недалече ѿ печеры сѹще. и разѹмѣвъ ꙗко довъльно ѥсть на възгражениѥ манастырꙗ. и разбогатѣвъ блб҃датию бж҃иѥю. и ѡградивъ сꙗ вѣрою и ѹпованиѥмь. испълнивъ же сѧ дх҃а ст҃го начатъ подвизати сꙗ въселити мѣсто то. "],["torot:20170213:usp-sbor:190740","и ꙗкоже б҃ѹ помагающю ѥмѹ. въ мало времꙗ възгради цр҃ькъвь на мѣстѣ томь въ имꙗ ст҃ыꙗ и преславьныꙗ бц҃а и приснод҃вца мр҃иꙗ. "],["torot:20170213:usp-sbor:190742","и оградивъ и постави келиѣ многы. "],["torot:20170213:usp-sbor:190743","и тъгда пресели сꙗ ѿ пещеры. съ братиѥю на мѣсто то ⁘⁓ "],["torot:20170213:usp-sbor:190978","\u003cspan class=\"citation\"\u003eUsp.sbor. 18\u003c/span\u003e въ лѣ҃т .҂ѕ҃ф҃о҃. "],["torot:20170213:usp-sbor:190979","и отътолѣ бж҃иѥю бл҃гдатию въздрасте мѣсто то и бысть манастырь славьнъ. "],["torot:20170213:usp-sbor:190980","се же и донынѣ ѥсть печерьскыи наричемъ. иже ѿ ст҃го оц҃а нашего ѳеѡдосиꙗ съставленъ бысть. "],["torot:20170213:usp-sbor:190982","по сихъ же посла ѥдиного отъ братиꙗ въ костѧнтинь градъ къ ефремѹ скопьцю. да вьсь ѹставъ стѹдиискааго манастырꙗ испьсавъ присълеть ѥмѹ. "],["torot:20170213:usp-sbor:190984","онъ же п҃рпдобьнааго оц҃а нашего повелѣнаꙗ тѹ абиѥ и створи. "],["torot:20170213:usp-sbor:190985","и всь ѹставъ манастырьскыи испьсавъ и посъла къ бл҃женомѹ оц҃ю нашемѹ ѳеѡдосию. "],["torot:20170213:usp-sbor:190986","и ѥго же приимъ оц҃ь нашь ѳеодосии повелѣ почисти предъ братию. "],["torot:20170213:usp-sbor:190987","и ѿтолѣ начатъ въ своѥмь манастыри всꙗ строити по ѹставѹ манастырꙗ стѹдиискааго. ꙗкоже и донынѣ ѥсть. ѹч҃никомъ ѥго сице съврьшаѥмъмъ. "],["torot:20170213:usp-sbor:190990","вьсꙗкомѹ же хотꙗщю быти чьрноризьнѹ и приходꙗщемѹ къ немѹ. не ѿрѣвааше ни ѹбога ни богата. нъ всꙗ приимаше съ всꙗкымь ѹсьрдиѥмь "],["torot:20170213:usp-sbor:191064","бѣ бо и самъ въ искѹшении томь былъ. ꙗкоже и выше рече сꙗ. "],["torot:20170213:usp-sbor:190994","ѥгда бо приде отъ града своѥго хотꙗ быти мнихъ ꙗкоже обьходꙗщю томѹ вьсꙗ манастырꙗ. не рачахѹть бо того приꙗти богѹ тако сътворьшю на искѹшениѥ ѥмѹ. "],["torot:20170213:usp-sbor:190996","се бо си въспоминаꙗ бл҃гыи. какова скьрбь бываѥть чл҃вкѹ тъгда хотꙗщюѹмѹ острѣщи сꙗ. и сего ради всꙗ съ радостию приходꙗщаꙗ приимаше. "],["torot:20170213:usp-sbor:190999","нъ не тѹ абиѥ постригаше ѥго. нъ повелѣваше ѥмѹ въ своѥи одежи ходити. дондеже извыкнꙗше всь ѹстрои манастырьскыи. "],["torot:20170213:usp-sbor:191002","таче по сихъ облечашети и въ мьнишьскѹю одежю. "],["torot:20170213:usp-sbor:191003","и тако пакы въ всѣхъ слѹжьбахъ искѹшашети и ти тъгда остригы и оболочашети и въ мантию. "],["torot:20170213:usp-sbor:191004","дондеже пакы бѹдꙗше чьрньць искѹсьнъ. житиѥмь чистъмь си. ти тъгда сподобꙗшети и приꙗти ст҃ѹю скимѹ. "],["torot:20170213:usp-sbor:191007","по вьсꙗ же дн҃и ст҃ыихъ мꙗсопѹщь ст҃ыи оц҃ь нашь ѳеѡдосии. ѿхожаше въ ст҃ѹю свою пещерѹ идеже и чьстьноѥ тѣло ѥго положено бысть. "],["torot:20170213:usp-sbor:191009","тѹ же затворꙗше сꙗ ѥдинъ до врьбьныꙗ недѣлꙗ. "],["torot:20170213:usp-sbor:191010","и въ пꙗтъкъ тоꙗ недѣлꙗ въ годъ вечерьнꙗѧ. прихожааше къ братии "],["torot:20170213:usp-sbor:191153","и ставъ въ двьрьхъ цр҃къвьныихъ ѹчааше вьсꙗ. и ѹтѣшаꙗ подвига ради и пощениꙗ ихъ. себе же недостоина творꙗ. ѧкоже ни ѥдиноꙗ недѣлѣ понѣ достигнѹти противѹ трѹдомъ ихъ. "],["torot:20170213:usp-sbor:191015","многѹ же скърбь и мьчатаниѥ зълии дѹси творꙗхѹть ѥмѹ въ пещерѣ тои. ѥще же и раны наносꙗще ѥмѹ ꙗкоже и о ст҃ѣмь и велицѣмь антонии пишеть сѧ. "],["torot:20170213:usp-sbor:191017","нъ ꙗвивыи сꙗ ономѹ дрьзати велꙗ тъ и семѹ невидимо съ нб҃се силѹ подасть на побѣдѹ ихъ ⁘⁓ "],["torot:20170213:usp-sbor:191018","\u003cspan class=\"citation\"\u003eUsp.sbor. 19\u003c/span\u003e кто бо не почюдить сѧ ѹбо бл҃женѹѹмѹ семѹ ѥже въ такои тьмьнѣ пещерѣ пребываꙗ ѥдинъ мъножьства пълковъ невидимыхъ бѣсовъ не ѹбоꙗ сѧ. нъ крѣпъко стоꙗ ꙗко храбъръ сильнъ б҃а молꙗаше. и г҃а иіс х҃а на помощь себе призывающа "],["torot:20170213:usp-sbor:191154","и тако побѣди ꙗ хв҃ою силою. ꙗко къ томѹ не съмѣти имъ ни приближити сѧ ѥмь. "],["torot:20170213:usp-sbor:191155","нъ и ѥще издалеча мьчьты творꙗщемъ ѥмѹ. "],["torot:20170213:usp-sbor:191023","по вечерьниимь ѹбо пѣнии. сѣдъшю ѥмѹ и хотꙗщю опочинѹти. не бо николиже на ребрѣхъ своихъ лꙗжашеть. нъ аще коли хотꙗщю ѥмѹ опочинѹти то сѣдъ на столѣ. и тако мало посъпавъ въстанꙗше пакы на нощьноѥ пѣниѥ. и поклонениѥ колѣномъ творꙗ. "]]