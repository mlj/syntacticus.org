[["proiel:20180408:gothic-nt:47250","\u003cspan class=\"citation\"\u003eMATT 27.53\u003c/span\u003e jah usgaggandans us hlaiwasnom afar urrist is innatgaggandans in þo weihon baurg jah ataugidedun sik managaim. "],["proiel:20180408:gothic-nt:47251","\u003cspan class=\"citation\"\u003eMATT 27.54\u003c/span\u003e iþ hundafaþs jah þai miþ imma witandans Iesua, gasaiƕandans þo reiron jah þo waurþanona, ohtedun abraba, qiþandans: "],["proiel:20180408:gothic-nt:47252","bi sunjai gudis sunus ist sa. "],["proiel:20180408:gothic-nt:47253","\u003cspan class=\"citation\"\u003eMATT 27.55\u003c/span\u003e wesunuh þan jainar qinons managos fairraþro saiƕandeins, þozei laistidedun afar Iesua fram Galeilaia, andbahtjandeins imma, \u003cspan class=\"citation\"\u003eMATT 27.56\u003c/span\u003e in þaimei was Marja so Magdalene, jah Marja so Iakobis jah Iosezis aiþei, jah aiþei suniwe Zaibaidaiaus. "],["proiel:20180408:gothic-nt:47254","\u003cspan class=\"citation\"\u003eMATT 27.57\u003c/span\u003e iþ þan seiþu warþ, qam manna gabigs af Areimaþaias þizuh namo Iosef, saei jah silba siponida Iesua. "],["proiel:20180408:gothic-nt:47255","\u003cspan class=\"citation\"\u003eMATT 27.58\u003c/span\u003e sah atgaggands du Peilatau baþ þis leikis Iesuis. "],["proiel:20180408:gothic-nt:47256","þanuh Peilatus uslaubida giban þata leik. "],["proiel:20180408:gothic-nt:47257","\u003cspan class=\"citation\"\u003eMATT 27.59\u003c/span\u003e jah nimands þata leik Iosef biwand ita sabana hrainjamma \u003cspan class=\"citation\"\u003eMATT 27.60\u003c/span\u003e jah galagida ita in niujamma seinamma hlaiwa þatei ushuloda ana staina jah faurwalwjands staina mikilamma daurons þis hlaiwis galaiþ. "],["proiel:20180408:gothic-nt:47258","\u003cspan class=\"citation\"\u003eMATT 27.61\u003c/span\u003e wasuh þan jainar Marja Magdalene jah so anþara Marja sitandeins andwairþis þamma hlaiwa. "],["proiel:20180408:gothic-nt:47259","\u003cspan class=\"citation\"\u003eMATT 27.62\u003c/span\u003e iftumin þan daga, saei ist afar paraskaiwein, gaqemun auhumistans gudjans jah Fareisaieis du Peilatau \u003cspan class=\"citation\"\u003eMATT 27.63\u003c/span\u003e qiþandans: "],["proiel:20180408:gothic-nt:47260","frauja, gamundedum þatei jains airzjands qaþ nauh libands: "],["proiel:20180408:gothic-nt:47261","afar þrins dagans urreisa. "],["proiel:20180408:gothic-nt:47262","\u003cspan class=\"citation\"\u003eMATT 27.64\u003c/span\u003e hait nu witan þamma hlaiwa und þana þridjan dag, ibai ufto qimandans þai siponjos is binimaina imma jah qiþaina du managein: "],["proiel:20180408:gothic-nt:47263","urrais us dauþaim, "],["proiel:20180408:gothic-nt:62836","jah ist so speidizei airziþa wairsizei þizai frumein. "],["proiel:20180408:gothic-nt:47264","\u003cspan class=\"citation\"\u003eMATT 27.65\u003c/span\u003e qaþ im Peilatus: "],["proiel:20180408:gothic-nt:52544","habaiþ wardjans, "],["proiel:20180408:gothic-nt:52545","gaggiþ "],["proiel:20180408:gothic-nt:52546","witaiduh swaswe kunnuþ. "],["proiel:20180408:gothic-nt:47266","\u003cspan class=\"citation\"\u003eMATT 27.66\u003c/span\u003e iþ eis gaggandans galukun þata hlaiw, faursigljandans þana..."],["proiel:20180408:gothic-nt:37370","\u003cspan class=\"citation\"\u003eMARK Incipit.0\u003c/span\u003e Aiwaggeljo þairh Marku anastodeiþ."],["proiel:20180408:gothic-nt:37371","\u003cspan class=\"citation\"\u003eMARK 1.1\u003c/span\u003e Anastodeins aiwaggeljons Iesuis Xristaus sunaus gudis. "],["proiel:20180408:gothic-nt:37372","\u003cspan class=\"citation\"\u003eMARK 1.2\u003c/span\u003e swe gameliþ ist in Esaïin praufetau: "],["proiel:20180408:gothic-nt:37373","sai, ik insandja aggilu meinana faura þus, saei gamanweiþ wig þeinana faura þus. "],["proiel:20180408:gothic-nt:37374","\u003cspan class=\"citation\"\u003eMARK 1.3\u003c/span\u003e Stibna wopjandins in auþidai: "],["proiel:20180408:gothic-nt:50598","manweiþ wig fraujins, "],["proiel:20180408:gothic-nt:50599","raihtos waurkeiþ staigos gudis unsaris. "],["proiel:20180408:gothic-nt:37376","\u003cspan class=\"citation\"\u003eMARK 1.4\u003c/span\u003e was Iohannes daupjands in auþidai jah merjands daupein idreigos du aflageinai frawaurhte. "],["proiel:20180408:gothic-nt:37377","\u003cspan class=\"citation\"\u003eMARK 1.5\u003c/span\u003e jah usiddjedun du imma all Iudaialand jah Iairusaulwmeis, jah daupidai wesun allai in Iaurdane aƕai fram imma, andhaitandans frawaurhtim seinaim. "],["proiel:20180408:gothic-nt:37378","\u003cspan class=\"citation\"\u003eMARK 1.6\u003c/span\u003e was-uþ-þan Iohannes gawasiþs taglam ulbandaus jah gairda filleina bi hup seinana jah matida þramsteins jah miliþ haiþiwisk. "],["proiel:20180408:gothic-nt:37379","\u003cspan class=\"citation\"\u003eMARK 1.7\u003c/span\u003e jah merida qiþands: "],["proiel:20180408:gothic-nt:37380","qimiþ swinþoza mis sa afar mis, þizei ik ni im wairþs anahneiwands andbindan skaudaraip skohe is. "],["proiel:20180408:gothic-nt:37381","\u003cspan class=\"citation\"\u003eMARK 1.8\u003c/span\u003e aþþan ik daupja izwis in watin, iþ is daupeiþ izwis in ahmin weihamma. "],["proiel:20180408:gothic-nt:37382","\u003cspan class=\"citation\"\u003eMARK 1.9\u003c/span\u003e jah warþ in jainaim dagam, qam Iesus fram Nazaraiþ Galeilaias jah daupiþs was fram Iohanne in Iaurdane. "],["proiel:20180408:gothic-nt:37383","\u003cspan class=\"citation\"\u003eMARK 1.10\u003c/span\u003e jah suns usgaggands us þamma watin gasaƕ usluknans himinans jah ahman swe ahak atgaggandan ana ina. "],["proiel:20180408:gothic-nt:37384","\u003cspan class=\"citation\"\u003eMARK 1.11\u003c/span\u003e jah stibna qam us himinam: "],["proiel:20180408:gothic-nt:37385","þu is sunus meins sa liuba, in þuzei waila galeikaida. "],["proiel:20180408:gothic-nt:37386","\u003cspan class=\"citation\"\u003eMARK 1.12\u003c/span\u003e jah suns sai, ahma ina ustauh in auþida. "],["proiel:20180408:gothic-nt:37387","\u003cspan class=\"citation\"\u003eMARK 1.13\u003c/span\u003e jah was in þizai auþidai dage fidwor tiguns fraisans fram Satanin, jah was miþ diuzam, jah aggileis andbahtidedun imma. "],["proiel:20180408:gothic-nt:37388","\u003cspan class=\"citation\"\u003eMARK 1.14\u003c/span\u003e iþ afar þatei atgibans warþ Iohannes, qam Iesus in Galeilaia merjands aiwaggeljon þiudangardjos gudis, \u003cspan class=\"citation\"\u003eMARK 1.15\u003c/span\u003e qiþands þatei usfullnoda þata mel jah atneƕida sik þiudangardi gudis: "],["proiel:20180408:gothic-nt:37389","idreigoþ jah galaubeiþ in aiwaggeljon. "],["proiel:20180408:gothic-nt:37390","\u003cspan class=\"citation\"\u003eMARK 1.16\u003c/span\u003e jah ƕarbonds faur marein Galeilaias gasaƕ Seimonu jah Andraian broþar is, þis Seimonis, wairpandans nati in marein; "],["proiel:20180408:gothic-nt:37391","wesun auk fiskjans. "],["proiel:20180408:gothic-nt:37392","\u003cspan class=\"citation\"\u003eMARK 1.17\u003c/span\u003e jah qaþ im Iesus: "],["proiel:20180408:gothic-nt:37393","hirjats afar mis, jah gatauja igqis wairþan nutans manne. "]]