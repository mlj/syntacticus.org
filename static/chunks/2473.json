[["torot:20170213:usp-sbor:190170","по томь же мт҃и ѥго ꙗко ѥго искавъши въ градѣ своѥмь и не обрете ѥго. съжали си по немь. "],["torot:20170213:usp-sbor:190172","таче слышавъши по дн҃ьхъ мнозѣхъ слышавъши къде живеть. и абиѥ ѹстрьми сꙗ по нь съ гнѣвъмь великъмь. "],["torot:20170213:usp-sbor:190174","и пришедъши въ преже реченыи градъ и искавъши ѡбрете и въ домѹ презвутерове. "],["torot:20170213:usp-sbor:190175","и имъши влечаше и въ градъ свои биющи. "],["torot:20170213:usp-sbor:190176","и въ домъ свои приведъши и запрети ѥмѹ гл҃щи. ꙗко "],["torot:20170213:usp-sbor:190316","къ томѹ не имаши ѿити мене. "],["torot:20170213:usp-sbor:190178","ѥлико бо аще камо идеши. азъ шедъши и обрѣтъши тꙗ съвꙗзана биющи приведѹ въ сии градъ. "],["torot:20170213:usp-sbor:190180","тъгда же бл҃женыи ѳеѡдосии молꙗше сѧ богѹ. по всѧ дн҃и ходꙗ въ цр҃квь б҃жию. "],["torot:20170213:usp-sbor:190182","бѣ же съмѣренъ ср҃дцьмь. и покривъ къ вьсѣмъ. ꙗкоже и влстелинъ града того видѣвъ ѡтрока въ такомь съмерении и покорении сѹща. възлюби зѣло. "],["torot:20170213:usp-sbor:190186","и повелѣ же ѥмѹ да пбываѥть ѹ него въ цр҃кви. "],["torot:20170213:usp-sbor:190187","вдасть же ѥмѹ и ѡдежю свѣтьлѹ да ходить въ неи. "],["torot:20170213:usp-sbor:190188","бл҃женыи же ѳеѡдосии пребысть въ неи ходꙗ мало дн҃ии. ꙗк нѣкѹю тѧжесть на собѣ носꙗ. "],["torot:20170213:usp-sbor:190190","тако пребываше "],["torot:20170213:usp-sbor:190317","таче съньмъ ю ѿдасть ю нищимъ. "],["torot:20170213:usp-sbor:190191","самъ же въ хѹдыꙗ пърты обълкъ сꙗ ти тако хожаше. "],["torot:20170213:usp-sbor:190192","властелинъ же видѣвы и тако ходꙗща и пакы инѹ въдасть одежю вѧщьшю пьрвыꙗ. молꙗ и да ходить въ неи. "],["torot:20170213:usp-sbor:190194","онъ же съньмъ и тѹ отъда. "],["torot:20170213:usp-sbor:190195","сице же многашьды сътвори "],["torot:20170213:usp-sbor:191681","ꙗко же сѹдии то ѹвѣдѣвъшю большимь начатъ любити и. чдꙗ сꙗ съмѣрению ѥго. "],["torot:20170213:usp-sbor:190197","по сих же бж҃ствьныи ѳеѡдосии шедъ къ ѥдиномѹ ѿ кѹзньць. повелѣ ѥмѹ желѣзо съчепито съковати. иже и възьмъ и препоꙗса сѧ имь въ чресла своꙗ "],["torot:20170213:usp-sbor:190319","и тако хожаше. желѣзѹ же ѹзъкѹ сѹщю и грызѹщю сꙗ въ тѣло ѥго. "],["torot:20170213:usp-sbor:190201","онъ же пребываше ꙗко ничсо же скьрбьна ѿ него приѥмлꙗ. тѣлѹ своѥмѹ. "],["torot:20170213:usp-sbor:190203","таче ꙗко ишьдъшемъ дн҃ьмъ мъногомъ. и бывъшю д҃ни праздьничьнѹ. мати ѥго начать велѣти ѥмѹ облещи сѧ въ ѡдежю свѣтьлѹ на слѹжениѥ. вьсѣмъ бо града того вельможамъ въ тъ д҃нь възлежащемъ на обѣдѣ ѹ властелина. "],["torot:20170213:usp-sbor:190207","и повелѣно бѣ ѹбо бл҃женѹѹмѹ ѳеѡдосию. предъстоꙗти и слѹжити. "],["torot:20170213:usp-sbor:190209","и сего ради поѹщашети и мт҃и ѥго да облечеть сꙗ въ одежю чистѹ. "],["torot:20170213:usp-sbor:190210","наипаче же ꙗкоже и слышала бѣ ѥже ѥсть сътворилъ. "],["torot:20170213:usp-sbor:190211","ꙗкоже ѥмѹ облачащю сꙗ въ одежю чистѹ. простъ же сы ѹмъмь неже блюдыи сꙗ ѥꙗ. она же прилѣжьно зьрѧаше хотꙗщи истѣѥ видѣти. "],["torot:20170213:usp-sbor:190214","и се бо видѣ на срачици ѥго кръвь сѹщю. ѿ въгрызениꙗ желѣза "],["torot:20170213:usp-sbor:190320","и раждьгъши сѧ гнѣвъмь на нь. и съ ꙗростию въставъши и растьрзавъши сорочицю на немь. биющи же и отъꙗ желѣзо ѿ чреслъ ѥго. "],["torot:20170213:usp-sbor:190218","божии же отрокъ ꙗко ничьсоже зъла приꙗтъ ѿ неꙗ. обълкъ сꙗ и шедъ слѹжаше предъ възлежащими. съ вьсꙗкою тихостию. "],["torot:20170213:usp-sbor:190221","таче по времени пакы нѣкоторѣмь. слыша въ ст҃ѣмь еуа҃глии г҃а глаголюща. "],["torot:20170213:usp-sbor:190223","аще кто не ѡставить оц҃а или матере и въ слѣдъ мене не идеть то нѣс҃ мене достоинъ. "],["torot:20170213:usp-sbor:190224","и пакы "],["torot:20170213:usp-sbor:190321","придѣте къ мънѣ вьси трѹжающеи сꙗ и обренении "],["torot:20170213:usp-sbor:190322","и азъ покою вы. "],["torot:20170213:usp-sbor:190225","възьмѣте ꙗрьмъ мои на сꙗ "],["torot:20170213:usp-sbor:190323","и наѹчите сꙗ ѿ мене. ꙗко крътъкъ ѥсмь и съмѣренъ ср҃дцьмь. "],["torot:20170213:usp-sbor:190227","и обрѧщете покои дш҃амъ вашимъ ⁘⁓ "],["torot:20170213:usp-sbor:190238","\u003cspan class=\"citation\"\u003eUsp.sbor. 4\u003c/span\u003e си же слышавъ богодъхновеныи ѳеѡдосии. и раждьгъ сѧ б҃жствьною рьвьностию. и любъвию и дышаниѥмь б҃жиѥмь. помышлꙗаше како или кде пострѣщи сꙗ. и ѹтаити сꙗ матере своѥꙗ. "],["torot:20170213:usp-sbor:190243","по сълѹчаю же божию. отъиде мт҃и ѥго на село "],["torot:20170213:usp-sbor:190324","и ꙗкоже пребыти ѥи тамо дьни мъногы. бл҃женыи же радъ бывъ помоливъ сꙗ богѹ. и изиде отаи из домѹ не имыи ѹ себе ничьсоже. развѣ одежа ти мало хлѣба. немощи дѣлѧ телесьныꙗ. "],["torot:20170213:usp-sbor:190249","и тако ѹстрьми сꙗ къ кыѥвѹ городѹ. "],["torot:20170213:usp-sbor:190250","бѣ бо слышалъ о манастырихъ тѹ сѹщиихъ. "],["torot:20170213:usp-sbor:190251","не вѣдыи же пѹти. молꙗше сꙗ богѹ да бы ѡбрѣлъ съпѹтьникы направлꙗюща и на пѹть желаниꙗ. "],["torot:20170213:usp-sbor:190253","и се по приключаю божию бѣша идѹще пѹтьмь тѣ. кѹпьци на возѣхъ съ бремены тѧжькы. "],["torot:20170213:usp-sbor:190255","ѹвѣдѣвъ же ꙗ б҃лженыи ꙗко въ тъ же градъ идѹть. прослави б҃а. "],["torot:20170213:usp-sbor:190257","и идꙗшеть въ слѣдъ ихъ издалеча не ꙗвлꙗꙗ сѧ имъ. "],["torot:20170213:usp-sbor:190258","и онѣмъ же ставъшемъ на нощьнѣмь становищи. блаженыи же не доида ꙗко и зьрѣимо ихъ тѹ же опочивааше. ѥдиномѹ богѹ съблюдающю и. "],["torot:20170213:usp-sbor:190261","и тако идыи трьми недѣлꙗми. доиде преже реченааго. "],["torot:20170213:usp-sbor:190263","тъгда же пришедъ и обьходи всꙗ манастырѧ. хотѧ быти мнихъ и молꙗ сѧ имъ да приꙗтъ ими бѹдеть. "],["torot:20170213:usp-sbor:190265","ѡни же видѣвъше отрока простость и ризами же хѹдами облечена. не рачиша того приꙗти "],["torot:20170213:usp-sbor:190325","сице же богѹ изволивъшю тако. да на мѣсто идеже бѣ бъгъмь ѿ ѹности позъванъ на то же ведеше сѧ ⁘⁓ "],["torot:20170213:usp-sbor:190268","\u003cspan class=\"citation\"\u003eUsp.sbor. 5\u003c/span\u003e тъгда же бо слышавъ о бл҃женѣмь антонии живѹщиимь въ пещерѣ. и окрилатѣвъ же ѹмъмь ѹстрьми сꙗ къ пещерѣ. "],["torot:20170213:usp-sbor:190270","и пришьдъ къ пр҃пдбьнѹмѹ антонию. ѥго же видѣвъ и падъ поклони сꙗ ѥмѹ съ сльзами молꙗ сꙗ ѥмѹ. да бы ѹ него былъ. "],["torot:20170213:usp-sbor:190273","великыи же антонии казаше и гл҃ѧ. "],["torot:20170213:usp-sbor:190274","чадо видиши ли пещерѹ сию скьрбьно сѹще мѣсто и тѣснѣише паче инѣхъ мѣстъ. "],["torot:20170213:usp-sbor:190275","ты же ѹнъ сыи ꙗкоже мню и не имаши трьпѣти на мѣстѣ семь скърби. "],["torot:20170213:usp-sbor:190276","се же не тъкмо искѹшаꙗ и глаголаше нъ и прозорочьныма очима прозрꙗ. ѧко тъ хотꙗше възградити самъ мѣстъ то. и манастырь славьнъ сътворити. на събьраниѥ множьствѹ чьрньць ⁘⁓"],["torot:20170213:usp-sbor:190280","\u003cspan class=\"citation\"\u003eUsp.sbor. 6\u003c/span\u003e бо҃дъхновеныи же ѳеодосии ѿвѣща ѥмѹ съ ѹмилениѥмь. "],["torot:20170213:usp-sbor:190281","вѣжь чьстьныи о҃че. ꙗко проразѹмьникъ всѧчьскыихъ богъ. приведе мѧ къ ст҃ости твоѥи и сп҃сти мꙗ велꙗ. "],["torot:20170213:usp-sbor:190284","тѣмьже ѥлико ми велиши сътворити сътворю. "],["torot:20170213:usp-sbor:190285","тъгда гл҃а ѥмѹ бл҃женыи антонии. "],["torot:20170213:usp-sbor:190286","блс҃нъ б҃ъ чадо ѹкрѣпивыи тѧ на се тьщаниѥ. "],["torot:20170213:usp-sbor:190287","и се мѣсто "],["torot:20170213:usp-sbor:190327","бѹди въ немь. "],["torot:20170213:usp-sbor:190288","ѳеѡдосии же пакы пакы падъ поклони сѧ ѥмѹ. "],["torot:20170213:usp-sbor:190289","таче бл҃гослови и старьць. "],["torot:20170213:usp-sbor:190290","и повелѣ великомѹ никонѹ острѣщи "],["torot:20170213:usp-sbor:190328","и прозвутерѹ томѹ сѹщю. и чьрноризьцю искѹсьнѹ. иже и поимъ блаженаго ѳеѡдосиа. и по обычаю ст҃ыихъ оц҃ь ѡстригы и облече и въ мьнишьскѹю одежю. "]]