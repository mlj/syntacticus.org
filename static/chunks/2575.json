[["torot:20180323:domo:163550","а дома всѧкого кормѹ много оу добрые порѧдни, и лѣте, и зимѣ, гѹща пивнаѧ и бражнаѧ, ι киселнаѧ, и кваснаѧ и кислыхъ штеи и ѡтрѹбей ѡвсѧныхъ и высевки ѡръжаные и пшенишные и ячные, "],["torot:20180323:domo:162486","и заспѹ дѣлаючи и толокно "],["torot:20180323:domo:172459","и в осень капѹстѹ солѧт и свеклѹ ставѧт и рѣпѹ и морковъ запасают, "],["torot:20180323:domo:162487","и оу всего того хрѧпье и листье и корень и обрѣсковъ, и крохъ, и в скатерти и в столе и в вѣке въ хлебномъ и по полицамъ, и по чюланомъ и по залавкам крохи и остатки ι ѡбьеди, и домовитаѧ добраѧ гсдрынѧ, или ключникъ доброи, все то обирает и по сѹдомъ ставит, "],["torot:20180323:domo:162494","и темъ животинѹ лошеди страдные, и коровы и гѹси и оутки и свины, и кѹры, и собаки кормит "],["torot:20180323:domo:163557","себѣ не оубытокъ "],["torot:20180323:domo:163558","а приплодѹ и прохладѹ много всегды в столе "],["torot:20180323:domo:163559","прибыль и себѣ, и гостю, "],["torot:20180323:domo:163560","толко родитца кѹры и ѧица и забѣла и сыры, и всѧкое молоко ино по всѧ дн҃и празникъ и прохлад "],["torot:20180323:domo:163561","а не в торгѹ кѹплено "],["torot:20180323:domo:188747","всѧкїе пироги и всѧкїе каши и всѧкїе блины, и трѹбицы, и кисели, и всѧкїе молока коли чево похотѣлосѧ, "],["torot:20180323:domo:162503","а все дома готова, "],["torot:20180323:domo:162504","а сама жена все оумѣеть здѣлать и слѹгь наоучит рѧдити "],["torot:20180323:domo:163562","ѿ токих домочатцовъ богатѣют мѹжи, "],["torot:20180323:domo:162505","а толко оу промышленого чл҃ка оу домовитого, и оу доброи жены бг҃ъ пошлет приплодѹ поболши, оу сьвинеи или оу гѹсѣй, или оу кѹравъ или оу вѹтокъ или оу коровъ молока и сметаны масла и сыравъ, и яицъ "],["torot:20180323:domo:163567","сами всегда ядѧтъ воложно "],["torot:20180323:domo:163568","да и людеи кормѧт "],["torot:20180323:domo:163569","и милостыню даютъ ѿ праведных трѹдов а ѿ бл҃гословеных плодовъ, "],["torot:20180323:domo:162510","а излишнее оупродадѹтъ "],["torot:20180323:domo:163570","ино на инѹю потребѹ придитца благословленаѧ денешка, и на милостыню бг҃ѹ приѧтно, "],["torot:20180323:domo:162512","а оу молода чл҃ка или оу вдовы только запасѹ такого нетъ чемъ живона кормит, что в сеи главе писано, "],["torot:20180323:domo:162514","а коровка доинаѧ есть или в деревни оу молода чл҃ка не ѡдна есть ино кормит "],["torot:20180323:domo:163572","сѣна изрѣти да мѹкою посыпати овсѧною или инаѧ какаѧ. мѧкинка лѹчитсѧ, "],["torot:20180323:domo:162516","да кипѧткомъ ѡблить или елычемъ ѡблить, "],["torot:20180323:domo:162517","да передъ собою покормить "],["torot:20180323:domo:163575","да и издоитъ. "],["torot:20180323:domo:162518","а самой рѹки оумытї чисто, "],["torot:20180323:domo:162519","и платно ветчаное чисто же надѣть "],["torot:20180323:domo:163584","и воды тепло принести "],["torot:20180323:domo:163586","потиралце на плечи принесть "],["torot:20180323:domo:163585","и вымѧ и соски вымыт оу коровы, "],["torot:20180323:domo:162520","и потиралцемъ чистымъ вытерть, "],["torot:20180323:domo:162521","и в чистомъ мѣсте издоить и во всѧкомъ берженїи, "],["torot:20180323:domo:162522","ι на мѧккѣ держат "],["torot:20180323:domo:163588","и кормъ класть какои лѹчилсѧ "],["torot:20180323:domo:163587","а лошадки, и кобылы по всѧ дн҃и такимж кормомъ, хрстїѧнинѹ вызбе перед собою покормить "],["torot:20180323:domo:163589","ино бѹдетъ плодовито и слѹживо, "],["torot:20180323:domo:162525","и то имъ за ѡвса мѣсто "],["torot:20180323:domo:163591","а телѧта и ѧгнѧта молоды и кѹры и гѹси и свиньи и оутки тако же перед собою кормї какой кормъ которои животине пригодитца; "],["torot:20180323:domo:162530","\u003cspan class=\"citation\"\u003eDomostroj 43\u003c/span\u003e м҃г "],["torot:20180323:domo:163362","А толко мѹжь припасетъ в год всѧкого запасѹ ι постного, "],["torot:20180323:domo:162531","и томѹ, оустрой, "],["torot:20180323:domo:162532","А толко оу мѹжа в год все припасено, и ржи и пшеницы и ѡвса и гречи, ι толокна и всѧкїе запасы и ячмени солодѹ горохѹ, и конопли, и въ постъ всѧкїе ествы перемѧнѧясѧ по всѧ дн҃и дѣлают сами жена с слѹгами "],["torot:20180323:domo:163363","и семьѧ сыта и прохладна, "],["torot:20180323:domo:162537","и гостѧ оупочтивают безъ оубытка, "],["torot:20180323:domo:162538","а которои ествы бѹдетъ похочет постнои и то и дѣлает "],["torot:20180323:domo:163364","масло коноплѧное и заспа все дома и мѹка "],["torot:20180323:domo:163365","ι всѧкїе пироги и всѧкїе блины дѣлает и соцни, и трѹбицы и всѧкїе каши, и лапши гороховые, и цыженои горохъ, и зобонецъ, и кѹндѹмцы и варенои, и соковые ествы пироги з блинцы, и з грїбы, и с рыжики, и з грѹздѧмї и с макамъ и с кашею и с репою и с капѹстою. и с чимъ бг҃ъ послалъ, или ѡрѣшки в сокѹ, и короваицы, "],["torot:20180323:domo:162551","а оу доброго чл҃ка ι оу порѧдливои жены толко пасено в порѹ, "],["torot:20180323:domo:162552","коли рыбѹ свѣжѹю кѹпѧчи инѹю солит инѹю вѧлит инѹю подвариваетъ инѹю сѹшит мелкѹю инѹю и в мѹкѹ толчет, в пост во шти подсыпает коли пригоже "],["torot:20180323:domo:163366","ино в постные дн҃и про гость и про себѧ коли свѣжей рыбѣ не быт "],["torot:20180323:domo:163367","ино преже в столе рѣтка хрѣнъ, капѹста росолъ ставленои, ι иные, земленые плоды што бог послалъ, ι икры и вѧлаѧ рыба, и прѹтоваѧ и подвариванаѧ, и оухи пластовые и щипаные и подвариваные и всѧкїе потрохи, и хохолковые, и ιз немецких селдеи, ι из вандышевъ, и в росоле, и в пирозехъ, и в каши, и яглы, и всѧкои снѣтъ. "],["torot:20180323:domo:163368","всѧкихъ ествъ постных оу доброи порѧдни много, "],["torot:20180323:domo:162569","а все бг҃ъ послал домо, "],["torot:20180323:domo:162570","ничего в торгѹ не кѹпишъ, "],["torot:20180323:domo:162571","а брѹсничнаѧ вода и вишни в патоке, и малиновои морсъ и всѧки сласти, ι яблока и грѹши в квасѹ и в патоке и постелы, и левашники себѣ и про гость, "],["torot:20180323:domo:162575","и за немощь всегды есть, толко в порѹ припасено, "],["torot:20180323:domo:162577","а нѹжномѹ и болномѹ и родителнице, и заежжемѹ чл҃кѹ дастъ ино велїѧ мзда ѿ бг҃а, "],["torot:20180323:domo:162579","а которои рыбы нетъ в запасѣ, или запасъ придержалъсѧ, и бочка самомѹ не изоидет кѹпити прибавъ товарыща или два бочкѹ ѡсетрины или белѹжины, или селдей, или какои ни бѹди рыбы, или ѡсетрины кѹпить вмѣсте, или икрѹ всѧкѹю, "],["torot:20180323:domo:162586","оу рѹблѧ пѧти алтын не додашъ, "],["torot:20180323:domo:162587","а не бѹдетъ в запасе чево, а гостѧ длѧ и про себѧ что понадобитсѧ кѹпит и того в торгѹ не добѹдешъ, "],["torot:20180323:domo:162589","а и добѹдешъ не в порѹ и ты. в три дога "],["torot:20180323:domo:163371","а не милои кѹсъ. "],["torot:20180323:domo:162591","\u003cspan class=\"citation\"\u003eDomostroj 44\u003c/span\u003e м҃д "],["torot:20180323:domo:163372","Ѡ запаснои привыли впередь "],["torot:20180323:domo:162592","А оу доброго чл҃ка и оу доброи жены оу порѧдливои, и оу смышленыхъ и оу разѹмныхъ и оу бл҃горазсѹдныхъ, и оу блгобоѧзнивыхъ людей и оу годового оу всѧкого запасѹ, и оу рѹхлѧди ι оу питьѧ и оу ествы, и оу хлебново ι оу воложново ι оу мѧсново и оу полтѧвого ι оу рыбного, ι оу ветчины, и оу солонины и оу вѧлого, и оу ветренего, и оу просолѹ. и сѹхари и мѹка и толокно, ι иной запасъ, и макъ и пшено и горохъ и масло, и конопли и соль и солодъ и хмель и мыло и зола и всѧкои запас чемѹ мочно впед быти в береженїи и не згноено оу всѧкого бы годѹ во всѧкомъ ѡбиходе и в запасе сходилосѧ "]]