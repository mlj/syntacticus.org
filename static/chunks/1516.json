[[25596,"\u003cspan class=\"citation\"\u003eACTS 17.2\u003c/span\u003e κατὰ δὲ τὸ εἰωθὸς τῷ Παύλῳ εἰσῆλθεν πρὸς αὐτοὺς καὶ ἐπὶ σάββατα τρία διελέξατο αὐτοῖς ἀπὸ τῶν γραφῶν, \u003cspan class=\"citation\"\u003eACTS 17.3\u003c/span\u003e διανοίγων καὶ παρατιθέμενος ὅτι τὸν Χριστὸν ἔδει παθεῖν καὶ ἀναστῆναι ἐκ νεκρῶν, καὶ ὅτι "],[75080,"οὗτός ἐστιν Χριστός, Ἰησοῦς, ὃν ἐγὼ καταγγέλλω ὑμῖν. "],[25597,"\u003cspan class=\"citation\"\u003eACTS 17.4\u003c/span\u003e καί τινες ἐξ αὐτῶν ἐπείσθησαν καὶ προσεκληρώθησαν τῷ Παύλῳ καὶ τῷ Σιλᾷ, τῶν τε σεβομένων Ἑλλήνων πλῆθος πολὺ γυναικῶν τε τῶν πρώτων οὐκ ὀλίγαι. "],[25598,"\u003cspan class=\"citation\"\u003eACTS 17.5\u003c/span\u003e ζηλώσαντες δὲ οἱ Ἰουδαῖοι καὶ προσλαβόμενοι τῶν ἀγοραίων τινὰς ἄνδρας πονηροὺς καὶ ὀχλοποιήσαντες ἐθορύβουν τὴν πόλιν, καὶ ἐπιστάντες τῇ οἰκίᾳ Ἰάσονος ἐζήτουν αὐτοὺς προαγαγεῖν εἰς τὸν δῆμον. "],[25599,"\u003cspan class=\"citation\"\u003eACTS 17.6\u003c/span\u003e μὴ εὑρόντες δὲ αὐτοὺς ἔσυρον Ἰάσονα καί τινας ἀδελφοὺς ἐπὶ τοὺς πολιτάρχας, βοῶντες ὅτι "],[75092,"οἱ τὴν οἰκουμένην ἀναστατώσαντες οὗτοι καὶ ἐνθάδε πάρεισιν, \u003cspan class=\"citation\"\u003eACTS 17.7\u003c/span\u003e οὓς ὑποδέδεκται Ἰάσων· "],[25600,"καὶ οὗτοι πάντες ἀπέναντι τῶν δογμάτων Καίσαρος πράσσουσιν, βασιλέα ἕτερον λέγοντες εἶναι Ἰησοῦν. "],[25601,"\u003cspan class=\"citation\"\u003eACTS 17.8\u003c/span\u003e ἐτάραξαν δὲ τὸν ὄχλον καὶ τοὺς πολιτάρχας ἀκούοντας ταῦτα, \u003cspan class=\"citation\"\u003eACTS 17.9\u003c/span\u003e καὶ λαβόντες τὸ ἱκανὸν παρὰ τοῦ Ἰάσονος καὶ τῶν λοιπῶν ἀπέλυσαν αὐτούς. "],[25602,"\u003cspan class=\"citation\"\u003eACTS 17.10\u003c/span\u003e Οἱ δὲ ἀδελφοὶ εὐθέως διὰ νυκτὸς ἐξέπεμψαν τόν τε Παῦλον καὶ τὸν Σιλᾶν εἰς Βέροιαν, οἵτινες παραγενόμενοι εἰς τὴν συναγωγὴν τῶν Ἰουδαίων ἀπῄεσαν. "],[25603,"\u003cspan class=\"citation\"\u003eACTS 17.11\u003c/span\u003e οὗτοι δὲ ἦσαν εὐγενέστεροι τῶν ἐν Θεσσαλονίκῃ, οἵτινες ἐδέξαντο τὸν λόγον μετὰ πάσης προθυμίας, καθ’ ἡμέραν ἀνακρίνοντες τὰς γραφὰς εἰ ἔχοι ταῦτα οὕτως. "],[25604,"\u003cspan class=\"citation\"\u003eACTS 17.12\u003c/span\u003e πολλοὶ μὲν οὖν ἐξ αὐτῶν ἐπίστευσαν, καὶ τῶν Ἑλληνίδων γυναικῶν τῶν εὐσχημόνων καὶ ἀνδρῶν οὐκ ὀλίγοι. "],[25605,"\u003cspan class=\"citation\"\u003eACTS 17.13\u003c/span\u003e ὡς δὲ ἔγνωσαν οἱ ἀπὸ τῆς Θεσσαλονίκης Ἰουδαῖοι ὅτι καὶ ἐν τῇ Βεροίᾳ κατηγγέλη ὑπὸ τοῦ Παύλου ὁ λόγος τοῦ θεοῦ, ἦλθον καὶ ἐκεῖ σαλεύοντες καὶ ταράσσοντες τοὺς ὄχλους. "],[25606,"\u003cspan class=\"citation\"\u003eACTS 17.14\u003c/span\u003e εὐθέως δὲ τότε τὸν Παῦλον ἐξαπέστειλαν οἱ ἀδελφοὶ πορεύεσθαι ἕως ἐπὶ τὴν θάλασσαν· "],[25607,"ὑπέμεινάν τε ὅ τε Σιλᾶς καὶ ὁ Τιμόθεος ἐκεῖ. "],[25608,"\u003cspan class=\"citation\"\u003eACTS 17.15\u003c/span\u003e οἱ δὲ καθιστάνοντες τὸν Παῦλον ἤγαγον ἕως Ἀθηνῶν, καὶ λαβόντες ἐντολὴν πρὸς τὸν Σιλᾶν καὶ τὸν Τιμόθεον ἵνα ὡς τάχιστα ἔλθωσιν πρὸς αὐτὸν ἐξῄεσαν. "],[25609,"\u003cspan class=\"citation\"\u003eACTS 17.16\u003c/span\u003e ἐν δὲ ταῖς Ἀθήναις ἐκδεχομένου αὐτοὺς τοῦ Παύλου, παρωξύνετο τὸ πνεῦμα αὐτοῦ ἐν αὐτῷ θεωροῦντος κατείδωλον οὖσαν τὴν πόλιν. "],[25610,"\u003cspan class=\"citation\"\u003eACTS 17.17\u003c/span\u003e διελέγετο μὲν οὖν ἐν τῇ συναγωγῇ τοῖς Ἰουδαίοις καὶ τοῖς σεβομένοις καὶ ἐν τῇ ἀγορᾷ κατὰ πᾶσαν ἡμέραν πρὸς τοὺς παρατυγχάνοντας. "],[25611,"\u003cspan class=\"citation\"\u003eACTS 17.18\u003c/span\u003e τινὲς δὲ καὶ τῶν Ἐπικουρίων καὶ Στοϊκῶν φιλοσόφων συνέβαλλον αὐτῷ, καί τινες ἔλεγον· "],[25612,"τί ἂν θέλοι ὁ σπερμολόγος οὗτος λέγειν; "],[49086,"οἱ δέ, "],[49087,"ξένων δαιμονίων δοκεῖ καταγγελεὺς εἶναι, "],[75093,"ὅτι τὸν Ἰησοῦν καὶ τὴν ἀνάστασιν εὐηγγελίζετο. "],[25614,"\u003cspan class=\"citation\"\u003eACTS 17.19\u003c/span\u003e ἐπιλαβόμενοί τε αὐτοῦ ἐπὶ τὸν Ἄριον πάγον ἤγαγον, λέγοντες· "],[25615,"δυνάμεθα γνῶναι τίς ἡ καινὴ αὕτη ἡ ὑπὸ σοῦ λαλουμένη διδαχή; "],[25616,"\u003cspan class=\"citation\"\u003eACTS 17.20\u003c/span\u003e ξενίζοντα γάρ τινα εἰσφέρεις εἰς τὰς ἀκοὰς ἡμῶν· "],[25617,"βουλόμεθα οὖν γνῶναι τίνα θέλει ταῦτα εἶναι. "],[25618,"\u003cspan class=\"citation\"\u003eACTS 17.21\u003c/span\u003e Ἀθηναῖοι δὲ πάντες καὶ οἱ ἐπιδημοῦντες ξένοι εἰς οὐδὲν ἕτερον ηὐκαίρουν ἢ λέγειν τι ἢ ἀκούειν τι καινότερον. "],[25619,"\u003cspan class=\"citation\"\u003eACTS 17.22\u003c/span\u003e Σταθεὶς δὲ Παῦλος ἐν μέσῳ τοῦ Ἀρίου πάγου ἔφη· "],[25620,"Ἄνδρες Ἀθηναῖοι, κατὰ πάντα ὡς δεισιδαιμονεστέρους ὑμᾶς θεωρῶ· "],[25621,"\u003cspan class=\"citation\"\u003eACTS 17.23\u003c/span\u003e διερχόμενος γὰρ καὶ ἀναθεωρῶν τὰ σεβάσματα ὑμῶν εὗρον καὶ βωμὸν ἐν ᾧ ἐπεγέγραπτο, "],[75106,"ἀγνώστῳ θεῷ. "],[25622,"ὃ οὖν ἀγνοοῦντες εὐσεβεῖτε, τοῦτο ἐγὼ καταγγέλλω ὑμῖν. "],[25623,"\u003cspan class=\"citation\"\u003eACTS 17.24\u003c/span\u003e ὁ θεὸς ὁ ποιήσας τὸν κόσμον καὶ πάντα τὰ ἐν αὐτῷ, οὗτος οὐρανοῦ καὶ γῆς ὑπάρχων κύριος οὐκ ἐν χειροποιήτοις ναοῖς κατοικεῖ \u003cspan class=\"citation\"\u003eACTS 17.25\u003c/span\u003e οὐδὲ ὑπὸ χειρῶν ἀνθρωπίνων θεραπεύεται προσδεόμενός τινος, αὐτὸς διδοὺς πᾶσιν ζωὴν καὶ πνοὴν καὶ τὰ πάντα· "],[25624,"\u003cspan class=\"citation\"\u003eACTS 17.26\u003c/span\u003e ἐποίησέν τε ἐξ ἑνὸς πᾶν ἔθνος ἀνθρώπων κατοικεῖν ἐπὶ παντὸς προσώπου τῆς γῆς, ὁρίσας προστεταγμένους καιροὺς καὶ τὰς ὁροθεσίας τῆς κατοικίας αὐτῶν, \u003cspan class=\"citation\"\u003eACTS 17.27\u003c/span\u003e ζητεῖν τὸν θεὸν εἰ ἄραγε ψηλαφήσειαν αὐτὸν καὶ εὕροιεν, καίγε οὐ μακρὰν ἀπὸ ἑνὸς ἑκάστου ἡμῶν ὑπάρχοντα. "],[49088,"\u003cspan class=\"citation\"\u003eACTS 17.28\u003c/span\u003e ἐν αὐτῷ γὰρ ζῶμεν καὶ κινούμεθα καὶ ἐσμέν, "],[75405,"ὡς καί τινες τῶν καθ’ ὑμᾶς ποιητῶν εἰρήκασιν, "],[49089,"τοῦ γὰρ καὶ γένος ἐσμέν. "],[25626,"\u003cspan class=\"citation\"\u003eACTS 17.29\u003c/span\u003e γένος οὖν ὑπάρχοντες τοῦ θεοῦ οὐκ ὀφείλομεν νομίζειν χρυσῷ ἢ ἀργύρῳ ἢ λίθῳ, χαράγματι τέχνης καὶ ἐνθυμήσεως ἀνθρώπου, τὸ θεῖον εἶναι ὅμοιον. "],[25627,"\u003cspan class=\"citation\"\u003eACTS 17.30\u003c/span\u003e τοὺς μὲν οὖν χρόνους τῆς ἀγνοίας ὑπεριδὼν ὁ θεὸς τὰ νῦν ἀπαγγέλλει τοῖς ἀνθρώποις πάντας πανταχοῦ μετανοεῖν, \u003cspan class=\"citation\"\u003eACTS 17.31\u003c/span\u003e καθότι ἔστησεν ἡμέραν ἐν ᾗ μέλλει κρίνειν τὴν οἰκουμένην ἐν δικαιοσύνῃ ἐν ἀνδρὶ ᾧ ὥρισεν, πίστιν παρασχὼν πᾶσιν ἀναστήσας αὐτὸν ἐκ νεκρῶν. "]]