[[20956,"\u003cspan class=\"citation\"\u003eLUKE 11.44\u003c/span\u003e οὐαὶ ὑμῖν, ὅτι ἐστὲ ὡς τὰ μνημεῖα τὰ ἄδηλα, καὶ οἱ ἄνθρωποι οἱ περιπατοῦντες ἐπάνω οὐκ οἴδασιν. "],[20957,"\u003cspan class=\"citation\"\u003eLUKE 11.45\u003c/span\u003e Ἀποκριθεὶς δέ τις τῶν νομικῶν λέγει αὐτῷ· "],[20958,"διδάσκαλε, ταῦτα λέγων καὶ ἡμᾶς ὑβρίζεις. "],[20959,"\u003cspan class=\"citation\"\u003eLUKE 11.46\u003c/span\u003e ὁ δὲ εἶπεν· "],[20960,"καὶ ὑμῖν τοῖς νομικοῖς οὐαί, ὅτι φορτίζετε τοὺς ἀνθρώπους φορτία δυσβάστακτα, καὶ αὐτοὶ ἑνὶ τῶν δακτύλων ὑμῶν οὐ προσψαύετε τοῖς φορτίοις. "],[20961,"\u003cspan class=\"citation\"\u003eLUKE 11.47\u003c/span\u003e οὐαὶ ὑμῖν, ὅτι οἰκοδομεῖτε τὰ μνημεῖα τῶν προφητῶν, καὶ οἱ πατέρες ὑμῶν ἀπέκτειναν αὐτούς. "],[20962,"\u003cspan class=\"citation\"\u003eLUKE 11.48\u003c/span\u003e ἄρα μάρτυρές ἐστε καὶ συνευδοκεῖτε τοῖς ἔργοις τῶν πατέρων ὑμῶν, ὅτι αὐτοὶ μὲν ἀπέκτειναν αὐτοὺς ὑμεῖς δὲ οἰκοδομεῖτε. "],[20963,"\u003cspan class=\"citation\"\u003eLUKE 11.49\u003c/span\u003e διὰ τοῦτο καὶ ἡ σοφία τοῦ θεοῦ εἶπεν· "],[20964,"ἀποστελῶ εἰς αὐτοὺς προφήτας καὶ ἀποστόλους, καὶ ἐξ αὐτῶν ἀποκτενοῦσιν καὶ ἐκδιώξουσιν, \u003cspan class=\"citation\"\u003eLUKE 11.50\u003c/span\u003e ἵνα ἐκζητηθῇ τὸ αἷμα πάντων τῶν προφητῶν τὸ ἐκχυννόμενον ἀπὸ καταβολῆς κόσμου ἀπὸ τῆς γενεᾶς ταύτης, \u003cspan class=\"citation\"\u003eLUKE 11.51\u003c/span\u003e ἀπὸ αἵματος Ἄβελ ἕως αἵματος Ζαχαρίου τοῦ ἀπολομένου μεταξὺ τοῦ θυσιαστηρίου καὶ τοῦ οἴκου· "],[20965,"ναί λέγω ὑμῖν, "],[58145,"ἐκζητηθήσεται ἀπὸ τῆς γενεᾶς ταύτης. "],[20966,"\u003cspan class=\"citation\"\u003eLUKE 11.52\u003c/span\u003e οὐαὶ ὑμῖν τοῖς νομικοῖς, ὅτι ἤρατε τὴν κλεῖδα τῆς γνώσεως· "],[20967,"αὐτοὶ οὐκ εἰσήλθατε καὶ τοὺς εἰσερχομένους ἐκωλύσατε. "],[20968,"\u003cspan class=\"citation\"\u003eLUKE 11.53\u003c/span\u003e Καὶ ἐκεῖθεν ἐξελθόντος αὐτοῦ ἤρξαντο οἱ γραμματεῖς καὶ οἱ Φαρισαῖοι δεινῶς ἐνέχειν καὶ ἀποστοματίζειν αὐτὸν περὶ πλειόνων, \u003cspan class=\"citation\"\u003eLUKE 11.54\u003c/span\u003e ἐνεδρεύοντες, θηρεῦσαί τι ἐκ τοῦ στόματος αὐτοῦ."],[20969,"\u003cspan class=\"citation\"\u003eLUKE 12.1\u003c/span\u003e Ἐν οἷς ἐπισυναχθεισῶν τῶν μυριάδων τοῦ ὄχλου, ὥστε καταπατεῖν ἀλλήλους, ἤρξατο λέγειν πρὸς τοὺς μαθητὰς αὐτοῦ πρῶτον· "],[20970,"προσέχετε ἑαυτοῖς ἀπὸ τῆς ζύμης τῶν Φαρισαίων, ἥτις ἐστὶν ὑπόκρισις. "],[20971,"\u003cspan class=\"citation\"\u003eLUKE 12.2\u003c/span\u003e οὐδὲν δὲ συγκεκαλυμμένον ἐστὶν ὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται. "],[20972,"\u003cspan class=\"citation\"\u003eLUKE 12.3\u003c/span\u003e ἀνθ’ ὧν ὅσα ἐν τῇ σκοτίᾳ εἴπατε, ἐν τῷ φωτὶ ἀκουσθήσεται, καὶ ὃ πρὸς τὸ οὖς ἐλαλήσατε ἐν τοῖς ταμείοις, κηρυχθήσεται ἐπὶ τῶν δωμάτων. "],[48447,"\u003cspan class=\"citation\"\u003eLUKE 12.4\u003c/span\u003e Λέγω δὲ ὑμῖν τοῖς φίλοις μου, "],[48448,"μὴ φοβηθῆτε ἀπὸ τῶν ἀποκτεννόντων τὸ σῶμα καὶ μετὰ ταῦτα μὴ ἐχόντων περισσότερόν τι ποιῆσαι. "],[20974,"\u003cspan class=\"citation\"\u003eLUKE 12.5\u003c/span\u003e ὑποδειξω δὲ ὑμῖν τίνα φοβηθῆτε· "],[20975,"φοβήθητε τὸν μετὰ τὸ ἀποκτεῖναι ἔχοντα ἐξουσίαν ἐμβαλεῖν εἰς τὴν γέενναν· "],[48449,"ναί λέγω ὑμῖν, "],[48450,"τοῦτον φοβήθητε. "],[20977,"\u003cspan class=\"citation\"\u003eLUKE 12.6\u003c/span\u003e οὐχὶ πέντε στρουθία πωλοῦνται ἀσσαρίων δύο; "],[20978,"καὶ ἓν ἐξ αὐτῶν οὐκ ἔστιν ἐπιλελησμένον ἐνώπιον τοῦ θεοῦ. "],[20979,"\u003cspan class=\"citation\"\u003eLUKE 12.7\u003c/span\u003e ἀλλὰ καὶ αἱ τρίχες τῆς κεφαλῆς ὑμῶν πᾶσαι ἠρίθμηνται. "],[20980,"μὴ φοβεῖσθε· "],[20981,"πολλῶν στρουθίων διαφέρετε. "],[48451,"\u003cspan class=\"citation\"\u003eLUKE 12.8\u003c/span\u003e λέγω δὲ ὑμῖν, "],[48452,"πᾶς ὃς ἂν ὁμολογήσῃ ἐν ἐμοὶ ἔμπροσθεν τῶν ἀνθρώπων, καὶ ὁ υἱὸς τοῦ ἀνθρώπου ὁμολογήσει ἐν αὐτῷ ἔμπροσθεν τῶν ἀγγέλων τοῦ θεοῦ· "],[20983,"\u003cspan class=\"citation\"\u003eLUKE 12.9\u003c/span\u003e ὁ δὲ ἀρνησάμενός με ἐνώπιον τῶν ἀνθρώπων ἀπαρνηθήσεται ἐνώπιον τῶν ἀγγέλων τοῦ θεοῦ. "],[20984,"\u003cspan class=\"citation\"\u003eLUKE 12.10\u003c/span\u003e καὶ πᾶς ὃς ἐρεῖ λόγον εἰς τὸν υἱὸν τοῦ ἀνθρώπου, ἀφεθήσεται αὐτῷ· "],[20985,"τῷ δὲ εἰς τὸ ἅγιον πνεῦμα βλασφημήσαντι οὐκ ἀφεθήσεται. "],[20986,"\u003cspan class=\"citation\"\u003eLUKE 12.11\u003c/span\u003e ὅταν δὲ εἰσφέρωσιν ὑμᾶς ἐπὶ τὰς συναγωγὰς καὶ τὰς ἀρχὰς καὶ τὰς ἐξουσίας, μὴ μεριμνήσητε πῶς ἢ τί ἀπολογήσησθε ἢ τί εἴπητε· "],[20987,"\u003cspan class=\"citation\"\u003eLUKE 12.12\u003c/span\u003e τὸ γὰρ ἅγιον πνεῦμα διδάξει ὑμᾶς ἐν αὐτῇ τῇ ὥρᾳ ἃ δεῖ εἰπεῖν. "],[20988,"\u003cspan class=\"citation\"\u003eLUKE 12.13\u003c/span\u003e Εἶπεν δέ τις ἐκ τοῦ ὄχλου αὐτῷ· "],[20989,"διδάσκαλε, εἰπὲ τῷ ἀδελφῷ μου μερίσασθαι μετ’ ἐμοῦ τὴν κληρονομίαν. "],[20990,"\u003cspan class=\"citation\"\u003eLUKE 12.14\u003c/span\u003e ὁ δὲ εἶπεν αὐτῷ· "],[20991,"ἄνθρωπε, τίς με κατέστησεν κριτὴν ἢ μεριστὴν ἐφ’ ὑμᾶς; "],[20992,"\u003cspan class=\"citation\"\u003eLUKE 12.15\u003c/span\u003e εἶπεν δὲ πρὸς αὐτούς· "],[20993,"ὁρᾶτε καὶ φυλάσσεσθε ἀπὸ πάσης πλεονεξίας, ὅτι οὐκ ἐν τῷ περισσεύειν τινὶ ἡ ζωὴ αὐτοῦ ἐστιν ἐκ τῶν ὑπαρχόντων αὐτῷ. "],[20994,"\u003cspan class=\"citation\"\u003eLUKE 12.16\u003c/span\u003e Εἶπεν δὲ παραβολὴν πρὸς αὐτοὺς λέγων· "],[20995,"ἀνθρώπου τινὸς πλουσίου εὐφόρησεν ἡ χώρα. "],[20996,"\u003cspan class=\"citation\"\u003eLUKE 12.17\u003c/span\u003e καὶ διελογίζετο ἐν ἑαυτῷ λέγων· "],[20997,"τί ποιήσω, ὅτι οὐκ ἔχω ποῦ συνάξω τοὺς καρπούς μου; "],[20998,"\u003cspan class=\"citation\"\u003eLUKE 12.18\u003c/span\u003e καὶ εἶπεν· "],[20999,"τοῦτο ποιήσω· "],[21000,"καθελῶ μου τὰς ἀποθήκας καὶ μείζονας οἰκοδομήσω, καὶ συνάξω ἐκεῖ πάντα τὰ γενήματά μου καὶ τὰ ἀγαθά μου, \u003cspan class=\"citation\"\u003eLUKE 12.19\u003c/span\u003e καὶ ἐρῶ τῇ ψυχῇ μου· "],[21001,"ψυχή, ἔχεις πολλὰ ἀγαθὰ κείμενα εἰς ἔτη πολλά· "],[48453,"ἀναπαύου, "],[48454,"φάγε, "],[48455,"πίε, "],[48456,"εὐφραίνου. "],[21003,"\u003cspan class=\"citation\"\u003eLUKE 12.20\u003c/span\u003e εἶπεν δὲ αὐτῷ ὁ θεός· "],[21004,"ἄφρων, ταύτῃ τῇ νυκτὶ τὴν ψυχήν σου ἀπαιτοῦσιν ἀπὸ σοῦ· "],[21005,"ἃ δὲ ἡτοίμασας, τίνι ἔσται; "],[21006,"\u003cspan class=\"citation\"\u003eLUKE 12.21\u003c/span\u003e οὕτως ὁ θησαυρίζων αὐτῷ καὶ μὴ εἰς θεὸν πλουτῶν. "],[21007,"\u003cspan class=\"citation\"\u003eLUKE 12.22\u003c/span\u003e Εἶπεν δὲ πρὸς τοὺς μαθητάς αὐτοῦ· "],[48457,"διὰ τοῦτο ὑμῖν λέγω, "],[48458,"μὴ μεριμνᾶτε τῇ ψυχῇ τί φάγητε, μηδὲ τῷ σώματι τί ἐνδύσησθε. "]]