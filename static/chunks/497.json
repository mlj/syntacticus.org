[["proiel:20170214:greek-nt:20956","\u003cspan class=\"citation\"\u003eLUKE 11.44\u003c/span\u003e οὐαὶ ὑμῖν, ὅτι ἐστὲ ὡς τὰ μνημεῖα τὰ ἄδηλα, καὶ οἱ ἄνθρωποι οἱ περιπατοῦντες ἐπάνω οὐκ οἴδασιν. "],["proiel:20170214:greek-nt:20957","\u003cspan class=\"citation\"\u003eLUKE 11.45\u003c/span\u003e Ἀποκριθεὶς δέ τις τῶν νομικῶν λέγει αὐτῷ· "],["proiel:20170214:greek-nt:20958","διδάσκαλε, ταῦτα λέγων καὶ ἡμᾶς ὑβρίζεις. "],["proiel:20170214:greek-nt:20959","\u003cspan class=\"citation\"\u003eLUKE 11.46\u003c/span\u003e ὁ δὲ εἶπεν· "],["proiel:20170214:greek-nt:20960","καὶ ὑμῖν τοῖς νομικοῖς οὐαί, ὅτι φορτίζετε τοὺς ἀνθρώπους φορτία δυσβάστακτα, καὶ αὐτοὶ ἑνὶ τῶν δακτύλων ὑμῶν οὐ προσψαύετε τοῖς φορτίοις. "],["proiel:20170214:greek-nt:20961","\u003cspan class=\"citation\"\u003eLUKE 11.47\u003c/span\u003e οὐαὶ ὑμῖν, ὅτι οἰκοδομεῖτε τὰ μνημεῖα τῶν προφητῶν, καὶ οἱ πατέρες ὑμῶν ἀπέκτειναν αὐτούς. "],["proiel:20170214:greek-nt:20962","\u003cspan class=\"citation\"\u003eLUKE 11.48\u003c/span\u003e ἄρα μάρτυρές ἐστε καὶ συνευδοκεῖτε τοῖς ἔργοις τῶν πατέρων ὑμῶν, ὅτι αὐτοὶ μὲν ἀπέκτειναν αὐτοὺς ὑμεῖς δὲ οἰκοδομεῖτε. "],["proiel:20170214:greek-nt:20963","\u003cspan class=\"citation\"\u003eLUKE 11.49\u003c/span\u003e διὰ τοῦτο καὶ ἡ σοφία τοῦ θεοῦ εἶπεν· "],["proiel:20170214:greek-nt:20964","ἀποστελῶ εἰς αὐτοὺς προφήτας καὶ ἀποστόλους, καὶ ἐξ αὐτῶν ἀποκτενοῦσιν καὶ ἐκδιώξουσιν, \u003cspan class=\"citation\"\u003eLUKE 11.50\u003c/span\u003e ἵνα ἐκζητηθῇ τὸ αἷμα πάντων τῶν προφητῶν τὸ ἐκχυννόμενον ἀπὸ καταβολῆς κόσμου ἀπὸ τῆς γενεᾶς ταύτης, \u003cspan class=\"citation\"\u003eLUKE 11.51\u003c/span\u003e ἀπὸ αἵματος Ἄβελ ἕως αἵματος Ζαχαρίου τοῦ ἀπολομένου μεταξὺ τοῦ θυσιαστηρίου καὶ τοῦ οἴκου· "],["proiel:20170214:greek-nt:20965","ναί λέγω ὑμῖν,  "],["proiel:20170214:greek-nt:58145","ἐκζητηθήσεται ἀπὸ τῆς γενεᾶς ταύτης. "],["proiel:20170214:greek-nt:20966","\u003cspan class=\"citation\"\u003eLUKE 11.52\u003c/span\u003e οὐαὶ ὑμῖν τοῖς νομικοῖς, ὅτι ἤρατε τὴν κλεῖδα τῆς γνώσεως· "],["proiel:20170214:greek-nt:20967","αὐτοὶ οὐκ εἰσήλθατε καὶ τοὺς εἰσερχομένους ἐκωλύσατε. "],["proiel:20170214:greek-nt:20968","\u003cspan class=\"citation\"\u003eLUKE 11.53\u003c/span\u003e Καὶ ἐκεῖθεν ἐξελθόντος αὐτοῦ ἤρξαντο οἱ γραμματεῖς καὶ οἱ Φαρισαῖοι δεινῶς ἐνέχειν καὶ ἀποστοματίζειν αὐτὸν περὶ πλειόνων, \u003cspan class=\"citation\"\u003eLUKE 11.54\u003c/span\u003e ἐνεδρεύοντες, θηρεῦσαί τι ἐκ τοῦ στόματος αὐτοῦ."],["proiel:20170214:greek-nt:20969","\u003cspan class=\"citation\"\u003eLUKE 12.1\u003c/span\u003e Ἐν οἷς ἐπισυναχθεισῶν τῶν μυριάδων τοῦ ὄχλου, ὥστε καταπατεῖν ἀλλήλους, ἤρξατο λέγειν πρὸς τοὺς μαθητὰς αὐτοῦ πρῶτον· "],["proiel:20170214:greek-nt:20970","προσέχετε ἑαυτοῖς ἀπὸ τῆς ζύμης τῶν Φαρισαίων, ἥτις ἐστὶν ὑπόκρισις. "],["proiel:20170214:greek-nt:20971","\u003cspan class=\"citation\"\u003eLUKE 12.2\u003c/span\u003e οὐδὲν δὲ συγκεκαλυμμένον ἐστὶν ὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται. "],["proiel:20170214:greek-nt:20972","\u003cspan class=\"citation\"\u003eLUKE 12.3\u003c/span\u003e ἀνθ’ ὧν ὅσα ἐν τῇ σκοτίᾳ εἴπατε, ἐν τῷ φωτὶ ἀκουσθήσεται, καὶ ὃ πρὸς τὸ οὖς ἐλαλήσατε ἐν τοῖς ταμείοις, κηρυχθήσεται ἐπὶ τῶν δωμάτων. "],["proiel:20170214:greek-nt:48447","\u003cspan class=\"citation\"\u003eLUKE 12.4\u003c/span\u003e Λέγω δὲ ὑμῖν τοῖς φίλοις μου, "],["proiel:20170214:greek-nt:48448","μὴ φοβηθῆτε ἀπὸ τῶν ἀποκτεννόντων τὸ σῶμα καὶ μετὰ ταῦτα μὴ ἐχόντων περισσότερόν τι ποιῆσαι. "],["proiel:20170214:greek-nt:20974","\u003cspan class=\"citation\"\u003eLUKE 12.5\u003c/span\u003e ὑποδειξω δὲ ὑμῖν τίνα φοβηθῆτε· "],["proiel:20170214:greek-nt:20975","φοβήθητε τὸν μετὰ τὸ ἀποκτεῖναι ἔχοντα ἐξουσίαν ἐμβαλεῖν εἰς τὴν γέενναν· "],["proiel:20170214:greek-nt:48449","ναί λέγω ὑμῖν, "],["proiel:20170214:greek-nt:48450","τοῦτον φοβήθητε. "],["proiel:20170214:greek-nt:20977","\u003cspan class=\"citation\"\u003eLUKE 12.6\u003c/span\u003e οὐχὶ πέντε στρουθία πωλοῦνται ἀσσαρίων δύο; "],["proiel:20170214:greek-nt:20978","καὶ ἓν ἐξ αὐτῶν οὐκ ἔστιν ἐπιλελησμένον ἐνώπιον τοῦ θεοῦ. "],["proiel:20170214:greek-nt:20979","\u003cspan class=\"citation\"\u003eLUKE 12.7\u003c/span\u003e ἀλλὰ καὶ αἱ τρίχες τῆς κεφαλῆς ὑμῶν πᾶσαι ἠρίθμηνται. "],["proiel:20170214:greek-nt:20980","μὴ φοβεῖσθε· "],["proiel:20170214:greek-nt:20981","πολλῶν στρουθίων διαφέρετε. "],["proiel:20170214:greek-nt:48451","\u003cspan class=\"citation\"\u003eLUKE 12.8\u003c/span\u003e λέγω δὲ ὑμῖν, "],["proiel:20170214:greek-nt:48452","πᾶς ὃς ἂν ὁμολογήσῃ ἐν ἐμοὶ ἔμπροσθεν τῶν ἀνθρώπων, καὶ ὁ υἱὸς τοῦ ἀνθρώπου ὁμολογήσει ἐν αὐτῷ ἔμπροσθεν τῶν ἀγγέλων τοῦ θεοῦ· "],["proiel:20170214:greek-nt:20983","\u003cspan class=\"citation\"\u003eLUKE 12.9\u003c/span\u003e ὁ δὲ ἀρνησάμενός με ἐνώπιον τῶν ἀνθρώπων ἀπαρνηθήσεται ἐνώπιον τῶν ἀγγέλων τοῦ θεοῦ. "],["proiel:20170214:greek-nt:20984","\u003cspan class=\"citation\"\u003eLUKE 12.10\u003c/span\u003e καὶ πᾶς ὃς ἐρεῖ λόγον εἰς τὸν υἱὸν τοῦ ἀνθρώπου, ἀφεθήσεται αὐτῷ· "],["proiel:20170214:greek-nt:20985","τῷ δὲ εἰς τὸ ἅγιον πνεῦμα βλασφημήσαντι οὐκ ἀφεθήσεται. "],["proiel:20170214:greek-nt:20986","\u003cspan class=\"citation\"\u003eLUKE 12.11\u003c/span\u003e ὅταν δὲ εἰσφέρωσιν ὑμᾶς ἐπὶ τὰς συναγωγὰς καὶ τὰς ἀρχὰς καὶ τὰς ἐξουσίας, μὴ μεριμνήσητε πῶς ἢ τί ἀπολογήσησθε ἢ τί εἴπητε· "],["proiel:20170214:greek-nt:20987","\u003cspan class=\"citation\"\u003eLUKE 12.12\u003c/span\u003e τὸ γὰρ ἅγιον πνεῦμα διδάξει ὑμᾶς ἐν αὐτῇ τῇ ὥρᾳ ἃ δεῖ εἰπεῖν. "],["proiel:20170214:greek-nt:20988","\u003cspan class=\"citation\"\u003eLUKE 12.13\u003c/span\u003e Εἶπεν δέ τις ἐκ τοῦ ὄχλου αὐτῷ· "],["proiel:20170214:greek-nt:20989","διδάσκαλε, εἰπὲ τῷ ἀδελφῷ μου μερίσασθαι μετ’ ἐμοῦ τὴν κληρονομίαν. "],["proiel:20170214:greek-nt:20990","\u003cspan class=\"citation\"\u003eLUKE 12.14\u003c/span\u003e ὁ δὲ εἶπεν αὐτῷ· "],["proiel:20170214:greek-nt:20991","ἄνθρωπε, τίς με κατέστησεν κριτὴν ἢ μεριστὴν ἐφ’ ὑμᾶς; "],["proiel:20170214:greek-nt:20992","\u003cspan class=\"citation\"\u003eLUKE 12.15\u003c/span\u003e εἶπεν δὲ πρὸς αὐτούς· "],["proiel:20170214:greek-nt:20993","ὁρᾶτε καὶ φυλάσσεσθε ἀπὸ πάσης πλεονεξίας, ὅτι οὐκ ἐν τῷ περισσεύειν τινὶ ἡ ζωὴ αὐτοῦ ἐστιν ἐκ τῶν ὑπαρχόντων αὐτῷ. "],["proiel:20170214:greek-nt:20994","\u003cspan class=\"citation\"\u003eLUKE 12.16\u003c/span\u003e Εἶπεν δὲ παραβολὴν πρὸς αὐτοὺς λέγων· "],["proiel:20170214:greek-nt:20995","ἀνθρώπου τινὸς πλουσίου εὐφόρησεν ἡ χώρα. "],["proiel:20170214:greek-nt:20996","\u003cspan class=\"citation\"\u003eLUKE 12.17\u003c/span\u003e καὶ διελογίζετο ἐν ἑαυτῷ λέγων· "],["proiel:20170214:greek-nt:20997","τί ποιήσω, ὅτι οὐκ ἔχω ποῦ συνάξω τοὺς καρπούς μου; "],["proiel:20170214:greek-nt:20998","\u003cspan class=\"citation\"\u003eLUKE 12.18\u003c/span\u003e καὶ εἶπεν· "],["proiel:20170214:greek-nt:20999","τοῦτο ποιήσω· "],["proiel:20170214:greek-nt:21000","καθελῶ μου τὰς ἀποθήκας καὶ μείζονας οἰκοδομήσω, καὶ συνάξω ἐκεῖ πάντα τὰ γενήματά μου καὶ τὰ ἀγαθά μου, \u003cspan class=\"citation\"\u003eLUKE 12.19\u003c/span\u003e καὶ ἐρῶ τῇ ψυχῇ μου· "],["proiel:20170214:greek-nt:21001","ψυχή, ἔχεις πολλὰ ἀγαθὰ κείμενα εἰς ἔτη πολλά· "],["proiel:20170214:greek-nt:48453","ἀναπαύου, "],["proiel:20170214:greek-nt:48454","φάγε, "],["proiel:20170214:greek-nt:48455","πίε, "],["proiel:20170214:greek-nt:48456","εὐφραίνου. "],["proiel:20170214:greek-nt:21003","\u003cspan class=\"citation\"\u003eLUKE 12.20\u003c/span\u003e εἶπεν δὲ αὐτῷ ὁ θεός· "],["proiel:20170214:greek-nt:21004","ἄφρων, ταύτῃ τῇ νυκτὶ τὴν ψυχήν σου ἀπαιτοῦσιν ἀπὸ σοῦ· "],["proiel:20170214:greek-nt:21005","ἃ δὲ ἡτοίμασας, τίνι ἔσται; "],["proiel:20170214:greek-nt:21006","\u003cspan class=\"citation\"\u003eLUKE 12.21\u003c/span\u003e οὕτως ὁ θησαυρίζων αὐτῷ καὶ μὴ εἰς θεὸν πλουτῶν. "],["proiel:20170214:greek-nt:21007","\u003cspan class=\"citation\"\u003eLUKE 12.22\u003c/span\u003e Εἶπεν δὲ πρὸς τοὺς μαθητάς αὐτοῦ· "],["proiel:20170214:greek-nt:48457","διὰ τοῦτο ὑμῖν λέγω, "],["proiel:20170214:greek-nt:48458","μὴ μεριμνᾶτε τῇ ψυχῇ τί φάγητε, μηδὲ τῷ σώματι τί ἐνδύσησθε. "]]