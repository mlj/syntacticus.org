[["proiel:20170214:greek-nt:49677","ἰδοὺ νῦν καιρὸς εὐπρόσδεκτος, "],["proiel:20170214:greek-nt:49678","ἰδοὺ νῦν ἡμέρα σωτηρίας "],["proiel:20170214:greek-nt:49679","\u003cspan class=\"citation\"\u003e2COR 6.3\u003c/span\u003e μηδεμίαν ἐν μηδενὶ διδόντες προσκοπήν, ἵνα μὴ μωμηθῇ ἡ διακονία, \u003cspan class=\"citation\"\u003e2COR 6.4\u003c/span\u003e ἀλλ’ ἐν παντὶ συνίσταντες ἑαυτοὺς ὡς θεοῦ διάκονοι, ἐν ὑπομονῇ πολλῇ, ἐν θλίψεσιν, ἐν ἀνάγκαις, ἐν στενοχωρίαις, \u003cspan class=\"citation\"\u003e2COR 6.5\u003c/span\u003e ἐν πληγαῖς, ἐν φυλακαῖς, ἐν ἀκαταστασίαις, ἐν κόποις, ἐν ἀγρυπνίαις, ἐν νηστείαις, \u003cspan class=\"citation\"\u003e2COR 6.6\u003c/span\u003e ἐν ἁγνότητι, ἐν γνώσει, ἐν μακροθυμίᾳ, ἐν χρηστότητι, ἐν πνεύματι ἁγίῳ, ἐν ἀγάπῃ ἀνυποκρίτῳ, \u003cspan class=\"citation\"\u003e2COR 6.7\u003c/span\u003e ἐν λόγῳ ἀληθείας, ἐν δυνάμει θεοῦ· "],["proiel:20170214:greek-nt:28700","διὰ τῶν ὅπλων τῆς δικαιοσύνης τῶν δεξιῶν καὶ ἀριστερῶν, \u003cspan class=\"citation\"\u003e2COR 6.8\u003c/span\u003e διὰ δόξης καὶ ἀτιμίας, διὰ δυσφημίας καὶ εὐφημίας· "],["proiel:20170214:greek-nt:28701","ὡς πλάνοι καὶ ἀληθεῖς, \u003cspan class=\"citation\"\u003e2COR 6.9\u003c/span\u003e ὡς ἀγνοούμενοι καὶ ἐπιγινωσκόμενοι, ὡς ἀποθνῄσκοντες καὶ ἰδοὺ ζῶμεν, ὡς παιδευόμενοι καὶ μὴ θανατούμενοι, \u003cspan class=\"citation\"\u003e2COR 6.10\u003c/span\u003e ὡς λυπούμενοι ἀεὶ δὲ χαίροντες, ὡς πτωχοὶ πολλοὺς δὲ πλουτίζοντες, ὡς μηδὲν ἔχοντες καὶ πάντα κατέχοντες. "],["proiel:20170214:greek-nt:49680","\u003cspan class=\"citation\"\u003e2COR 6.11\u003c/span\u003e Τὸ στόμα ἡμῶν ἀνέῳγεν πρὸς ὑμᾶς, "],["proiel:20170214:greek-nt:49681","Κορίνθιοι, ἡ καρδία ἡμῶν πεπλάτυνται· "],["proiel:20170214:greek-nt:49682","\u003cspan class=\"citation\"\u003e2COR 6.12\u003c/span\u003e οὐ στενοχωρεῖσθε ἐν ἡμῖν, "],["proiel:20170214:greek-nt:49683","στενοχωρεῖσθε δὲ ἐν τοῖς σπλάγχνοις ὑμῶν· "],["proiel:20170214:greek-nt:28704","\u003cspan class=\"citation\"\u003e2COR 6.13\u003c/span\u003e τὴν δὲ αὐτὴν ἀντιμισθίαν, ὡς τέκνοις λέγω, πλατύνθητε καὶ ὑμεῖς. "],["proiel:20170214:greek-nt:28705","\u003cspan class=\"citation\"\u003e2COR 6.14\u003c/span\u003e Μὴ γίνεσθε ἑτεροζυγοῦντες ἀπίστοις· "],["proiel:20170214:greek-nt:28706","τίς γὰρ μετοχὴ δικαιοσύνῃ καὶ ἀνομίᾳ; "],["proiel:20170214:greek-nt:28707","ἢ τίς κοινωνία φωτὶ πρὸς σκότος; "],["proiel:20170214:greek-nt:28708","\u003cspan class=\"citation\"\u003e2COR 6.15\u003c/span\u003e τίς δὲ συμφώνησις Χριστοῦ πρὸς Βελιάρ, ἢ τίς μερὶς πιστῷ μετὰ ἀπίστου; "],["proiel:20170214:greek-nt:28709","\u003cspan class=\"citation\"\u003e2COR 6.16\u003c/span\u003e τίς δὲ συνκατάθεσις ναῷ θεοῦ μετὰ εἰδώλων; "],["proiel:20170214:greek-nt:28710","ἡμεῖς γὰρ ναὸς θεοῦ ἐσμεν ζῶντος· "],["proiel:20170214:greek-nt:28711","καθὼς εἶπεν ὁ θεὸς ὅτι  "],["proiel:20170214:greek-nt:64116","ἐνοικήσω ἐν αὐτοῖς καὶ ἐνπεριπατήσω, καὶ ἔσομαι αὐτῶν θεός, καὶ αὐτοὶ ἔσονταί μου λαός. "],["proiel:20170214:greek-nt:28712","\u003cspan class=\"citation\"\u003e2COR 6.17\u003c/span\u003e Διὸ ἐξέλθατε ἐκ μέσου αὐτῶν καὶ ἀφορίσθητε, λέγει κύριος, καὶ ἀκαθάρτου μὴ ἅπτεσθε· "],["proiel:20170214:greek-nt:49684","καὶ ἐγώ εἰσδέξομαι ὑμᾶς, \u003cspan class=\"citation\"\u003e2COR 6.18\u003c/span\u003e καὶ ἔσομαι ὑμῖν εἰς πατέρα, καὶ ὑμεῖς ἔσεσθέ μοι εἰς υἱοὺς καὶ θυγατέρας, "],["proiel:20170214:greek-nt:49685","λέγει κύριος παντοκράτωρ."],["proiel:20170214:greek-nt:28714","\u003cspan class=\"citation\"\u003e2COR 7.1\u003c/span\u003e Ταύτας οὖν ἔχοντες τὰς ἐπαγγελίας, ἀγαπητοί, καθαρίσωμεν ἑαυτοὺς ἀπὸ παντὸς μολυσμοῦ σαρκὸς καὶ πνεύματος, ἐπιτελοῦντες ἁγιωσύνην ἐν φόβῳ θεοῦ. "],["proiel:20170214:greek-nt:28715","\u003cspan class=\"citation\"\u003e2COR 7.2\u003c/span\u003e Χωρήσατε ἡμᾶς· "],["proiel:20170214:greek-nt:49686","οὐδένα ἠδικήσαμεν, "],["proiel:20170214:greek-nt:49687","οὐδένα ἐφθείραμεν, "],["proiel:20170214:greek-nt:49688","οὐδένα ἐπλεονεκτήσαμεν. "],["proiel:20170214:greek-nt:49689","\u003cspan class=\"citation\"\u003e2COR 7.3\u003c/span\u003e πρὸς κατάκρισιν οὐ λέγω, "],["proiel:20170214:greek-nt:49690","προείρηκα γὰρ ὅτι ἐν ταῖς καρδίαις ἡμῶν ἐστε εἰς τὸ συναποθανεῖν καὶ συνζῆν. "],["proiel:20170214:greek-nt:49691","\u003cspan class=\"citation\"\u003e2COR 7.4\u003c/span\u003e πολλή μοι παρρησία πρὸς ὑμᾶς, "],["proiel:20170214:greek-nt:49692","πολλή μοι καύχησις ὑπὲρ ὑμῶν· "],["proiel:20170214:greek-nt:49693","πεπλήρωμαι τῇ παρακλήσει, "],["proiel:20170214:greek-nt:49694","ὑπερπερισσεύομαι τῇ χαρᾷ ἐπὶ πάσῃ τῇ θλίψει ἡμῶν. "],["proiel:20170214:greek-nt:49695","\u003cspan class=\"citation\"\u003e2COR 7.5\u003c/span\u003e Καὶ γὰρ ἐλθόντων ἡμῶν εἰς Μακεδονίαν οὐδεμίαν ἔσχηκεν ἄνεσιν ἡ σὰρξ ἡμῶν, ἀλλ’ ἐν παντὶ θλιβόμενοι "],["proiel:20170214:greek-nt:49696","ἔξωθεν μάχαι, "],["proiel:20170214:greek-nt:49697","ἔσωθεν φόβοι. "],["proiel:20170214:greek-nt:28721","\u003cspan class=\"citation\"\u003e2COR 7.6\u003c/span\u003e ἀλλ’ ὁ παρακαλῶν τοὺς ταπεινοὺς παρεκάλεσεν ἡμᾶς ὁ θεὸς ἐν τῇ παρουσίᾳ Τίτου· "],["proiel:20170214:greek-nt:28722","\u003cspan class=\"citation\"\u003e2COR 7.7\u003c/span\u003e οὐ μόνον δὲ ἐν τῇ παρουσίᾳ αὐτοῦ ἀλλὰ καὶ ἐν τῇ παρακλήσει ᾗ παρεκλήθη ἐφ’ ὑμῖν, ἀναγγέλλων ἡμῖν τὴν ὑμῶν ἐπιπόθησιν, τὸν ὑμῶν ὀδυρμόν, τὸν ὑμῶν ζῆλον ὑπὲρ ἐμοῦ, ὥστε με μᾶλλον χαρῆναι. "],["proiel:20170214:greek-nt:28723","\u003cspan class=\"citation\"\u003e2COR 7.8\u003c/span\u003e ὅτι εἰ καὶ ἐλύπησα ὑμᾶς ἐν τῇ ἐπιστολῇ, οὐ μεταμέλομαι· "],["proiel:20170214:greek-nt:28724","εἰ καὶ μετεμελόμην βλέπω γὰρ ὅτι ἡ ἐπιστολὴ ἐκείνη εἰ καὶ πρὸς ὥραν ἐλύπησεν ὑμᾶς, \u003cspan class=\"citation\"\u003e2COR 7.9\u003c/span\u003e νῦν χαίρω, οὐχ ὅτι ἐλυπήθητε, ἀλλ’ ὅτι ἐλυπήθητε εἰς μετάνοιαν· "],["proiel:20170214:greek-nt:28725","ἐλυπήθητε γὰρ κατὰ θεόν, ἵνα ἐν μηδενὶ ζημιωθῆτε ἐξ ἡμῶν. "],["proiel:20170214:greek-nt:28726","\u003cspan class=\"citation\"\u003e2COR 7.10\u003c/span\u003e ἡ γὰρ κατὰ θεὸν λύπη μετάνοιαν εἰς σωτηρίαν ἀμεταμέλητον ἐργάζεται· "],["proiel:20170214:greek-nt:28727","ἡ δὲ τοῦ κόσμου λύπη θάνατον κατεργάζεται. "],["proiel:20170214:greek-nt:28728","\u003cspan class=\"citation\"\u003e2COR 7.11\u003c/span\u003e ἰδοὺ γὰρ αὐτὸ τοῦτο τὸ κατὰ θεὸν λυπηθῆναι πόσην κατηργάσατο ὑμῖν σπουδήν, ἀλλὰ ἀπολογίαν, ἀλλὰ ἀγανάκτησιν, ἀλλὰ φόβον, ἀλλὰ ἐπιπόθησιν, ἀλλὰ ζῆλον, ἀλλὰ ἐκδίκησιν· "],["proiel:20170214:greek-nt:28729","ἐν παντὶ συνεστήσατε ἑαυτοὺς ἁγνοὺς εἶναι τῷ πράγματι. "],["proiel:20170214:greek-nt:28730","\u003cspan class=\"citation\"\u003e2COR 7.12\u003c/span\u003e ἄρα εἰ καὶ ἔγραψα ὑμῖν, οὐκ ἕνεκεν τοῦ ἀδικήσαντος οὐδὲ ἕνεκεν τοῦ ἀδικηθέντος, ἀλλ’ ἕνεκεν τοῦ φανερωθῆναι τὴν σπουδὴν ὑμῶν τὴν ὑπὲρ ἡμῶν πρὸς ὑμᾶς ἐνώπιον τοῦ θεοῦ. "],["proiel:20170214:greek-nt:28731","\u003cspan class=\"citation\"\u003e2COR 7.13\u003c/span\u003e διὰ τοῦτο παρακεκλήμεθα. "],["proiel:20170214:greek-nt:28732","ἐπὶ δὲ τῇ παρακλήσει ἡμῶν περισσοτέρως μᾶλλον ἐχάρημεν ἐπὶ τῇ χαρᾷ Τίτου, ὅτι ἀναπέπαυται τὸ πνεῦμα αὐτοῦ ἀπὸ πάντων ὑμῶν· "],["proiel:20170214:greek-nt:28733","\u003cspan class=\"citation\"\u003e2COR 7.14\u003c/span\u003e ὅτι εἴ τι αὐτῷ ὑπὲρ ὑμῶν κεκαύχημαι οὐ κατῃσχύνθην, ἀλλ’ ὡς πάντα ἐν ἀληθείᾳ ἐλαλήσαμεν ὑμῖν, οὕτως καὶ ἡ καύχησις ἡμῶν ἐπὶ Τίτου ἀλήθεια ἐγενήθη. "],["proiel:20170214:greek-nt:28734","\u003cspan class=\"citation\"\u003e2COR 7.15\u003c/span\u003e καὶ τὰ σπλάγχνα αὐτοῦ περισσοτέρως εἰς ὑμᾶς ἐστιν ἀναμιμνῃσκομένου τὴν πάντων ὑμῶν ὑπακοήν, ὡς μετὰ φόβου καὶ τρόμου ἐδέξασθε αὐτόν. "],["proiel:20170214:greek-nt:28735","\u003cspan class=\"citation\"\u003e2COR 7.16\u003c/span\u003e χαίρω ὅτι ἐν παντὶ θαρρῶ ἐν ὑμῖν."]]