[["proiel:20170214:greek-nt:49234","\u003cspan class=\"citation\"\u003eACTS 25.9\u003c/span\u003e ὁ Φῆστος δὲ θέλων τοῖς Ἰουδαίοις χάριν καταθέσθαι ἀποκριθεὶς τῷ Παύλῳ εἶπεν, "],["proiel:20170214:greek-nt:49235","θέλεις εἰς Ἱεροσόλυμα ἀναβὰς ἐκεῖ περὶ τούτων κριθῆναι ἐπ’ ἐμοῦ; "],["proiel:20170214:greek-nt:25894","\u003cspan class=\"citation\"\u003eACTS 25.10\u003c/span\u003e εἶπεν δὲ ὁ Παῦλος· "],["proiel:20170214:greek-nt:49236","ἑστὼς ἐπὶ τοῦ βήματος Καίσαρός εἰμι, οὗ με δεῖ κρίνεσθαι. "],["proiel:20170214:greek-nt:25896","Ἰουδαίους οὐδὲν ἠδίκηκα, ὡς καὶ σὺ κάλλιον ἐπιγινώσκεις. "],["proiel:20170214:greek-nt:25897","\u003cspan class=\"citation\"\u003eACTS 25.11\u003c/span\u003e εἰ μὲν οὖν ἀδικῶ καὶ ἄξιον θανάτου πέπραχά τι, οὐ παραιτοῦμαι τὸ ἀποθανεῖν· "],["proiel:20170214:greek-nt:25898","εἰ δὲ οὐδέν ἐστιν ὧν οὗτοι κατηγοροῦσίν μου, οὐδείς με δύναται αὐτοῖς χαρίσασθαι· "],["proiel:20170214:greek-nt:25899","Καίσαρα ἐπικαλοῦμαι. "],["proiel:20170214:greek-nt:49238","\u003cspan class=\"citation\"\u003eACTS 25.12\u003c/span\u003e τότε ὁ Φῆστος συνλαλήσας μετὰ τοῦ συμβουλίου ἀπεκρίθη, "],["proiel:20170214:greek-nt:49239","Καίσαρα ἐπικέκλησαι, "],["proiel:20170214:greek-nt:49240","ἐπὶ Καίσαρα πορεύσῃ. "],["proiel:20170214:greek-nt:25901","\u003cspan class=\"citation\"\u003eACTS 25.13\u003c/span\u003e Ἡμερῶν δὲ διαγενομένων τινῶν Ἀγρίππας ὁ βασιλεὺς καὶ Βερνίκη κατήντησαν εἰς Καισάριαν ἀσπασάμενοι τὸν Φῆστον. "],["proiel:20170214:greek-nt:49241","\u003cspan class=\"citation\"\u003eACTS 25.14\u003c/span\u003e ὡς δὲ πλείους ἡμέρας διέτριβον ἐκεῖ, ὁ Φῆστος τῷ βασιλεῖ ἀνέθετο τὰ κατὰ τὸν Παῦλον λέγων, "],["proiel:20170214:greek-nt:49242","ἀνήρ τίς ἐστιν καταλελειμμένος ὑπὸ Φήλικος δέσμιος, \u003cspan class=\"citation\"\u003eACTS 25.15\u003c/span\u003e περὶ οὗ γενομένου μου εἰς Ἱεροσόλυμα ἐνεφάνισαν οἱ ἀρχιερεῖς καὶ οἱ πρεσβύτεροι τῶν Ἰουδαίων, αἰτούμενοι κατ’ αὐτοῦ καταδίκην· "],["proiel:20170214:greek-nt:25903","\u003cspan class=\"citation\"\u003eACTS 25.16\u003c/span\u003e πρὸς οὓς ἀπεκρίθην ὅτι οὐκ ἔστιν ἔθος Ῥωμαίοις χαρίζεσθαί τινα ἄνθρωπον πρὶν ἢ ὁ κατηγορούμενος κατὰ πρόσωπον ἔχοι τοὺς κατηγόρους τόπον τε ἀπολογίας λάβοι περὶ τοῦ ἐγκλήματος. "],["proiel:20170214:greek-nt:25904","\u003cspan class=\"citation\"\u003eACTS 25.17\u003c/span\u003e συνελθόντων οὖν ἐνθάδε ἀναβολὴν μηδεμίαν ποιησάμενος τῇ ἑξῆς καθίσας ἐπὶ τοῦ βήματος ἐκέλευσα ἀχθῆναι τὸν ἄνδρα· "],["proiel:20170214:greek-nt:49243","\u003cspan class=\"citation\"\u003eACTS 25.18\u003c/span\u003e περὶ οὗ σταθέντες οἱ κατήγοροι οὐδεμίαν αἰτίαν ἔφερον ὧν ἐγὼ ὑπενόουν πονηράν, "],["proiel:20170214:greek-nt:49244","\u003cspan class=\"citation\"\u003eACTS 25.19\u003c/span\u003e ζητήματα δέ τινα περὶ τῆς ἰδίας δεισιδαιμονίας εἶχον πρὸς αὐτὸν καὶ περί τινος Ἰησοῦ τεθνηκότος, ὃν ἔφασκεν ὁ Παῦλος ζῆν. "],["proiel:20170214:greek-nt:25906","\u003cspan class=\"citation\"\u003eACTS 25.20\u003c/span\u003e ἀπορούμενος δὲ ἐγὼ τὴν περὶ τούτων ζήτησιν ἔλεγον εἰ βούλοιτο πορεύεσθαι εἰς Ἱεροσόλυμα καὶ ἐκεῖ κρίνεσθαι περὶ τούτων. "],["proiel:20170214:greek-nt:25907","\u003cspan class=\"citation\"\u003eACTS 25.21\u003c/span\u003e τοῦ δὲ Παύλου ἐπικαλεσαμένου τηρηθῆναι αὐτὸν εἰς τὴν τοῦ Σεβαστοῦ διάγνωσιν, ἐκέλευσα τηρεῖσθαι αὐτὸν ἕως οὗ ἀναπέμψω αὐτὸν πρὸς Καίσαρα. "],["proiel:20170214:greek-nt:49245","\u003cspan class=\"citation\"\u003eACTS 25.22\u003c/span\u003e Ἀγρίππας δὲ πρὸς τὸν Φῆστον, "],["proiel:20170214:greek-nt:49246","ἐβουλόμην καὶ αὐτὸς τοῦ ἀνθρώπου ἀκοῦσαι. "],["proiel:20170214:greek-nt:25909","αὔριον, φησίν, ἀκούσῃ αὐτοῦ. "],["proiel:20170214:greek-nt:25910","\u003cspan class=\"citation\"\u003eACTS 25.23\u003c/span\u003e Τῇ οὖν ἐπαύριον ἐλθόντος τοῦ Ἀγρίππα καὶ τῆς Βερνίκης μετὰ πολλῆς φαντασίας καὶ εἰσελθόντων εἰς τὸ ἀκροατήριον σύν τε χιλιάρχοις καὶ ἀνδράσιν τοῖς κατ’ ἐξοχὴν τῆς πόλεως, καὶ κελεύσαντος τοῦ Φήστου ἤχθη ὁ Παῦλος. "],["proiel:20170214:greek-nt:25911","\u003cspan class=\"citation\"\u003eACTS 25.24\u003c/span\u003e καί φησιν ὁ Φῆστος· "],["proiel:20170214:greek-nt:25912","Ἀγρίππα βασιλεῦ καὶ πάντες οἱ συνπαρόντες ἡμῖν ἄνδρες, θεωρεῖτε τοῦτον περὶ οὗ ἅπαν τὸ πλῆθος τῶν Ἰουδαίων ἐνέτυχόν μοι ἔν τε Ἱεροσολύμοις καὶ ἐνθάδε, βοῶντες μὴ δεῖν αὐτὸν ζῆν μηκέτι. "],["proiel:20170214:greek-nt:49247","\u003cspan class=\"citation\"\u003eACTS 25.25\u003c/span\u003e ἐγὼ δὲ κατελαβόμην μηδὲν ἄξιον αὐτὸν θανάτου πεπραχέναι, "],["proiel:20170214:greek-nt:49248","αὐτοῦ δὲ τούτου ἐπικαλεσαμένου τὸν Σεβαστὸν ἔκρινα πέμπειν. "],["proiel:20170214:greek-nt:25914","\u003cspan class=\"citation\"\u003eACTS 25.26\u003c/span\u003e περὶ οὗ ἀσφαλές τι γράψαι τῷ κυρίῳ οὐκ ἔχω· "],["proiel:20170214:greek-nt:25915","διὸ προήγαγον αὐτὸν ἐφ’ ὑμῶν καὶ μάλιστα ἐπὶ σοῦ, βασιλεῦ Ἀγρίππα, ὅπως τῆς ἀνακρίσεως γενομένης σχῶ τί γράψω· "],["proiel:20170214:greek-nt:25916","\u003cspan class=\"citation\"\u003eACTS 25.27\u003c/span\u003e ἄλογον γάρ μοι δοκεῖ πέμποντα δέσμιον μὴ καὶ τὰς κατ’ αὐτοῦ αἰτίας σημᾶναι."],["proiel:20170214:greek-nt:25917","\u003cspan class=\"citation\"\u003eACTS 26.1\u003c/span\u003e Ἀγρίππας δὲ πρὸς τὸν Παῦλον ἔφη· "],["proiel:20170214:greek-nt:25918","ἐπιτρέπεταί σοι περὶ σεαυτοῦ λέγειν. "],["proiel:20170214:greek-nt:49249","τότε ὁ Παῦλος ἐκτείνας τὴν χεῖρα ἀπελογεῖτο, "],["proiel:20170214:greek-nt:49250","\u003cspan class=\"citation\"\u003eACTS 26.2\u003c/span\u003e περὶ πάντων ὧν ἐγκαλοῦμαι ὑπὸ Ἰουδαίων, βασιλεῦ Ἀγρίππα, ἥγημαι ἐμαυτὸν μακάριον ἐπὶ σοῦ μέλλων σήμερον ἀπολογεῖσθαι, \u003cspan class=\"citation\"\u003eACTS 26.3\u003c/span\u003e μάλιστα γνώστην σε ὄντα πάντων τῶν κατὰ Ἰουδαίους ἐθῶν τε καὶ ζητημάτων· "],["proiel:20170214:greek-nt:25920","διὸ δέομαι μακροθύμως ἀκοῦσαί μου. "],["proiel:20170214:greek-nt:25921","\u003cspan class=\"citation\"\u003eACTS 26.4\u003c/span\u003e τὴν μὲν οὖν βίωσίν μου τὴν ἐκ νεότητος τὴν ἀπ’ ἀρχῆς γενομένην ἐν τῷ ἔθνει μου ἔν τε Ἱεροσολύμοις ἴσασι πάντες οἱ Ἰουδαῖοι, \u003cspan class=\"citation\"\u003eACTS 26.5\u003c/span\u003e προγινώσκοντές με ἄνωθεν, ἐὰν θέλωσι μαρτυρεῖν, ὅτι κατὰ τὴν ἀκριβεστάτην αἵρεσιν τῆς ἡμετέρας θρησκίας ἔζησα Φαρισαῖος. "],["proiel:20170214:greek-nt:25922","\u003cspan class=\"citation\"\u003eACTS 26.6\u003c/span\u003e καὶ νῦν ἐπ’ ἐλπίδι τῆς εἰς τοὺς πατέρας ἡμῶν ἐπαγγελίας γενομένης ὑπὸ τοῦ θεοῦ ἕστηκα κρινόμενος, \u003cspan class=\"citation\"\u003eACTS 26.7\u003c/span\u003e εἰς ἣν τὸ δωδεκάφυλον ἡμῶν ἐν ἐκτενείᾳ νύκτα καὶ ἡμέραν λατρεῦον ἐλπίζει καταντῆσαι· "],["proiel:20170214:greek-nt:25923","περὶ ἧς ἐλπίδος ἐγκαλοῦμαι ὑπὸ Ἰουδαίων, βασιλεῦ. "],["proiel:20170214:greek-nt:25924","\u003cspan class=\"citation\"\u003eACTS 26.8\u003c/span\u003e τί ἄπιστον κρίνεται παρ’ ὑμῖν εἰ ὁ θεὸς νεκροὺς ἐγείρει; "],["proiel:20170214:greek-nt:25925","\u003cspan class=\"citation\"\u003eACTS 26.9\u003c/span\u003e ἐγὼ μὲν οὖν ἔδοξα ἐμαυτῷ πρὸς τὸ ὄνομα Ἰησοῦ τοῦ Ναζωραίου δεῖν πολλὰ ἐναντία πρᾶξαι· "],["proiel:20170214:greek-nt:49251","\u003cspan class=\"citation\"\u003eACTS 26.10\u003c/span\u003e ὃ καὶ ἐποίησα ἐν Ἱεροσολύμοις, "],["proiel:20170214:greek-nt:49252","καὶ πολλούς τε τῶν ἁγίων ἐγὼ ἐν φυλακαῖς κατέκλεισα, τὴν παρὰ τῶν ἀρχιερέων ἐξουσίαν λαβών, "],["proiel:20170214:greek-nt:49253","ἀναιρουμένων τε αὐτῶν κατήνεγκα ψῆφον, \u003cspan class=\"citation\"\u003eACTS 26.11\u003c/span\u003e καὶ κατὰ πάσας τὰς συναγωγὰς πολλάκις τιμωρῶν αὐτοὺς ἠνάγκαζον βλασφημεῖν, "]]