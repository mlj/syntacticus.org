[[69541,"\u003cspan class=\"citation\"\u003eHdt. 4.162.4\u003c/span\u003e ὁ δὲ Εὐέλθων πᾶν μᾶλλον ἢ στρατιήν οἱ ἐδίδου: "],[69542,"ἣ δὲ λαμβάνουσα τὸ διδόμενον καλὸν μὲν ἔφη καὶ τοῦτο εἶναι, κάλλιον δὲ ἐκεῖνο, τὸ δοῦναί οἱ δεομένῃ στρατιήν. "],[69543,"\u003cspan class=\"citation\"\u003eHdt. 4.162.5\u003c/span\u003e τοῦτο ἐπὶ παντὶ γὰρ τῷ διδομένῳ ἔλεγε, "],[81634,"τελευταῖόν οἱ ἐξέπεμψε δῶρον ὁ Εὐέλθων ἄτρακτον χρύσεον καὶ ἠλακάτην, "],[81635,"προσῆν δὲ καὶ εἴριον. "],[69544,"ἐπειπάσης δὲ αὖτις τῆς Φερετίμης τὸαὐτὸ ἔπος, ὁ Εὐέλθων ἔφη τοιούτοισι γυναῖκας δωρέεσθαι ἀλλ’ οὐ στρατιῇ. "],[69545,"\u003cspan class=\"citation\"\u003eHdt. 4.163.1\u003c/span\u003e ὁ δὲ Ἀρκεσίλεως τοῦτον τὸν χρόνον ἐὼν ἐν Σάμῳ συνήγειρε πάντα ἄνδρα ἐπὶ γῆς ἀναδασμῷ: "],[69546,"συλλεγομένου δὲ στρατοῦ πολλοῦ, ἐστάλη ἐς Δελφοὺς Ἀρκεσίλεως χρησόμενος τῷ χρηστηρίῳ περὶ κατόδου. "],[69547,"\u003cspan class=\"citation\"\u003eHdt. 4.163.2\u003c/span\u003e ἡ δὲ Πυθίη οἱ χρᾷ τάδε. "],[69548,"“ἐπὶ μὲν τέσσερας Βᾶττους καὶ Ἀρκεσίλεως τέσσερας, ὀκτὼ ἀνδρῶν γενεάς, διδοῖ ὑμῖν Λοξίης βασιλεύειν Κυρήνης, "],[69549,"\u003cspan class=\"citation\"\u003eHdt. 4.163.3\u003c/span\u003e πλέον μέντοι τούτου οὐδὲ πειρᾶσθαι παραινέει. "],[69550,"σὺ μέντοι ἥσυχος εἶναι κατελθὼν ἐς τὴν σεωυτοῦ. "],[69551,"ἢν δὲ τὴν κάμινον εὕρῃς πλέην ἀμφορέων, μὴ ἐξοπτήσῃς τοὺς ἀμφορέας ἀλλ’ ἀπόπεμπε κατ’ οὖρον: "],[69552,"εἰ δὲ ἐξοπτήσῃς τὴν κάμινον, μὴ ἐσέλθῃς ἐς τὴν ἀμφίρρυτον: "],[69553,"εἰ δὲ μὴ ἀποθανέαι καὶ αὐτὸς καὶ ταῦρος ὁ καλλιστεύων. ” "],[69554,"ταῦτα ἡ Πυθίη Ἀρκεσίλεῳ χρᾷ. "],[69555,"\u003cspan class=\"citation\"\u003eHdt. 4.164.1\u003c/span\u003e ὁ δὲ παραλαβὼν τοὺς ἐκ τῆς Σάμου κατῆλθε ἐς τὴν Κυρήνην, καὶ ἐπικρατήσας τῶν πρηγμάτων τοῦ μαντηίου οὐκ ἐμέμνητο, ἀλλὰ δίκας τοὺς ἀντιστασιώτας αἴτεε τῆς ἑωυτοῦ φυγῆς. "],[69556,"\u003cspan class=\"citation\"\u003eHdt. 4.164.2\u003c/span\u003e τῶν δὲ οἳ μὲν τὸ παράπαν ἐκ τῆς χώρης ἀπαλλάσσοντο, "],[81636,"τοὺς δὲ τινὰς χειρωσάμενος ὁ Ἀρκεσίλεως ἐς Κύπρον ἀπέστειλε ἐπὶ διαφθορῇ. "],[69557,"τούτους μέν νυν Κνίδιοι ἀπενειχθέντας πρὸς τὴν σφετέρην ἐρρύσαντο καὶ ἐς Θήρην ἀπέστειλαν: "],[69558,"ἑτέρους δὲ τινὰς τῶν Κυρηναίων ἐς πύργον μέγαν Ἀγλωμάχου καταφυγόντας ἰδιωτικὸν ὕλην περινήσας ὁ Ἀρκεσίλεως ἐνέπρησε. "],[69559,"\u003cspan class=\"citation\"\u003eHdt. 4.164.3\u003c/span\u003e μαθὼν δὲ ἐπ’ ἐξεργασμένοισι τὸ μαντήιον ἐὸν τοῦτο, ὅτι μιν ἡ Πυθίη οὐκ ἔα εὑρόντα ἐν τῇ καμίνῳ τοὺς ἀμφορέας ἐξοπτῆσαι, ἔργετο ἑκὼν τῆς τῶν Κυρηναίων πόλιος, δειμαίνων τε τὸν κεχρησμένον θάνατον καὶ δοκέων ἀμφίρρυτον τὴν Κυρήνην εἶναι. "],[69560,"\u003cspan class=\"citation\"\u003eHdt. 4.164.4\u003c/span\u003e εἶχε δὲ γυναῖκα συγγενέα ἑωυτοῦ, θυγατέρα δὲ τῶν Βαρκαίων τοῦ βασιλέος, τῷ οὔνομα ἦν Ἀλάζειρ: "],[69561,"παρὰ τοῦτον ἀπικνέεται, καί μιν Βαρκαῖοί τε ἄνδρες καὶ τῶν ἐκ Κυρήνης φυγάδων τινὲς καταμαθόντες ἀγοράζοντα κτείνουσι, πρὸς δὲ καὶ τὸν πενθερὸν αὐτοῦ Ἀλάζειρα. "],[69562,"Ἀρκεσίλεως μέν νυν εἴτε ἑκὼν εἴτε ἀέκων ἁμαρτὼν τοῦ χρησμοῦ ἐξέπλησε μοῖραν τὴν ἑωυτοῦ. "],[69563,"\u003cspan class=\"citation\"\u003eHdt. 4.165.1\u003c/span\u003e ἡ δὲ μήτηρ Φερετίμη, ἕως μὲν ὁ Ἀρκεσίλεως ἐν τῇ Βάρκῃ διαιτᾶτο ἐξεργασμένος ἑωυτῷ κακόν, ἣ δὲ εἶχε αὐτὴ τοῦ παιδὸς τὰ γέρεα ἐν Κυρήνῃ καὶ τὰἄλλα νεμομένη καὶ ἐν βουλῇ παρίζουσα. "],[69564,"\u003cspan class=\"citation\"\u003eHdt. 4.165.2\u003c/span\u003e ἐπείτε δὲ ἔμαθε ἐν τῇ Βάρκῃ ἀποθανόντα οἱ τὸν παῖδα, φεύγουσα οἰχώκεε ἐς Αἴγυπτον. "],[69565,"ἦσαν γάρ οἱ ἐκ τοῦ Ἀρκεσίλεω εὐεργεσίαι ἐς Καμβύσεα τὸν Κύρου πεποιημέναι: "],[69566,"οὗτος γὰρ ἦν ὁ Ἀρκεσίλεως ὃς Κυρήνην Καμβύσῃ ἔδωκε καὶ φόρον ἐτάξατο. "],[69567,"\u003cspan class=\"citation\"\u003eHdt. 4.165.3\u003c/span\u003e ἀπικομένη δὲ ἐς τὴν Αἴγυπτον ἡ Φερετίμη Ἀρυάνδεω ἱκέτις ἵζετο, τιμωρῆσαι ἑωυτῇ κελεύουσα, προισχομένη πρόφασιν ὡς διὰ τὸν μηδισμὸν ὁ παῖς οἱ τέθνηκε. "],[69568,"\u003cspan class=\"citation\"\u003eHdt. 4.166.1\u003c/span\u003e ὁ δὲ Ἀρυάνδης ἦν οὗτος τῆς Αἰγύπτου ὕπαρχος ὑπὸ Καμβύσεω κατεστεώς, ὃς ὑστέρῳ χρόνῳ τούτων παρισούμενος Δαρείῳ διεφθάρη. "],[69569,"πυθόμενος γὰρ καὶ ἰδὼν Δαρεῖον ἐπιθυμέοντα μνημόσυνον ἑωυτοῦ λιπέσθαι τοῦτο τὸ μὴ ἄλλῳ εἴη βασιλέι κατεργασμένον, ἐμιμέετο τοῦτον, ἐς οὗ ἔλαβε τὸν μισθόν. "],[69570,"\u003cspan class=\"citation\"\u003eHdt. 4.166.2\u003c/span\u003e Δαρεῖος μὲν γὰρ χρυσίον καθαρώτατον ἀπεψήσας ἐς τὸ δυνατώτατον νόμισμα ἐκόψατο, "],[81647,"Ἀρυάνδης δὲ ἄρχων Αἰγύπτου ἀργύριον τὸαὐτὸ τοῦτο ἐποίεε, καὶ νῦν ἐστὶ ἀργύριον καθαρώτατον τὸ Ἀρυανδικόν. "],[69571,"μαθὼν δέ μιν Δαρεῖος ταῦτα ποιεῦντα, αἰτίην οἱ ἄλλην ἐπενείκας ὥς οἱ ἐπανίσταιτο, ἀπέκτεινε. "],[69572,"\u003cspan class=\"citation\"\u003eHdt. 4.167.1\u003c/span\u003e τότε δὲ οὗτος ὁ Ἀρυάνδης κατοικτείρας Φερετίμην διδοῖ αὐτῇ στρατὸν τὸν ἐξ Αἰγύπτου ἅπαντα καὶ τὸν πεζὸν καὶ τὸν ναυτικόν: "],[69574,"\u003cspan class=\"citation\"\u003eHdt. 4.167.2\u003c/span\u003e πρὶν δὲ ἢ ἀποστεῖλαι τὴν στρατιήν, ὁ Ἀρυάνδης πέμψας ἐς τὴν Βάρκην κήρυκα ἐπυνθάνετο τίς εἴη ὁ Ἀρκεσίλεων ἀποκτείνας. "],[69575,"οἱ δὲ Βαρκαῖοι αὐτοὶ ὑπεδέκοντο πάντες: "],[69576,"πολλά τε γὰρ καὶ κακὰ πάσχειν ὑπ’ αὐτοῦ. "],[69577,"πυθόμενος δὲ ταῦτα ὁ Ἀρυάνδης οὕτω δὴ τὴν στρατιὴν ἀπέστειλε ἅμα τῇ Φερετίμῃ. "],[69578,"\u003cspan class=\"citation\"\u003eHdt. 4.167.3\u003c/span\u003e αὕτη μέν νυν αἰτίη πρόσχημα τοῦ στόλου ἐγίνετο, "],[81654,"ἀπεπέμπετο δὲ ἡ στρατιή, ὡς ἐμοὶ δοκέειν, ἐπὶ Λιβύης καταστροφῇ. "],[69579,"Λιβύων γὰρ δὴ ἔθνεα πολλὰ καὶ παντοῖα ἐστι, καὶ τὰ μὲν αὐτῶν ὀλίγα βασιλέος ἦν ὑπήκοα, "],[81655,"τὰ δὲ πλέω ἐφρόντιζε Δαρείου οὐδέν. "],[69580,"\u003cspan class=\"citation\"\u003eHdt. 4.168.1\u003c/span\u003e οἰκέουσι δὲ κατὰ τάδε Λίβυες. "],[69581,"ἀπ’ Αἰγύπτου ἀρξάμενοι πρῶτοι Ἀδυρμαχίδαι Λιβύων κατοίκηνται, οἳ νόμοισι μὲν τὰ πλέω Αἰγυπτίοισι χρέωνται, "],[81656,"ἐσθῆτα δὲ φορέουσι οἵην περ οἱ ἄλλοι Λίβυες. "],[69582,"αἱ δὲ γυναῖκες αὐτῶν ψέλιον περὶ ἑκατέρῃ τῶν κνημέων φορέουσι χάλκεον: "],[69583,"τὰς κεφαλὰς δὲ κομῶσαι, τοὺς φθεῖρας ἐπεὰν λάβωσι τοὺς ἑωυτῆς ἑκάστη ἀντιδάκνει καὶ οὕτω ῥίπτει. "],[69584,"\u003cspan class=\"citation\"\u003eHdt. 4.168.2\u003c/span\u003e οὗτοι δὲ μοῦνοι Λιβύων τοῦτο ἐργάζονται, καὶ τῷ βασιλέι μοῦνοι τὰς παρθένους μελλούσας συνοικέειν ἐπιδεικνύουσι. "]]