[["proiel:20180408:greek-nt:29297","\u003cspan class=\"citation\"\u003eGAL 2.21\u003c/span\u003e οὐκ ἀθετῶ τὴν χάριν τοῦ θεοῦ· "],["proiel:20180408:greek-nt:29298","εἰ γὰρ διὰ νόμου δικαιοσύνη, ἄρα Χριστὸς δωρεὰν ἀπέθανεν."],["proiel:20180408:greek-nt:29299","\u003cspan class=\"citation\"\u003eGAL 3.1\u003c/span\u003e Ὦ ἀνόητοι Γαλάται, τίς ὑμᾶς ἐβάσκανεν, οἷς κατ’ ὀφθαλμοὺς Ἰησοῦς Χριστὸς προεγράφη ἐσταυρωμένος; "],["proiel:20180408:greek-nt:49806","\u003cspan class=\"citation\"\u003eGAL 3.2\u003c/span\u003e τοῦτο μόνον θέλω μαθεῖν ἀφ’ ὑμῶν, "],["proiel:20180408:greek-nt:49807","ἐξ ἔργων νόμου τὸ πνεῦμα ἐλάβετε ἢ ἐξ ἀκοῆς πίστεως; "],["proiel:20180408:greek-nt:29301","\u003cspan class=\"citation\"\u003eGAL 3.3\u003c/span\u003e οὕτως ἀνόητοί ἐστε; "],["proiel:20180408:greek-nt:29302","ἐναρξάμενοι πνεύματι νῦν σαρκὶ ἐπιτελεῖσθε; "],["proiel:20180408:greek-nt:29303","\u003cspan class=\"citation\"\u003eGAL 3.4\u003c/span\u003e τοσαῦτα ἐπάθετε εἰκῇ; "],["proiel:20180408:greek-nt:29304","εἴγε καὶ εἰκῇ. "],["proiel:20180408:greek-nt:29305","\u003cspan class=\"citation\"\u003eGAL 3.5\u003c/span\u003e ὁ οὖν ἐπιχορηγῶν ὑμῖν τὸ πνεῦμα καὶ ἐνεργῶν δυνάμεις ἐν ὑμῖν ἐξ ἔργων νόμου ἢ ἐξ ἀκοῆς πίστεως; "],["proiel:20180408:greek-nt:29306","\u003cspan class=\"citation\"\u003eGAL 3.6\u003c/span\u003e καθὼς Ἀβραὰμ ἐπίστευσεν τῷ θεῷ, καὶ ἐλογίσθη αὐτῷ εἰς δικαιοσύνην. "],["proiel:20180408:greek-nt:29307","\u003cspan class=\"citation\"\u003eGAL 3.7\u003c/span\u003e γινώσκετε ἄρα ὅτι οἱ ἐκ πίστεως, οὗτοι υἱοί εἰσιν Ἀβραάμ. "],["proiel:20180408:greek-nt:29308","\u003cspan class=\"citation\"\u003eGAL 3.8\u003c/span\u003e προϊδοῦσα δὲ ἡ γραφὴ ὅτι ἐκ πίστεως δικαιοῖ τὰ ἔθνη ὁ θεὸς προευηγγελίσατο τῷ Ἀβραὰμ ὅτι "],["proiel:20180408:greek-nt:64027","ἐνευλογηθήσονται ἐν σοὶ πάντα τὰ ἔθνη. "],["proiel:20180408:greek-nt:29309","\u003cspan class=\"citation\"\u003eGAL 3.9\u003c/span\u003e ὥστε οἱ ἐκ πίστεως εὐλογοῦνται σὺν τῷ πιστῷ Ἀβραάμ. "],["proiel:20180408:greek-nt:29310","\u003cspan class=\"citation\"\u003eGAL 3.10\u003c/span\u003e ὅσοι γὰρ ἐξ ἔργων νόμου εἰσὶν ὑπὸ κατάραν εἰσίν· "],["proiel:20180408:greek-nt:29311","γέγραπται γὰρ ὅτι ἐπικατάρατος πᾶς ὃς οὐκ ἐμμένει πᾶσιν τοῖς γεγραμμένοις ἐν τῷ βιβλίῳ τοῦ νόμου τοῦ ποιῆσαι αὐτά. "],["proiel:20180408:greek-nt:29312","\u003cspan class=\"citation\"\u003eGAL 3.11\u003c/span\u003e ὅτι δὲ ἐν νόμῳ οὐδεὶς δικαιοῦται παρὰ τῷ θεῷ δῆλον, ὅτι ὁ δίκαιος ἐκ πίστεως ζήσεται· "],["proiel:20180408:greek-nt:29313","\u003cspan class=\"citation\"\u003eGAL 3.12\u003c/span\u003e ὁ δὲ νόμος οὐκ ἔστιν ἐκ πίστεως, ἀλλὰ ὁ ποιήσας αὐτὰ ζήσεται ἐν αὐτοῖς. "],["proiel:20180408:greek-nt:29314","\u003cspan class=\"citation\"\u003eGAL 3.13\u003c/span\u003e Χριστὸς ἡμᾶς ἐξηγόρασεν ἐκ τῆς κατάρας τοῦ νόμου γενόμενος ὑπὲρ ἡμῶν κατάρα, ὅτι γέγραπται, ἐπικατάρατος πᾶς ὁ κρεμάμενος ἐπὶ ξύλου, \u003cspan class=\"citation\"\u003eGAL 3.14\u003c/span\u003e ἵνα εἰς τὰ ἔθνη ἡ εὐλογία τοῦ Ἀβραὰμ γένηται ἐν Χριστῷ Ἰησοῦ, ἵνα τὴν ἐπαγγελίαν τοῦ πνεύματος λάβωμεν διὰ τῆς πίστεως. "],["proiel:20180408:greek-nt:29315","\u003cspan class=\"citation\"\u003eGAL 3.15\u003c/span\u003e Ἀδελφοί, κατὰ ἄνθρωπον λέγω· "],["proiel:20180408:greek-nt:29316","ὅμως ἀνθρώπου κεκυρωμένην διαθήκην οὐδεὶς ἀθετεῖ ἢ ἐπιδιατάσσεται. "],["proiel:20180408:greek-nt:29317","\u003cspan class=\"citation\"\u003eGAL 3.16\u003c/span\u003e τῷ δὲ Ἀβραὰμ ἐρρέθησαν αἱ ἐπαγγελίαι καὶ τῷ σπέρματι αὐτοῦ. "],["proiel:20180408:greek-nt:29318","οὐ λέγει, καὶ τοῖς σπέρμασιν, ὡς ἐπὶ πολλῶν, ἀλλ’ ὡς ἐφ’ ἑνός, καὶ τῷ σπέρματί σου, ὅς ἐστιν Χριστός. "],["proiel:20180408:greek-nt:29319","\u003cspan class=\"citation\"\u003eGAL 3.17\u003c/span\u003e τοῦτο δὲ λέγω· "],["proiel:20180408:greek-nt:29320","διαθήκην προκεκυρωμένην ὑπὸ τοῦ θεοῦ ὁ μετὰ τετρακόσια καὶ τριάκοντα ἔτη γεγονὼς νόμος οὐκ ἀκυροῖ, εἰς τὸ καταργῆσαι τὴν ἐπαγγελίαν. "],["proiel:20180408:greek-nt:29321","\u003cspan class=\"citation\"\u003eGAL 3.18\u003c/span\u003e εἰ γὰρ ἐκ νόμου ἡ κληρονομία, οὐκέτι ἐξ ἐπαγγελίας· "],["proiel:20180408:greek-nt:29322","τῷ δὲ Ἀβραὰμ δι’ ἐπαγγελίας κεχάρισται ὁ θεός. "],["proiel:20180408:greek-nt:29323","\u003cspan class=\"citation\"\u003eGAL 3.19\u003c/span\u003e τί οὖν ὁ νόμος; "],["proiel:20180408:greek-nt:29324","τῶν παραβάσεων χάριν προσετέθη, ἄχρις οὗ ἔλθῃ τὸ σπέρμα ᾧ ἐπήγγελται, διαταγεὶς δι’ ἀγγέλων ἐν χειρὶ μεσίτου. "],["proiel:20180408:greek-nt:49808","\u003cspan class=\"citation\"\u003eGAL 3.20\u003c/span\u003e ὁ δὲ μεσίτης ἑνὸς οὐκ ἔστιν, "],["proiel:20180408:greek-nt:49809","ὁ δὲ θεὸς εἷς ἐστιν. "],["proiel:20180408:greek-nt:29326","\u003cspan class=\"citation\"\u003eGAL 3.21\u003c/span\u003e ὁ οὖν νόμος κατὰ τῶν ἐπαγγελιῶν τοῦ θεοῦ; "],["proiel:20180408:greek-nt:29327","μὴ γένοιτο· "],["proiel:20180408:greek-nt:29328","εἰ γὰρ ἐδόθη νόμος ὁ δυνάμενος ζῳοποιῆσαι, ὄντως ἐκ νόμου ἦν ἂν ἡ δικαιοσύνη· "],["proiel:20180408:greek-nt:29329","\u003cspan class=\"citation\"\u003eGAL 3.22\u003c/span\u003e ἀλλὰ συνέκλεισεν ἡ γραφὴ τὰ πάντα ὑπὸ ἁμαρτίαν ἵνα ἡ ἐπαγγελία ἐκ πίστεως Ἰησοῦ Χριστοῦ δοθῇ τοῖς πιστεύουσιν. "],["proiel:20180408:greek-nt:29330","\u003cspan class=\"citation\"\u003eGAL 3.23\u003c/span\u003e πρὸ τοῦ δὲ ἐλθεῖν τὴν πίστιν ὑπὸ νόμον ἐφρουρούμεθα συνκλειόμενοι εἰς τὴν μέλλουσαν πίστιν ἀποκαλυφθῆναι. "],["proiel:20180408:greek-nt:29331","\u003cspan class=\"citation\"\u003eGAL 3.24\u003c/span\u003e ὥστε ὁ νόμος παιδαγωγὸς ἡμῶν γέγονεν εἰς Χριστόν, ἵνα ἐκ πίστεως δικαιωθῶμεν· "],["proiel:20180408:greek-nt:29332","\u003cspan class=\"citation\"\u003eGAL 3.25\u003c/span\u003e ἐλθούσης δὲ τῆς πίστεως οὐκέτι ὑπὸ παιδαγωγόν ἐσμεν. "],["proiel:20180408:greek-nt:29333","\u003cspan class=\"citation\"\u003eGAL 3.26\u003c/span\u003e πάντες γὰρ υἱοὶ θεοῦ ἐστὲ διὰ τῆς πίστεως ἐν Χριστῷ Ἰησοῦ. "],["proiel:20180408:greek-nt:29334","\u003cspan class=\"citation\"\u003eGAL 3.27\u003c/span\u003e ὅσοι γὰρ εἰς Χριστὸν ἐβαπτίσθητε, Χριστὸν ἐνεδύσασθε. "],["proiel:20180408:greek-nt:49810","\u003cspan class=\"citation\"\u003eGAL 3.28\u003c/span\u003e οὐκ ἔνι Ἰουδαῖος οὐδὲ Ἕλλην, "],["proiel:20180408:greek-nt:49811","οὐκ ἔνι δοῦλος οὐδὲ ἐλεύθερος, "],["proiel:20180408:greek-nt:49812","οὐκ ἔνι ἄρσεν καὶ θῆλυ· "],["proiel:20180408:greek-nt:29336","ἅπαντες γὰρ ὑμεῖς εἷς ἐστὲ ἐν Χριστῷ Ἰησοῦ. "],["proiel:20180408:greek-nt:29337","\u003cspan class=\"citation\"\u003eGAL 3.29\u003c/span\u003e εἰ δὲ ὑμεῖς Χριστοῦ, ἄρα τοῦ Ἀβραὰμ σπέρμα ἐστέ, κατὰ ἐπαγγελίαν κληρονόμοι."],["proiel:20180408:greek-nt:49813","\u003cspan class=\"citation\"\u003eGAL 4.1\u003c/span\u003e Λέγω δέ, "],["proiel:20180408:greek-nt:49814","ἐφ’ ὅσον χρόνον ὁ κληρονόμος νήπιός ἐστιν, οὐδὲν διαφέρει δούλου κύριος πάντων ὤν, \u003cspan class=\"citation\"\u003eGAL 4.2\u003c/span\u003e ἀλλὰ ὑπὸ ἐπιτρόπους ἐστὶν καὶ οἰκονόμους ἄχρι τῆς προθεσμίας τοῦ πατρός. "],["proiel:20180408:greek-nt:29339","\u003cspan class=\"citation\"\u003eGAL 4.3\u003c/span\u003e οὕτως καὶ ἡμεῖς, ὅτε ἦμεν νήπιοι, ὑπὸ τὰ στοιχεῖα τοῦ κόσμου ἤμεθα δεδουλωμένοι· "],["proiel:20180408:greek-nt:29340","\u003cspan class=\"citation\"\u003eGAL 4.4\u003c/span\u003e ὅτε δὲ ἦλθεν τὸ πλήρωμα τοῦ χρόνου, ἐξαπέστειλεν ὁ θεὸς τὸν υἱὸν αὐτοῦ, γενόμενον ἐκ γυναικός, γενόμενον ὑπὸ νόμον, \u003cspan class=\"citation\"\u003eGAL 4.5\u003c/span\u003e ἵνα τοὺς ὑπὸ νόμον ἐξαγοράσῃ, ἵνα τὴν υἱοθεσίαν ἀπολάβωμεν. "],["proiel:20180408:greek-nt:29341","\u003cspan class=\"citation\"\u003eGAL 4.6\u003c/span\u003e ὅτι δέ ἐστε υἱοί, ἐξαπέστειλεν ὁ θεὸς τὸ πνεῦμα τοῦ υἱοῦ αὐτοῦ εἰς τὰς καρδίας ἡμῶν, κρᾶζον· "],["proiel:20180408:greek-nt:29342","Ἀββᾶ ὁ πατήρ. "],["proiel:20180408:greek-nt:29343","\u003cspan class=\"citation\"\u003eGAL 4.7\u003c/span\u003e ὥστε οὐκέτι εἶ δοῦλος ἀλλὰ υἱός· "],["proiel:20180408:greek-nt:29344","εἰ δὲ υἱός, καὶ κληρονόμος διὰ θεοῦ. "],["proiel:20180408:greek-nt:29345","\u003cspan class=\"citation\"\u003eGAL 4.8\u003c/span\u003e Ἀλλὰ τότε μὲν οὐκ εἰδότες θεὸν ἐδουλεύσατε τοῖς φύσει μὴ οὖσιν θεοῖς· "]]