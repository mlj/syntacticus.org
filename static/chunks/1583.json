[["proiel:20180408:greek-nt:30820","\u003cspan class=\"citation\"\u003e2TIM 4.7\u003c/span\u003e τὸν καλὸν ἀγῶνα ἠγώνισμαι, "],["proiel:20180408:greek-nt:64158","τὸν δρόμον τετέλεκα, "],["proiel:20180408:greek-nt:64159","τὴν πίστιν τετήρηκα· "],["proiel:20180408:greek-nt:30821","\u003cspan class=\"citation\"\u003e2TIM 4.8\u003c/span\u003e λοιπὸν ἀπόκειταί μοι ὁ τῆς δικαιοσύνης στέφανος, ὃν ἀποδώσει μοι ὁ κύριος ἐν ἐκείνῃ τῇ ἡμέρᾳ, ὁ δίκαιος κριτής, οὐ μόνον δὲ ἐμοὶ ἀλλὰ καὶ πᾶσι τοῖς ἠγαπηκόσι τὴν ἐπιφάνειαν αὐτοῦ. "],["proiel:20180408:greek-nt:30822","\u003cspan class=\"citation\"\u003e2TIM 4.9\u003c/span\u003e Σπούδασον ἐλθεῖν πρός με ταχέως· "],["proiel:20180408:greek-nt:30823","\u003cspan class=\"citation\"\u003e2TIM 4.10\u003c/span\u003e Δημᾶς γάρ με ἐγκατέλιπεν ἀγαπήσας τὸν νῦν αἰῶνα, καὶ ἐπορεύθη εἰς Θεσσαλονίκην, "],["proiel:20180408:greek-nt:64160","Κρήσκης εἰς Γαλλίαν,  "],["proiel:20180408:greek-nt:64161","Τίτος εἰς Δαλματίαν· "],["proiel:20180408:greek-nt:30824","\u003cspan class=\"citation\"\u003e2TIM 4.11\u003c/span\u003e Λουκᾶς ἐστιν μόνος μετ’ ἐμοῦ. "],["proiel:20180408:greek-nt:49998","Μᾶρκον ἀναλαβὼν ἄγε μετὰ σεαυτοῦ, "],["proiel:20180408:greek-nt:49999","ἔστιν γάρ μοι εὔχρηστος εἰς διακονίαν. "],["proiel:20180408:greek-nt:30826","\u003cspan class=\"citation\"\u003e2TIM 4.12\u003c/span\u003e Τυχικὸν δὲ ἀπέστειλα εἰς Ἔφεσον. "],["proiel:20180408:greek-nt:30827","\u003cspan class=\"citation\"\u003e2TIM 4.13\u003c/span\u003e τὸν φελόνην, ὃν ἀπέλιπον ἐν Τρῳάδι παρὰ Κάρπῳ, ἐρχόμενος φέρε, καὶ τὰ βιβλία, μάλιστα τὰς μεμβράνας. "],["proiel:20180408:greek-nt:30828","\u003cspan class=\"citation\"\u003e2TIM 4.14\u003c/span\u003e Ἀλέξανδρος ὁ χαλκεὺς πολλά μοι κακὰ ἐνεδείξατο· "],["proiel:20180408:greek-nt:30829","ἀποδώσει αὐτῷ ὁ κύριος κατὰ τὰ ἔργα αὐτοῦ· "],["proiel:20180408:greek-nt:50000","\u003cspan class=\"citation\"\u003e2TIM 4.15\u003c/span\u003e ὃν καὶ σὺ φυλάσσου, "],["proiel:20180408:greek-nt:50001","λίαν γὰρ ἀντέστη τοῖς ἡμετέροις λόγοις. "],["proiel:20180408:greek-nt:30831","\u003cspan class=\"citation\"\u003e2TIM 4.16\u003c/span\u003e ἐν τῇ πρώτῃ μου ἀπολογίᾳ οὐδείς μοι παρεγένετο, ἀλλὰ πάντες με ἐγκατέλιπον· "],["proiel:20180408:greek-nt:30832","μὴ αὐτοῖς λογισθείη· "],["proiel:20180408:greek-nt:30833","\u003cspan class=\"citation\"\u003e2TIM 4.17\u003c/span\u003e ὁ δὲ κύριός μοι παρέστη καὶ ἐνεδυνάμωσέν με, ἵνα δι’ ἐμοῦ τὸ κήρυγμα πληροφορηθῇ καὶ ἀκούσωσιν πάντα τὰ ἔθνη, καὶ ἐρύσθην ἐκ στόματος λέοντος. "],["proiel:20180408:greek-nt:30834","\u003cspan class=\"citation\"\u003e2TIM 4.18\u003c/span\u003e ῥύσεταί με ὁ κύριος ἀπὸ παντὸς ἔργου πονηροῦ καὶ σώσει εἰς τὴν βασιλείαν αὐτοῦ τὴν ἐπουράνιον, ᾧ ἡ δόξα εἰς τοὺς αἰῶνας τῶν αἰώνων· "],["proiel:20180408:greek-nt:30835","ἀμήν. "],["proiel:20180408:greek-nt:30836","\u003cspan class=\"citation\"\u003e2TIM 4.19\u003c/span\u003e Ἄσπασαι Πρίσκαν καὶ Ἀκύλαν καὶ τὸν Ὀνησιφόρου οἶκον. "],["proiel:20180408:greek-nt:30837","\u003cspan class=\"citation\"\u003e2TIM 4.20\u003c/span\u003e Ἔραστος ἔμεινεν ἐν Κορίνθῳ, "],["proiel:20180408:greek-nt:64162","Τρόφιμον δὲ ἀπέλιπον ἐν Μιλήτῳ ἀσθενοῦντα. "],["proiel:20180408:greek-nt:30838","\u003cspan class=\"citation\"\u003e2TIM 4.21\u003c/span\u003e σπούδασον πρὸ χειμῶνος ἐλθεῖν. "],["proiel:20180408:greek-nt:30839","ἀσπάζεταί σε Εὔβουλος καὶ Πούδης καὶ Λίνος καὶ Κλαυδία καὶ οἱ ἀδελφοὶ πάντες. "],["proiel:20180408:greek-nt:30840","\u003cspan class=\"citation\"\u003e2TIM 4.22\u003c/span\u003e Ὁ κύριος μετὰ τοῦ πνεύματός σου. "],["proiel:20180408:greek-nt:30841","ἡ χάρις μεθ’ ὑμῶν."],["proiel:20180408:greek-nt:30953","\u003cspan class=\"citation\"\u003eTIT 1.1\u003c/span\u003e Παῦλος δοῦλος θεοῦ, ἀπόστολος δὲ Ἰησοῦ Χριστοῦ κατὰ πίστιν ἐκλεκτῶν θεοῦ καὶ ἐπίγνωσιν ἀληθείας τῆς κατ’ εὐσέβειαν \u003cspan class=\"citation\"\u003eTIT 1.2\u003c/span\u003e ἐπ’ ἐλπίδι ζωῆς αἰωνίου, ἣν ἐπηγγείλατο ὁ ἀψευδὴς θεὸς πρὸ χρόνων αἰωνίων, \u003cspan class=\"citation\"\u003eTIT 1.3\u003c/span\u003e ἐφανέρωσεν δὲ καιροῖς ἰδίοις τὸν λόγον αὐτοῦ ἐν κηρύγματι ὃ ἐπιστεύθην ἐγὼ κατ’ ἐπιταγὴν τοῦ σωτῆρος ἡμῶν θεοῦ, \u003cspan class=\"citation\"\u003eTIT 1.4\u003c/span\u003e Τίτῳ γνησίῳ τέκνῳ κατὰ κοινὴν πίστιν· "],["proiel:20180408:greek-nt:30954","χάρις καὶ εἰρήνη ἀπὸ θεοῦ πατρὸς καὶ Χριστοῦ Ἰησοῦ τοῦ σωτῆρος ἡμῶν. "],["proiel:20180408:greek-nt:30955","\u003cspan class=\"citation\"\u003eTIT 1.5\u003c/span\u003e Τούτου χάριν ἀπέλιπόν σε ἐν Κρήτῃ, ἵνα τὰ λείποντα ἐπιδιορθώσῃ καὶ καταστήσῃς κατὰ πόλιν πρεσβυτέρους, ὡς ἐγώ σοι διεταξάμην, \u003cspan class=\"citation\"\u003eTIT 1.6\u003c/span\u003e εἴ τίς ἐστιν ἀνέγκλητος, μιᾶς γυναικὸς ἀνήρ, τέκνα ἔχων πιστά, μὴ ἐν κατηγορίᾳ ἀσωτίας ἢ ἀνυπότακτα. "],["proiel:20180408:greek-nt:30956","\u003cspan class=\"citation\"\u003eTIT 1.7\u003c/span\u003e δεῖ γὰρ τὸν ἐπίσκοπον ἀνέγκλητον εἶναι ὡς θεοῦ οἰκονόμον, μὴ αὐθάδη, μὴ ὀργίλον, μὴ πάροινον, μὴ πλήκτην, μὴ αἰσχροκερδῆ, \u003cspan class=\"citation\"\u003eTIT 1.8\u003c/span\u003e ἀλλὰ φιλόξενον, φιλάγαθον, σώφρονα, δίκαιον, ὅσιον, ἐγκρατῆ, \u003cspan class=\"citation\"\u003eTIT 1.9\u003c/span\u003e ἀντεχόμενον τοῦ κατὰ τὴν διδαχὴν πιστοῦ λόγου, ἵνα δυνατὸς ᾖ καὶ παρακαλεῖν ἐν τῇ διδασκαλίᾳ τῇ ὑγιαινούσῃ καὶ τοὺς ἀντιλέγοντας ἐλέγχειν. "],["proiel:20180408:greek-nt:30957","\u003cspan class=\"citation\"\u003eTIT 1.10\u003c/span\u003e Εἰσὶν γὰρ πολλοὶ ἀνυπότακτοι, ματαιολόγοι καὶ φρεναπάται, μάλιστα οἱ ἐκ τῆς περιτομῆς, \u003cspan class=\"citation\"\u003eTIT 1.11\u003c/span\u003e οὓς δεῖ ἐπιστομίζειν, οἵτινες ὅλους οἴκους ἀνατρέπουσιν διδάσκοντες ἃ μὴ δεῖ αἰσχροῦ κέρδους χάριν. "],["proiel:20180408:greek-nt:30958","\u003cspan class=\"citation\"\u003eTIT 1.12\u003c/span\u003e εἶπέν τις ἐξ αὐτῶν, ἴδιος αὐτῶν προφήτης, "],["proiel:20180408:greek-nt:64176","Κρῆτες ἀεὶ ψεῦσται, κακὰ θηρία, γαστέρες ἀργαί. "],["proiel:20180408:greek-nt:30959","\u003cspan class=\"citation\"\u003eTIT 1.13\u003c/span\u003e ἡ μαρτυρία αὕτη ἐστὶν ἀληθής. "],["proiel:20180408:greek-nt:30960","δι’ ἣν αἰτίαν ἔλεγχε αὐτοὺς ἀποτόμως, ἵνα ὑγιαίνωσιν ἐν τῇ πίστει, \u003cspan class=\"citation\"\u003eTIT 1.14\u003c/span\u003e μὴ προσέχοντες Ἰουδαϊκοῖς μύθοις καὶ ἐντολαῖς ἀνθρώπων ἀποστρεφομένων τὴν ἀλήθειαν. "],["proiel:20180408:greek-nt:30961","\u003cspan class=\"citation\"\u003eTIT 1.15\u003c/span\u003e πάντα καθαρὰ τοῖς καθαροῖς· "],["proiel:20180408:greek-nt:30962","τοῖς δὲ μεμιαμμένοις καὶ ἀπίστοις οὐδὲν καθαρόν, ἀλλὰ μεμίανται αὐτῶν καὶ ὁ νοῦς καὶ ἡ συνείδησις. "],["proiel:20180408:greek-nt:30963","\u003cspan class=\"citation\"\u003eTIT 1.16\u003c/span\u003e θεὸν ὁμολογοῦσιν εἰδέναι, "],["proiel:20180408:greek-nt:64177","τοῖς δὲ ἔργοις ἀρνοῦνται, βδελυκτοὶ ὄντες καὶ ἀπειθεῖς καὶ πρὸς πᾶν ἔργον ἀγαθὸν ἀδόκιμοι."],["proiel:20180408:greek-nt:30964","\u003cspan class=\"citation\"\u003eTIT 2.1\u003c/span\u003e Σὺ δὲ λάλει ἃ πρέπει τῇ ὑγιαινούσῃ διδασκαλίᾳ. "],["proiel:20180408:greek-nt:30965","\u003cspan class=\"citation\"\u003eTIT 2.2\u003c/span\u003e πρεσβύτας νηφαλίους εἶναι, σεμνούς, σώφρονας, ὑγιαίνοντας τῇ πίστει, τῇ ἀγάπῃ, τῇ ὑπομονῇ. "],["proiel:20180408:greek-nt:30966","\u003cspan class=\"citation\"\u003eTIT 2.3\u003c/span\u003e πρεσβύτιδας ὡσαύτως ἐν καταστήματι ἱεροπρεπεῖς, μὴ διαβόλους μὴ οἴνῳ πολλῷ δεδουλωμένας, καλοδιδασκάλους, \u003cspan class=\"citation\"\u003eTIT 2.4\u003c/span\u003e ἵνα σωφρονίζωσιν τὰς νέας φιλάνδρους εἶναι, φιλοτέκνους, \u003cspan class=\"citation\"\u003eTIT 2.5\u003c/span\u003e σώφρονας, ἁγνάς, οἰκουργούς ἀγαθάς, ὑποτασσομένας τοῖς ἰδίοις ἀνδράσιν, ἵνα μὴ ὁ λόγος τοῦ θεοῦ βλασφημῆται. "]]