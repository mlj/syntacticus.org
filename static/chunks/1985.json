[[40087,"азъ оубо водоѭ кръштаѭ вꙑ. "],[51254,"грѧдетъ же крѣплеи мене. емоуже нѣсмъ достоинъ отрѣшити ремене сапогъ его. "],[51255,"тъ вꙑ крьститъ д҃хмь с҃тꙑмъ и о҃гнемь. \u003cspan class=\"citation\"\u003eMarianus LUKE 3.17\u003c/span\u003e емоуже лопата въ рѫцѣ его. ꙇ потрѣбитъ гоумьно свое҅. ꙇ съберетъ пшеницѫ въ житьницѫ своѭ. а плѣвꙑ съжежетъ огнемь не гашѫштиимь. "],[40090,"\u003cspan class=\"citation\"\u003eMarianus LUKE 3.18\u003c/span\u003e мънога же и ина оутѣшаѩ благовѣстъствоваше къ людемь. ⁘ кⷰ҇ ⁘ "],[40091,"\u003cspan class=\"citation\"\u003eMarianus LUKE 3.19\u003c/span\u003e Ꙇродъ же четврътовластьникъ обличаемъ имъ. о иродиѣдѣ женѣ братра своего. ꙇ о вьсемь зьлѣ еже сътвори иродъ. \u003cspan class=\"citation\"\u003eMarianus LUKE 3.20\u003c/span\u003e приложи и се надъ вьсѣми. ꙇ заклепе иоана въ темьници. ⁘ "],[51256,"\u003cspan class=\"citation\"\u003eMarianus LUKE 3.21\u003c/span\u003e Бꙑстъ же егда кръстишѧ сѧ вьси людье. ꙇ҃соу крьштьшю сѧ и молѧштю сѧ. отвръзе сѧ небо. \u003cspan class=\"citation\"\u003eMarianus LUKE 3.22\u003c/span\u003e ꙇ съниде д҃хъ с҃тꙑи тѣлесънꙑмъ зракомъ. ѣко голѫбь на нь. ꙇ г҃лсъ съ небесе бꙑстъ г҃лѧ. "],[51257,"тꙑ еси с҃нъ мои възлюбленꙑ. "],[51258,"о тебѣ благоволихъ. "],[40093,"\u003cspan class=\"citation\"\u003eMarianus LUKE 3.23\u003c/span\u003e ꙇ тъ бѣ и҃съ ѣко тремъ десѧтемъ лѣтъ начинаѩ. с҃нъ сꙑ ѣко мьнимъ бѣ ⁘ ⁘ ⁘ ꙇосифовъ. ꙇлиевъ. \u003cspan class=\"citation\"\u003eMarianus LUKE 3.24\u003c/span\u003e маттатовъ. ⁘ левьꙉиинъ ⁘ мелхиевъ. ꙇ аннаевъ ⁘ ꙇосифовъ ⁘ \u003cspan class=\"citation\"\u003eMarianus LUKE 3.25\u003c/span\u003e маттатиевъ ⁘ амосовъ ⁘ наоумовъ ⁘ еслимовъ. ⁘ наанꙉеовъ ⁘ \u003cspan class=\"citation\"\u003eMarianus LUKE 3.26\u003c/span\u003e маатовъ ⁘ мататиевъ ⁘ семеоновъ ⁘ ꙇосифовъ ⁘ ꙇюдинъ ⁘ \u003cspan class=\"citation\"\u003eMarianus LUKE 3.27\u003c/span\u003e иоанаевъ ⁘ рисиевъ ⁘ зоровавелевъ ⁘ салатилевъ ⁘ нириевъ ⁘ \u003cspan class=\"citation\"\u003eMarianus LUKE 3.28\u003c/span\u003e мелхиевъ ⁘ адъдиевъ ⁘ касамовъ. алмодановъ. ꙇровъ ⁘ \u003cspan class=\"citation\"\u003eMarianus LUKE 3.29\u003c/span\u003e ꙇосиовъ ⁘ елиезеровъ. ꙇорамовъ ⁘ маттатовъ ⁘ левьꙉиинъ ⁘ \u003cspan class=\"citation\"\u003eMarianus LUKE 3.30\u003c/span\u003e сѵмеоновъ ⁘ ꙇюдовъ ⁘ иосифовъ. ꙇоананевъ ⁘ елиакимовъ ⁘ \u003cspan class=\"citation\"\u003eMarianus LUKE 3.31\u003c/span\u003e мелеанновъ ⁘ маинановъ ⁘ маттатаевъ ⁘ натановъ. давꙑдовъ ⁘ \u003cspan class=\"citation\"\u003eMarianus LUKE 3.32\u003c/span\u003e ꙇесеовъ ⁘ овидовъ ⁘ воозовъ ⁘ салмоновъ ⁘ наасоновъ ⁘ \u003cspan class=\"citation\"\u003eMarianus LUKE 3.33\u003c/span\u003e аминадавовъ ⁘ арамовъ ⁘ ꙇоⷬ҇амовъ ⁘ есромовъ ⁘ фаресовъ ⁘ ꙇюдовъ ⁘ \u003cspan class=\"citation\"\u003eMarianus LUKE 3.34\u003c/span\u003e ꙇѣкѡвовъ ⁘ ꙇсаковъ. авраамовъ. тарань. нахоровъ ⁘ \u003cspan class=\"citation\"\u003eMarianus LUKE 3.35\u003c/span\u003e сероуховъ ⁘ рагавовъ ⁘ фалековъ ⁘ еверовъ ⁘ салань. \u003cspan class=\"citation\"\u003eMarianus LUKE 3.36\u003c/span\u003e каинановъ ⁘ арфаксадовъ ⁘ симовъ ⁘ ноевъ ⁘ ламеховъ ⁘ \u003cspan class=\"citation\"\u003eMarianus LUKE 3.37\u003c/span\u003e матоусаль ⁘ еноховъ ⁘ ꙇаредовъ ⁘ малелеилевъ ⁘ каиновъ ⁘ \u003cspan class=\"citation\"\u003eMarianus LUKE 3.38\u003c/span\u003e еносовъ ⁘ ситовъ ⁘ адамовъ божеꙇ҅ ⁘"],[40094,"\u003cspan class=\"citation\"\u003eMarianus LUKE 4.1\u003c/span\u003e Ꙇ҃съ же исплънь д҃ха с҃та. възврати сѧ отъ иоръдана. ꙇ ведѣаше сѧ д҃хмъ въ поустꙑнѭ. \u003cspan class=\"citation\"\u003eMarianus LUKE 4.2\u003c/span\u003e к҃. дьнии. ꙇскоушаемъ диѣволомъ. ꙇ не ѣстъ ничесоже въ тꙑ дьни ⁘ ꙇ коньчавъшемъ сѧ имъ послѣдь вьзалка. "],[40096,"\u003cspan class=\"citation\"\u003eMarianus LUKE 4.3\u003c/span\u003e ꙇ рече емоу диѣволъ ⁘ "],[40097,"аще с҃нъ еси б҃жии. рьци камению семоу да бѫдетъ хлѣбъ. "],[40098,"\u003cspan class=\"citation\"\u003eMarianus LUKE 4.4\u003c/span\u003e и отъвѣшта и҃с къ немоу г҃лѧ. "],[40099,"писано естъ ѣко не о хлѣбѣ единомь живъ бѫдетъ ч҃къ. нъ о вьсѣкомь г҃лѣ б҃жии. "],[51259,"\u003cspan class=\"citation\"\u003eMarianus LUKE 4.5\u003c/span\u003e ꙇ вьзведе и диѣволъ на горѫ вꙑсокѫ. "],[51260,"показа емоу вьсѣка ц҃срствиѣ въселенꙑѩ вь чѣсѣ врѣменьнѣ. "],[40101,"\u003cspan class=\"citation\"\u003eMarianus LUKE 4.6\u003c/span\u003e ꙇ рече емоу диѣволъ. "],[40102,"тебѣ дамъ власть сиѭ вьсѫ и славѫ ихъ. ѣко мьнѣ прѣдана естъ. ꙇ емоуже аште хоштѫ прѣдамь ѭ. "],[40103,"\u003cspan class=\"citation\"\u003eMarianus LUKE 4.7\u003c/span\u003e тꙑ оубо аште поклониши сѧ прѣдъ мноѭ. бѫдѫтъ тебѣ вьсѣ. "],[51261,"\u003cspan class=\"citation\"\u003eMarianus LUKE 4.8\u003c/span\u003e ꙇ отъвѣштавъ и҃съ рече емоу. "],[51262,"ꙇди за мъноѭ сотоно. "],[40105,"писано естъ. "],[40106,"г҃и б҃оу твоемоу поклониши сѧ. ꙇ томоу единомоу послоужиши. "],[40107,"\u003cspan class=\"citation\"\u003eMarianus LUKE 4.9\u003c/span\u003e ꙇ веде и въ ꙇ҃мъ. ꙇ постави и на крілѣ ц҃рквьнѣемь. ꙇ рече емоу. "],[40108,"аште с҃нъ еси б҃жіи. връзи сѧ отъ сѫдоу низъ. "],[40109,"\u003cspan class=\"citation\"\u003eMarianus LUKE 4.10\u003c/span\u003e писано бо естъ. ѣко а҃нꙉлмъ своимъ заповѣстъ о тебѣ съхранити тѧ. \u003cspan class=\"citation\"\u003eMarianus LUKE 4.11\u003c/span\u003e ꙇ на рѫкахъ възъмѫтъ тѧ. да не о камень прѣтъкнеши ногꙑ твоеѩ. "],[40110,"\u003cspan class=\"citation\"\u003eMarianus LUKE 4.12\u003c/span\u003e ꙇ отъвѣштавъ и҃съ рече емоу. ѣко речено естъ. "],[40111,"не искоусиши г҃а б҃а твоего. "],[40112,"\u003cspan class=\"citation\"\u003eMarianus LUKE 4.13\u003c/span\u003e ꙇ съконьчавъ вьсѣко искоушение диѣволъ. отиде отъ него до врѣмене ⁘ "],[40113,"\u003cspan class=\"citation\"\u003eMarianus LUKE 4.14\u003c/span\u003e ꙇ възврати сѧ ꙇ҃съ. вь силѣ д҃ховънѣи въ галилѣѭ ⁘ "],[40114,"ꙇ вѣсть изиде по вьсеи странѣ о немь. "],[40115,"\u003cspan class=\"citation\"\u003eMarianus LUKE 4.15\u003c/span\u003e ꙇ тоу оучааше на сънъмищихъ ихъ. славимъ вьсѣми ⁘ зⷱ҇ ⁘ "],[40116,"\u003cspan class=\"citation\"\u003eMarianus LUKE 4.16\u003c/span\u003e ꙇ приде въ назаретъ въ немьже бѣ въспитѣнъ. ꙇ въниде по обꙑчаю своемоу. вь день соботънꙑ въ сънъмиште. ꙇ въста чистъ. "],[40117,"\u003cspan class=\"citation\"\u003eMarianus LUKE 4.17\u003c/span\u003e ꙇ въздашѧ емоу кънигꙑ исаиѩ пророка. ꙇ разгънѫвъ кънигꙑ. обрѣте мѣсто идеже бѣ написано. "]]