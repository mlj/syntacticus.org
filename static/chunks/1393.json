[["proiel:20180408:greek-nt:14860","\u003cspan class=\"citation\"\u003eMATT 6.28\u003c/span\u003e καὶ περὶ ἐνδύματος τί μεριμνᾶτε; "],["proiel:20180408:greek-nt:14861","καταμάθετε τὰ κρίνα τοῦ ἀγροῦ πῶς αὐξάνουσιν· "],["proiel:20180408:greek-nt:47718","οὐ κοπιῶσιν "],["proiel:20180408:greek-nt:47719","οὐδὲ νήθουσιν· "],["proiel:20180408:greek-nt:14863","\u003cspan class=\"citation\"\u003eMATT 6.29\u003c/span\u003e λέγω δὲ ὑμῖν ὅτι οὐδὲ Σολομὼν ἐν πάσῃ τῇ δόξῃ αὐτοῦ περιεβάλετο ὡς ἓν τούτων. "],["proiel:20180408:greek-nt:14864","\u003cspan class=\"citation\"\u003eMATT 6.30\u003c/span\u003e εἰ δὲ τὸν χόρτον τοῦ ἀγροῦ σήμερον ὄντα καὶ αὔριον εἰς κλίβανον βαλλόμενον ὁ θεὸς οὕτως ἀμφιέννυσιν, οὐ πολλῷ μᾶλλον ὑμᾶς, ὀλιγόπιστοι; "],["proiel:20180408:greek-nt:14865","\u003cspan class=\"citation\"\u003eMATT 6.31\u003c/span\u003e μὴ οὖν μεριμνήσητε λέγοντες, τί φάγωμεν; ἤ, τί πίωμεν; ἤ, τί περιβαλώμεθα; "],["proiel:20180408:greek-nt:14868","\u003cspan class=\"citation\"\u003eMATT 6.32\u003c/span\u003e πάντα γὰρ ταῦτα τὰ ἔθνη ἐπιζητοῦσιν· "],["proiel:20180408:greek-nt:14869","οἶδεν γὰρ ὁ πατὴρ ὑμῶν ὁ οὐράνιος ὅτι χρῄζετε τούτων ἁπάντων. "],["proiel:20180408:greek-nt:14870","\u003cspan class=\"citation\"\u003eMATT 6.33\u003c/span\u003e ζητεῖτε δὲ πρῶτον τὴν βασιλείαν καὶ τὴν δικαιοσύνην αὐτοῦ, καὶ ταῦτα πάντα προστεθήσεται ὑμῖν. "],["proiel:20180408:greek-nt:47720","\u003cspan class=\"citation\"\u003eMATT 6.34\u003c/span\u003e μὴ οὖν μεριμνήσητε εἰς τὴν αὔριον, "],["proiel:20180408:greek-nt:47721","ἡ γὰρ αὔριον μεριμνήσει ἑαυτῆς· "],["proiel:20180408:greek-nt:14872","ἀρκετὸν τῇ ἡμέρᾳ ἡ κακία αὐτῆς."],["proiel:20180408:greek-nt:14873","\u003cspan class=\"citation\"\u003eMATT 7.1\u003c/span\u003e Μὴ κρίνετε, ἵνα μὴ κριθῆτε. "],["proiel:20180408:greek-nt:14874","\u003cspan class=\"citation\"\u003eMATT 7.2\u003c/span\u003e ἐν ᾧ γὰρ κρίματι κρίνετε κριθήσεσθε, καὶ ἐν ᾧ μέτρῳ μετρεῖτε μετρηθήσεται ὑμῖν. "],["proiel:20180408:greek-nt:47722","\u003cspan class=\"citation\"\u003eMATT 7.3\u003c/span\u003e τί δὲ βλέπεις τὸ κάρφος τὸ ἐν τῷ ὀφθαλμῷ τοῦ ἀδελφοῦ σου, "],["proiel:20180408:greek-nt:47723","τὴν δὲ ἐν τῷ σῷ ὀφθαλμῷ δοκὸν οὐ κατανοεῖς; "],["proiel:20180408:greek-nt:47724","\u003cspan class=\"citation\"\u003eMATT 7.4\u003c/span\u003e ἢ πῶς ἐρεῖς τῷ ἀδελφῷ σου, "],["proiel:20180408:greek-nt:47725","ἄφες "],["proiel:20180408:greek-nt:47726","ἐκβάλω τὸ κάρφος ἐκ τοῦ ὀφθαλμοῦ σου, "],["proiel:20180408:greek-nt:47727","καὶ ἰδοὺ ἡ δοκὸς ἐν τῷ ὀφθαλμῷ σοῦ; "],["proiel:20180408:greek-nt:14877","\u003cspan class=\"citation\"\u003eMATT 7.5\u003c/span\u003e ὑποκριτά, ἔκβαλε πρῶτον ἐκ τοῦ ὀφθαλμοῦ σοῦ τὴν δοκόν, καὶ τότε διαβλέψεις ἐκβαλεῖν τὸ κάρφος ἐκ τοῦ ὀφθαλμοῦ τοῦ ἀδελφοῦ σου. "],["proiel:20180408:greek-nt:14878","\u003cspan class=\"citation\"\u003eMATT 7.6\u003c/span\u003e Μὴ δῶτε τὸ ἅγιον τοῖς κυσίν, μηδὲ βάλητε τοὺς μαργαρίτας ὑμῶν ἔμπροσθεν τῶν χοίρων, μήποτε καταπατήσουσιν αὐτοὺς ἐν τοῖς ποσὶν αὐτῶν καὶ στραφέντες ῥήξωσιν ὑμᾶς. "],["proiel:20180408:greek-nt:14879","\u003cspan class=\"citation\"\u003eMATT 7.7\u003c/span\u003e Αἰτεῖτε, καὶ δοθήσεται ὑμῖν· "],["proiel:20180408:greek-nt:14880","ζητεῖτε, καὶ εὑρήσετε· "],["proiel:20180408:greek-nt:14881","κρούετε, καὶ ἀνοιγήσεται ὑμῖν. "],["proiel:20180408:greek-nt:14882","\u003cspan class=\"citation\"\u003eMATT 7.8\u003c/span\u003e πᾶς γὰρ ὁ αἰτῶν λαμβάνει καὶ ὁ ζητῶν εὑρίσκει καὶ τῷ κρούοντι ἀνοιγήσεται. "],["proiel:20180408:greek-nt:47728","\u003cspan class=\"citation\"\u003eMATT 7.9\u003c/span\u003e ἢ τίς ἐστιν ἐξ ὑμῶν ἄνθρωπος, ὃν αἰτήσει ὁ υἱὸς αὐτοῦ ἄρτον, μὴ λίθον ἐπιδώσει αὐτῷ; "],["proiel:20180408:greek-nt:47730","\u003cspan class=\"citation\"\u003eMATT 7.10\u003c/span\u003e ἢ καὶ ἰχθὺν αἰτήσει, "],["proiel:20180408:greek-nt:47731","μὴ ὄφιν ἐπιδώσει αὐτῷ; "],["proiel:20180408:greek-nt:14885","\u003cspan class=\"citation\"\u003eMATT 7.11\u003c/span\u003e εἰ οὖν ὑμεῖς πονηροὶ ὄντες οἴδατε δόματα ἀγαθὰ διδόναι τοῖς τέκνοις ὑμῶν, πόσῳ μᾶλλον ὁ πατὴρ ὑμῶν ὁ ἐν τοῖς οὐρανοῖς δώσει ἀγαθὰ τοῖς αἰτοῦσιν αὐτόν. "],["proiel:20180408:greek-nt:14886","\u003cspan class=\"citation\"\u003eMATT 7.12\u003c/span\u003e πάντα οὖν ὅσα ἐὰν θέλητε ἵνα ποιῶσιν ὑμῖν οἱ ἄνθρωποι, οὕτως καὶ ὑμεῖς ποιεῖτε αὐτοῖς· "],["proiel:20180408:greek-nt:14887","οὗτος γάρ ἐστιν ὁ νόμος καὶ οἱ προφῆται. "],["proiel:20180408:greek-nt:14888","\u003cspan class=\"citation\"\u003eMATT 7.13\u003c/span\u003e εἰσέλθατε διὰ τῆς στενῆς πύλης· "],["proiel:20180408:greek-nt:14889","ὅτι πλατεῖα καὶ εὐρύχωρος ἡ ὁδὸς ἡ ἀπάγουσα εἰς τὴν ἀπώλειαν, καὶ πολλοί εἰσιν οἱ εἰσερχόμενοι δι’ αὐτῆς· "],["proiel:20180408:greek-nt:14890","\u003cspan class=\"citation\"\u003eMATT 7.14\u003c/span\u003e ὅτι στενὴ καὶ τεθλιμμένη ἡ ὁδὸς ἡ ἀπάγουσα εἰς τὴν ζωήν, καὶ ὀλίγοι εἰσὶν οἱ εὑρίσκοντες αὐτήν. "],["proiel:20180408:greek-nt:47732","\u003cspan class=\"citation\"\u003eMATT 7.15\u003c/span\u003e Προσέχετε ἀπὸ τῶν ψευδοπροφητῶν, οἵτινες ἔρχονται πρὸς ὑμᾶς ἐν ἐνδύμασιν προβάτων, "],["proiel:20180408:greek-nt:47733","ἔσωθεν δέ εἰσιν λύκοι ἅρπαγες. "],["proiel:20180408:greek-nt:14892","\u003cspan class=\"citation\"\u003eMATT 7.16\u003c/span\u003e ἀπὸ τῶν καρπῶν αὐτῶν ἐπιγνώσεσθε αὐτούς. "],["proiel:20180408:greek-nt:14893","μήτι συλλέγουσιν ἀπὸ ἀκανθῶν σταφυλὰς ἢ ἀπὸ τριβόλων σῦκα; "],["proiel:20180408:greek-nt:47734","\u003cspan class=\"citation\"\u003eMATT 7.17\u003c/span\u003e οὕτως πᾶν δένδρον ἀγαθὸν καρποὺς καλοὺς ποιεῖ, "],["proiel:20180408:greek-nt:47735","τὸ δὲ σαπρὸν δένδρον καρποὺς πονηροὺς ποιεῖ· "],["proiel:20180408:greek-nt:14895","\u003cspan class=\"citation\"\u003eMATT 7.18\u003c/span\u003e οὐ δύναται δένδρον ἀγαθὸν καρποὺς πονηροὺς ἐνεγκεῖν, οὐδὲ δένδρον σαπρὸν καρποὺς καλοὺς ἐνεγκεῖν. "],["proiel:20180408:greek-nt:14896","\u003cspan class=\"citation\"\u003eMATT 7.19\u003c/span\u003e πᾶν δένδρον μὴ ποιοῦν καρπὸν καλὸν ἐκκόπτεται καὶ εἰς πῦρ βάλλεται. "],["proiel:20180408:greek-nt:14897","\u003cspan class=\"citation\"\u003eMATT 7.20\u003c/span\u003e ἄραγε ἀπὸ τῶν καρπῶν αὐτῶν ἐπιγνώσεσθε αὐτούς. "],["proiel:20180408:greek-nt:14898","\u003cspan class=\"citation\"\u003eMATT 7.21\u003c/span\u003e Οὐ πᾶς ὁ λέγων μοι, κύριε κύριε, εἰσελεύσεται εἰς τὴν βασιλείαν τῶν οὐρανῶν, ἀλλ’ ὁ ποιῶν τὸ θέλημα τοῦ πατρός μου τοῦ ἐν τοῖς οὐρανοῖς. "],["proiel:20180408:greek-nt:47736","\u003cspan class=\"citation\"\u003eMATT 7.22\u003c/span\u003e πολλοὶ ἐροῦσίν μοι ἐν ἐκείνῃ τῇ ἡμέρᾳ, "],["proiel:20180408:greek-nt:47737","κύριε κύριε, οὐ τῷ σῷ ὀνόματι ἐπροφητεύσαμεν, καὶ τῷ σῷ ὀνόματι δαιμόνια ἐξεβάλομεν, καὶ τῷ σῷ ὀνόματι δυνάμεις πολλὰς ἐποιήσαμεν; "],["proiel:20180408:greek-nt:14900","\u003cspan class=\"citation\"\u003eMATT 7.23\u003c/span\u003e καὶ τότε ὁμολογήσω αὐτοῖς ὅτι  "],["proiel:20180408:greek-nt:62757","οὐδέποτε ἔγνων ὑμᾶς· "],["proiel:20180408:greek-nt:14901","ἀποχωρεῖτε ἀπ’ ἐμοῦ οἱ ἐργαζόμενοι τὴν ἀνομίαν. "],["proiel:20180408:greek-nt:14902","\u003cspan class=\"citation\"\u003eMATT 7.24\u003c/span\u003e Πᾶς οὖν ὅστις ἀκούει μου τοὺς λόγους τούτους καὶ ποιεῖ αὐτοὺς ὁμοιωθήσεται ἀνδρὶ φρονίμῳ, ὅστις ᾠκοδόμησεν αὐτοῦ τὴν οἰκίαν ἐπὶ τὴν πέτραν. "],["proiel:20180408:greek-nt:47738","\u003cspan class=\"citation\"\u003eMATT 7.25\u003c/span\u003e καὶ κατέβη ἡ βροχὴ καὶ ἦλθον οἱ ποταμοὶ καὶ ἔπνευσαν οἱ ἄνεμοι καὶ προσέπεσαν τῇ οἰκίᾳ ἐκείνῃ, καὶ οὐκ ἔπεσεν, "],["proiel:20180408:greek-nt:47739","τεθεμελίωτο γὰρ ἐπὶ τὴν πέτραν. "],["proiel:20180408:greek-nt:14904","\u003cspan class=\"citation\"\u003eMATT 7.26\u003c/span\u003e καὶ πᾶς ὁ ἀκούων μου τοὺς λόγους τούτους καὶ μὴ ποιῶν αὐτοὺς ὁμοιωθήσεται ἀνδρὶ μωρῷ, ὅστις ᾠκοδόμησεν αὐτοῦ τὴν οἰκίαν ἐπὶ τὴν ἄμμον. "],["proiel:20180408:greek-nt:14905","\u003cspan class=\"citation\"\u003eMATT 7.27\u003c/span\u003e καὶ κατέβη ἡ βροχὴ καὶ ἦλθον οἱ ποταμοὶ καὶ ἔπνευσαν οἱ ἄνεμοι καὶ προσέκοψαν τῇ οἰκίᾳ ἐκείνῃ, καὶ ἔπεσεν, καὶ ἦν ἡ πτῶσις αὐτῆς μεγάλη. "]]