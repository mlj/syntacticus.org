[["torot:20180323:suz-lav:210584","пошлем къ глѣбу рекуще. "],["torot:20180323:suz-lav:210585","кнѧзѧ нашго б҃ъ поꙗлъ. "],["torot:20180323:suz-lav:210586","а хочемъ ростиславичю. мстислава. и ꙗрополка. твоею шюрину. "],["torot:20180323:suz-lav:210589","а хрсънаго цѣлованьꙗ забывше. цѣловавше къ юргю кнѧзю на менших дѣтех. на михалцѣ и на братѣ ѥго. и преступивше хесное цѣлованьѥ. посадиша андрѣа. "],["torot:20180323:suz-lav:210594","а меншаꙗ выгнаша. "],["torot:20180323:suz-lav:210595","ни здѣ по андрѣи помѧнуша сѧ. но слушаху дѣдилцѧ и бориса рѧзаньскою послу. "],["torot:20180323:suz-lav:210597","и ѹтвердивше сѧ ст҃ою бц҃ею. послаша ко глѣбови. "],["torot:20180323:suz-lav:210599","тобѣ своꙗ шюрина а наша кнѧзѧ "],["torot:20180323:suz-lav:211385","да се ѹтвердивше сѧ межю собою. послахом к тобѣ послы своꙗ. атъ приставишь к ним своꙗ послы. атъ идуть по кнѧзи наши в русь. "],["torot:20180323:suz-lav:210603","глѣбъ же слышавъ радъ быс. ѡже на него чсть вскладывають. а шюрину же ѥго хотѧть. "],["torot:20180323:suz-lav:210606","и ѹтвердивъше сѧ хрсънымъ цѣлованьем. и ст҃ою бц҃ею. послаша по нею. рекуще "],["torot:20180323:suz-lav:211387","ѡц҃ь ваю добръ былъ коли кнѧжилъ ѹ нас. "],["torot:20180323:suz-lav:210610","а поѣдита к нам кнѧжитъ. "],["torot:20180323:suz-lav:210611","а инѣх не хочемъ. "],["torot:20180323:suz-lav:210612","и приѣхавше сли повѣдаша рѣчь дружиньню. "],["torot:20180323:suz-lav:210613","и сущю ту михалку гюргевичю с нима. ѹ ст҃ослава кнѧзѧ черниговѣ. и рекоста мстиславъ. и ꙗрополкъ. "],["torot:20180323:suz-lav:210617","помози б҃ъ дружинѣ. ѡже не забывають любве ѡц҃а нашго. "],["torot:20180323:suz-lav:210619","и здумавше сами рекоша. "],["torot:20180323:suz-lav:210620","любо лихо. любо добро всѣм намъ "],["torot:20180323:suz-lav:211388","поидемъ вси .д҃. гюргевича .в҃. а ростиславича .в҃. "],["torot:20180323:suz-lav:210624","и ꙗрополкъ ростиславичь. ѹтвердивше сѧ межи собою. давше старѣишиньство михалку. и цѣловавъше крстъ. ѹ епспа черниговьскаго из рукы. и приѣхаста на москву. "],["torot:20180323:suz-lav:210630","и слышавше ростовци негодоваша. "],["torot:20180323:suz-lav:210631","рекоша ꙗрополку. "],["torot:20180323:suz-lav:210632","ты поѣди сѣмо. "],["torot:20180323:suz-lav:210633","а михалку рекоша "],["torot:20180323:suz-lav:211389","пожди мало на москвѣ. "],["torot:20180323:suz-lav:210634","ꙗрополкъ же поѣха ѡтаи брата к дружинѣ переꙗславлю. "],["torot:20180323:suz-lav:210635","михалко же видѣвъ брата ѣхавша. и ѣха володимерю. "],["torot:20180323:suz-lav:210637","а дружина всѧ видѣвше кнѧзѧ ꙗрополка цѣловаша и "],["torot:20180323:suz-lav:211390","ѹтвердивше сѧ крстнымъ цѣлованьемь с ним. ѣхаша к володимерю на михалка. "],["torot:20180323:suz-lav:210639","михалко же затвори сѧ в городѣ. не сущим володимерцем володимери. "],["torot:20180323:suz-lav:210641","ѣхали бо бѧху по повелѣнью ростовець противу кнѧзема. с полторы тысѧчѣ. "],["torot:20180323:suz-lav:210643","и ти тако цѣловаша крстъ. "],["torot:20180323:suz-lav:210644","приѣхаша же со всею силою ростовьскаꙗ землѧ. на михалка к володимерю. "],["torot:20180323:suz-lav:210646","и много зла створиша. "],["torot:20180323:suz-lav:211391","муромцѣ. и рѧзанцѣ приведоша. "],["torot:20180323:suz-lav:210648","и пожгоша ѡколо города. "],["torot:20180323:suz-lav:210649","володимерци бьꙗхут сѧ с города. ст҃ѣи бц҃е помагающим. "],["torot:20180323:suz-lav:210651","и стоꙗша ѡколо города .з҃. недѣль. "],["torot:20180323:suz-lav:210652","И ст҃аꙗ бц҃ѧ избави град свои. "],["torot:20180323:suz-lav:210653","володимерци же не терпѧче глада. рѣша михалку "],["torot:20180323:suz-lav:211392","мири сѧ. а любо кнѧже промышлѧи ѡ собѣ. "],["torot:20180323:suz-lav:210656","ѡн же ѿвѣщавъ реч "],["torot:20180323:suz-lav:211393","прави ѥсте. "],["torot:20180323:suz-lav:210657","ци хотите мене дѣлѧ погыбнути. "],["torot:20180323:suz-lav:210658","поѣха в русь. "],["torot:20180323:suz-lav:210659","и проводиша ѥго володимерци с плачемъ. "],["torot:20180323:suz-lav:210660","и потомъ володимерци ѹтвердивше сѧ с ростиславичема. крстнымь цѣлованьем. ꙗко не створити има в городѣ никакого зла. выдоша съ крсты противу мстиславу и ꙗрополку из города. "],["torot:20180323:suz-lav:210664","и вшедшим в городъ ѹтѣшиста володимерцѣ. "],["torot:20180323:suz-lav:210665","и роздѣливше волость ростовьскую сѣдоста кнѧжитъ. "],["torot:20180323:suz-lav:210666","а ꙗрополка кнѧзѧ посадиша володимерци с радостью. в городѣ володимери на столѣ. въ ст҃ѣи бц҃е весь порѧдъ положше. "],["torot:20180323:suz-lav:210669","не противу же ростиславичема бьꙗхут сѧ володимерци. но не хотѧше покорити сѧ ростовцем. зане молвѧхуть "],["torot:20180323:suz-lav:211394","пожьжемъ и. "],["torot:20180323:suz-lav:210672","пакы ли посадника в немь посадим. "],["torot:20180323:suz-lav:210673","то суть наши холопи каменьници. "],["torot:20180323:suz-lav:210674","потом же ростовци посадиша ѹ собе мстислава ростовѣ на столѣ дѣдни и ѡтни. с радостью великою. "],["torot:20180323:suz-lav:210676","Тоѥж зимы ѡжени сѧ ꙗрополкъ. ростиславичь. кнѧзь володимерьскыи. "],["torot:20180323:suz-lav:210678","пославъ смолиньску поꙗ за сѧ кнѧгыню. всеславлю дочерь кнѧзѧ витепьскаго. "],["torot:20180323:suz-lav:210680","и вѣнча сѧ с нею в володимери ѹ ст҃ое бц҃и. мсцѧ. генвар. въ .г҃. дн҃ь. мѧсопусное недлѣ. во вторк. "],["torot:20180323:suz-lav:210684","В тож лѣт. смолнѧне выгнаша ѿ собе ꙗрополка романовича. "],["torot:20180323:suz-lav:210686","а ростислава мстиславича введоша во смольнескъ кнѧжитъ. "],["torot:20180323:suz-lav:210813","В лѣт. ѕ҃. х҃. п҃д. Сѣдѧщема ростиславичема. в кнѧженьи землѧ ростовьскыꙗ. роздаꙗла бѧста по городомъ посадничьство русьскым дѣдьцкимъ. "],["torot:20180323:suz-lav:210817","ѡни же многу тѧготу людем симъ створиша. продажами и вирами. "],["torot:20180323:suz-lav:210819","а сама кнѧзѧ молода бѧста слушаꙗ болѧръ. "],["torot:20180323:suz-lav:210820","а болѧре ѹчахуть ꙗ на многое имѣньѥ. "],["torot:20180323:suz-lav:210821","и ст҃ое бц҃и володимерьское золото и сребро взѧста первыи дн҃ь. "],["torot:20180323:suz-lav:210822","ключѣ полатнии црк҃вныꙗ ѿꙗста. "],["torot:20180323:suz-lav:211395","и городы еꙗ и дани. что же бѧшеть далъ црк҃ви тои. блж҃ныи кнѧзь андрѣи. "],["torot:20180323:suz-lav:210826","и почаша володимерци молвити. "],["torot:20180323:suz-lav:210827","мы ѥсмы волнаꙗ кнѧзѧ приꙗли к собѣ. и крстъ цѣловали на всемь. "],["torot:20180323:suz-lav:210829","а си ꙗко не свою волость творита. ꙗко не творѧщи сѧ сѣдѣти ѹ нас. "],["torot:20180323:suz-lav:210831","грабита не токмо всю. но и црк҃ви. "],["torot:20180323:suz-lav:210833","промышлѧите братꙗ. "],["torot:20180323:suz-lav:210834","и послаша сѧ к ростовцем. и к суждалцем. ꙗвлѧюще имъ свою ѡбиду. "],["torot:20180323:suz-lav:210837","ѡни же словомъ суще по них. а дѣломъ далече суще. "],["torot:20180323:suz-lav:210839","а болѧре кнѧзю тою держахут сѧ крѣпко. "],["torot:20180323:suz-lav:210840","володимерци же ꙋкрѣпивше сѧ послаша сѧ чернигову по михалка. рекуще "],["torot:20180323:suz-lav:211396","ты еси старѣе в братьи своеи "],["torot:20180323:suz-lav:211397","поиди володимерю. "],["torot:20180323:suz-lav:210842","аще что замыслѧть на нас ростовци. и суждалци про тѧ. то како ны с ними б҃ъ дасть и ст҃аꙗ бц҃ѧ. "],["torot:20180323:suz-lav:210845","и се быс новое чюдо ст҃ое бц҃и. "],["torot:20180323:suz-lav:210846","пришедшю бо михалку с братом всеволодомь. и с володимером ст҃ославичемь. идущимъ к москвѣ. володимерци выѣхаша противу. "],["torot:20180323:suz-lav:210850","слыша же мстиславъ. и ꙗрополкъ. и здумаста с дружиною своѥю. "],["torot:20180323:suz-lav:210853","повелѣша ꙗрополку ити противу с полкомъ своим. ѹсрѣтше и бити сѧ с нимь не пустѧще и сѣмо володимерю. "],["torot:20180323:suz-lav:210855","и бж҃ьимь промыслом минуста сѧ в лѣсѣхъ. "],["torot:20180323:suz-lav:210856","михалко с москвы поѣха володимерю. "],["torot:20180323:suz-lav:210857","а ꙗрополкъ инѣмъ путемъ ѣха на москву. "],["torot:20180323:suz-lav:210858","приде же вѣсть ко мьстиславу ѿ ꙗрополка. "],["torot:20180323:suz-lav:210859","михалко ес немощенъ "],["torot:20180323:suz-lav:211398","несут ѥго на носилѣхъ. "],["torot:20180323:suz-lav:210860","а с ним дружины мало. "],["torot:20180323:suz-lav:210861","а ꙗзъ по немь иду ѥмлѧ задъ дружины ѥго. "],["torot:20180323:suz-lav:210862","а поиди брате вборзѣ противу ѥму. "],["torot:20180323:suz-lav:210863","атъ не внидеть в володимерь. "],["torot:20180323:suz-lav:210864","си же вѣсть приде ѥму в субту. "],["torot:20180323:suz-lav:210865","и ꙗви дружинѣ. "],["torot:20180323:suz-lav:210866","заѹтра поѣха изъ суждалѧ борзо ꙗкож и на заꙗць. дружинѣ постигающи ѥго. "],["torot:20180323:suz-lav:210868","михалку недоѣхавше володимерѧ за .е҃. верстъ. срѣте и мстиславъ с своѥю дружиною изънезапа. "]]