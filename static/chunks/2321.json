[[194615,"бл҃гсвление ѿ митрофолита ризъкого. ко своему милому. сн҃ови кнѧзю великому феѡдору. и къ его дѣтемъ. и ко вл҃адчѣ. и къ намѣстьнику. и ко всемъ боѧромъ. "],[194622,"то буди тобе ведомо. про тую жѧлобу. что витьблѧне жалобили сѧ на рижѧны. чимь то хотели ѡправити сѧ противу гѣлмика. "],[194626,"и ихъ слово таково. "],[194627,"хотели сѧ темь словомь ѡправити и рекли такъ предъ кнѧземь брѧньскымь "],[194687,"выехали н҃ть. мужь изъ ригы и оубили чоловека. и оузѧли ꙇ҃ть. бѣрковъсковъ воскѵ "],[194689,"и ныне ѧ митрофолитъ тако молвю. как то витьблѧне неправдою. жалобили сѧ на рижаны. "],[194633,"и ныне то есть мнѣ ведомо. аже рижѧне суть в томь невиновати. "],[194635,"и ныне ѧ тому дивлю сѧ. аже твои намѣстьникъ слушаеть всѧкого чл҃овка слова. "],[194637,"а та правда есть промѣжи васъ и насъ. "],[194638,"кдѣ сѧ тѧжѧ почнеть ту концѧти. "],[194639,"и ныне ѧ молю сѧ вамъ. как то мозите стоѧти оу тои правдѣ. и оу крс҃тномь человании. "],[194642,"аже иметь жѧлобити сѧ васъ кто на рижѧны. или гѣлмико или кто иныи. и вышлите к намъ. "],[194645,"а мы правдоу дамы по б҃ожьи правдѣ. "]]