[[45099,"þu is sunus meins sa liuba, in þuzei waila galeikaida. "],[45100,"\u003cspan class=\"citation\"\u003eLUKE 3.23\u003c/span\u003e jah silba was Iesus swe jere þrije tigiwe uf gakunþai, swaei sunus munds was Iosefis, sunaus Heleis, \u003cspan class=\"citation\"\u003eLUKE 3.24\u003c/span\u003e sunaus Matþatis, sunaus Laiwweis, sunaus Mailkeis, sunaus Jannins, sunaus Iosefis, \u003cspan class=\"citation\"\u003eLUKE 3.25\u003c/span\u003e sunaus Mattaþiwis, sunaus Ammons, sunaus Naumis, sunaus Aizleimis, sunaus Naggais, \u003cspan class=\"citation\"\u003eLUKE 3.26\u003c/span\u003e sunaus Mahaþis, sunaus Mattaþiaus, sunaus Saimaieinis, sunaus Iosefis, sunaus Iodins, \u003cspan class=\"citation\"\u003eLUKE 3.27\u003c/span\u003e sunaus Iohannins, sunaus Resins, sunaus Zauraubabilis, sunaus Salaþielis, sunaus Nerins, \u003cspan class=\"citation\"\u003eLUKE 3.28\u003c/span\u003e sunaus Mailkeins, sunaus Addeins, sunaus Kosamis, sunaus Airmodamis, sunaus Heris, \u003cspan class=\"citation\"\u003eLUKE 3.29\u003c/span\u003e sunaus Iosezis, sunaus Aileiaizairis, sunaus Ioreimis, sunaus Mattaþanis, sunaus Laiwweis, \u003cspan class=\"citation\"\u003eLUKE 3.30\u003c/span\u003e sunaus Swmaions, sunaus Iudins, sunaus Iosefis, sunaus Iohannins, sunaus Aileiakeimis, \u003cspan class=\"citation\"\u003eLUKE 3.31\u003c/span\u003e sunaus Mailaianis, sunaus Maeinanis, sunaus Mattaþanis, sunaus Naþanis, sunaus Daweidis, \u003cspan class=\"citation\"\u003eLUKE 3.32\u003c/span\u003e sunaus Iaissaizis, sunaus Obeidis, sunaus Bauauzis, sunaus Salmonis, sunaus Nahassonis, \u003cspan class=\"citation\"\u003eLUKE 3.33\u003c/span\u003e sunaus Ameinadabis, sunaus Aramis, sunaus Aizoris, sunaus Faraizis, sunaus Iudins, \u003cspan class=\"citation\"\u003eLUKE 3.34\u003c/span\u003e sunaus Iakobis, sunaus Isakis, sunaus Abrahamis, sunaus Þarins, sunaus Nakoris, \u003cspan class=\"citation\"\u003eLUKE 3.35\u003c/span\u003e sunaus Sairokis, sunaus Ragawis, sunaus Falaigis, sunaus Aibairis, sunaus Salamis, \u003cspan class=\"citation\"\u003eLUKE 3.36\u003c/span\u003e sunaus Kaeinanis, sunaus Arfaksadis, sunaus Semis, sunaus Nauelis, sunaus Lamaikis, \u003cspan class=\"citation\"\u003eLUKE 3.37\u003c/span\u003e sunaus Maþusalis, sunaus Ainokis, sunaus Iaredis, sunaus Malailaielis, sunaus Kaeinanis, \u003cspan class=\"citation\"\u003eLUKE 3.38\u003c/span\u003e sunaus Ainosis, sunaus Sedis, sunaus Adamis, sunaus gudis."],[45101,"\u003cspan class=\"citation\"\u003eLUKE 4.1\u003c/span\u003e Iþ Iesus, ahmins weihis fulls, gawandida sik fram Iaurdanau jah tauhans was in ahmin in auþidai \u003cspan class=\"citation\"\u003eLUKE 4.2\u003c/span\u003e dage fidwor tiguns, fraisans fram diabulau. "],[45102,"jah ni matida waiht in dagam jainaim, jah at ustauhanaim þaim dagam, biþe gredags warþ. "],[45103,"\u003cspan class=\"citation\"\u003eLUKE 4.3\u003c/span\u003e jah qaþ du imma diabulus: "],[45104,"jabai sunaus sijais gudis, qiþ þamma staina ei wairþai hlaibs. "],[45105,"\u003cspan class=\"citation\"\u003eLUKE 4.4\u003c/span\u003e jah andhof Iesus wiþra ina qiþands: "],[52361,"gamelid ist þatei "],[52362,"ni bi hlaib ainana libaid manna, ak bi all waurde gudis. "],[45107,"\u003cspan class=\"citation\"\u003eLUKE 4.5\u003c/span\u003e jah ustiuhands ina diabulaus ana fairguni hauhata, ataugida imma allans þiudinassuns þis midjungardis in stika melis. "],[45108,"\u003cspan class=\"citation\"\u003eLUKE 4.6\u003c/span\u003e jah qaþ du imma sa diabulus: "],[45109,"þus giba þata waldufni þize allata jah wulþu ize, unte mis atgiban ist, jah þisƕammeh þei wiljau, giba þata. "],[45110,"\u003cspan class=\"citation\"\u003eLUKE 4.7\u003c/span\u003e þu nu jabai inweitis mik in andwairþja meinamma, wairþiþ þein all. "],[45111,"\u003cspan class=\"citation\"\u003eLUKE 4.8\u003c/span\u003e jah andhafjands imma Iesus qaþ: "],[52363,"gamelid ist, "],[52364,"fraujan guþ þeinana inweitais jah imma ainamma fullafahjais. "],[45113,"\u003cspan class=\"citation\"\u003eLUKE 4.9\u003c/span\u003e þaþroh gatauh ina in Iairusalem jah gasatida ina ana giblin alhs jah qaþ du imma: "],[45114,"jabai sunus sijais gudis, wairp þuk þaþro dalaþ; "],[45115,"\u003cspan class=\"citation\"\u003eLUKE 4.10\u003c/span\u003e gamelid ist auk þatei aggilum seinaim anabiudiþ bi þuk du gafastan þuk, \u003cspan class=\"citation\"\u003eLUKE 4.11\u003c/span\u003e jah þatei ana handum þuk ufhaband, ei ƕan ni gastagqjais bi staina fotu þeinana. "],[45116,"\u003cspan class=\"citation\"\u003eLUKE 4.12\u003c/span\u003e jah andhafjands qaþ imma Iesus þatei qiþan ist: "],[45117,"ni fraisais fraujan guþ þeinana. "],[45118,"\u003cspan class=\"citation\"\u003eLUKE 4.13\u003c/span\u003e jah ustiuhands all fraistobnjo diabulus, afstoþ fairra imma und mel. "],[45119,"\u003cspan class=\"citation\"\u003eLUKE 4.14\u003c/span\u003e jah gawandida sik Iesus in mahtai ahmins in Galeilaian, jah meriþa urrann and all gawi bisitande bi ina. "],[45120,"\u003cspan class=\"citation\"\u003eLUKE 4.15\u003c/span\u003e jah is laisida in gaqumþim ize, mikilids fram allaim. "],[45121,"\u003cspan class=\"citation\"\u003eLUKE 4.16\u003c/span\u003e jah qam in Nazaraiþ, þarei was fodiþs, jah galaiþ inn bi biuhtja seinamma in daga sabbato in swnagogein jah usstoþ siggwan bokos. "],[45122,"\u003cspan class=\"citation\"\u003eLUKE 4.17\u003c/span\u003e jah atgibanos wesun imma bokos Eisaeiins praufetus, jah uslukands þos bokos bigat stad, þarei was gamelid: "],[52365,"\u003cspan class=\"citation\"\u003eLUKE 4.18\u003c/span\u003e ahma fraujins ana mis, in þizei gasalboda mik du wailamerjan unledaim, "]]