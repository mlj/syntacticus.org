[[51590,"слꙑшите чъто сѫдии неправедънꙑ г҃лтъ. "],[41082,"\u003cspan class=\"citation\"\u003eMarianus LUKE 18.7\u003c/span\u003e а б҃ъ не иматъ ли сътворити мьсти. ꙇзбъранꙑхъ своихъ. въпиѭштиихъ къ немоу день и нощь. и тръпитъ на нихъ. "],[41083,"\u003cspan class=\"citation\"\u003eMarianus LUKE 18.8\u003c/span\u003e г҃лѭ вамъ. ѣко сътворитъ месть ихъ въ скорѣ ⁘ кⷰ҇ ⁘ "],[41084,"обаче с҃нъ ч҃лвчьскꙑ пришедъ оубо обрѧштетъ ли вѣрѫ на земи. "],[41085,"\u003cspan class=\"citation\"\u003eMarianus LUKE 18.9\u003c/span\u003e рече же и къ единѣмь надѣѭштемъ сѧ на сѧ. ѣко сѫтъ праведъници. и оуничъжаѭщемъ прочѧѩ притъчѫ сиѭ ⁘ "],[41086,"\u003cspan class=\"citation\"\u003eMarianus LUKE 18.10\u003c/span\u003e Ч҃лвка дъва вънидете въ ц҃рквъ помолитъ сѧ. "],[58490,"единъ фарисѣи а дроугꙑ мꙑтарь. "],[41087,"\u003cspan class=\"citation\"\u003eMarianus LUKE 18.11\u003c/span\u003e фарисѣи ставъ вь себѣ молѣаше сѧ. "],[41088,"б҃же хвалѫ тебѣ въздаѭ. ѣко нѣсмъ ѣко и прочии ч҃лвци. хꙑщьници неправедьници. прѣлюбодѣи. ли ѣко сь мꙑтарь. "],[51591,"\u003cspan class=\"citation\"\u003eMarianus LUKE 18.12\u003c/span\u003e поштѫ сѧ дъва кратꙑ въ соботѫ. "],[51592,"десѧтинѫ даѭ вьсего елико притѧжѭ. "],[41090,"\u003cspan class=\"citation\"\u003eMarianus LUKE 18.13\u003c/span\u003e а мꙑтарь из далече стоѩ. не хотѣаше ни очию възвести на небо. "],[51593,"нъ биѣаше пръси своѩ г҃лѧ. "],[51594,"б҃же милостивъ бѫди мьнѣ грѣшъникоу. "],[51595,"\u003cspan class=\"citation\"\u003eMarianus LUKE 18.14\u003c/span\u003e г҃лѭ вамъ. "],[51596,"съниде сь оправъданъ въ домъ свои. паче оного. "],[41093,"ѣко вьсѣкъ възносѧи сѧ съмѣритъ сѧ. и съмѣрѣѩи сѧ възнесетъ сѧ ⁘ кⷰ҇ ⁘ "],[41094,"\u003cspan class=\"citation\"\u003eMarianus LUKE 18.15\u003c/span\u003e Приношаахѫ же къ немоу и младенъцѧ. да би сѧ ихъ коснѫлъ. "],[41095,"видѣвъше же оученици прѣштаахѫ имъ. "],[51597,"\u003cspan class=\"citation\"\u003eMarianus LUKE 18.16\u003c/span\u003e ꙇ҃с же призъва ѩ г҃лѧ. "],[41097,"не дѣите дѣтии приходити къ мьнѣ. и не браните имъ. "],[41098,"таковꙑхъ бо естъ ц҃срствие б҃жие. "],[51599,"\u003cspan class=\"citation\"\u003eMarianus LUKE 18.17\u003c/span\u003e аминь г҃лѭ вамъ. "],[51600,"иже аште не приметъ ц҃срствиѣ б҃жиѣ ѣко отрочѧ. не иматъ вънити въ не. ⁘ неⷣ҇. и҃ѕ҃ ⁘ "],[41100,"\u003cspan class=\"citation\"\u003eMarianus LUKE 18.18\u003c/span\u003e Ꙇ въпроси и единъ кънѧѕь г҃лѧ. "],[58493,"оучителю благꙑ чъто сътворь животъ вѣчънꙑ наслѣдъствоуѭ. "],[51601,"\u003cspan class=\"citation\"\u003eMarianus LUKE 18.19\u003c/span\u003e рече же емоу и҃съ "],[51602,"чъто мѧ г҃леши блага. "],[41103,"никтоже е благъ тъкъмо единъ б҃ъ. "],[51603,"\u003cspan class=\"citation\"\u003eMarianus LUKE 18.20\u003c/span\u003e заповѣди вѣси "],[51604,"не оуби "],[51605,"не прѣлюбъ сътвори. "],[51606,"не оукради. "],[51607,"не лъжь съвѣдѣтель бѫди. "],[51608,"чьти отъца твоего и матерь твоѭ. "],[51609,"\u003cspan class=\"citation\"\u003eMarianus LUKE 18.21\u003c/span\u003e онъ же рече "],[51610,"вьсѣ си съхранихъ изь юности моеѩ. "],[41107,"\u003cspan class=\"citation\"\u003eMarianus LUKE 18.22\u003c/span\u003e слꙑшавъ же се и҃съ рече емоу. "],[41108,"еще единого не доконьчалъ еси. "],[41109,"въсѣ елико имаши продаждъ и раздаи нищиимъ. и имѣти имаши съкровиште на небесе. ꙇ грѧди по мьнѣ. "],[51611,"\u003cspan class=\"citation\"\u003eMarianus LUKE 18.23\u003c/span\u003e онъ же слꙑшавъ се прискръбенъ бꙑстъ. "],[51612,"бѣ бо богатъ ѕѣло. "],[41111,"\u003cspan class=\"citation\"\u003eMarianus LUKE 18.24\u003c/span\u003e видѣвъ же и҃съ прискръбенъ бꙑвъшъ рече. "],[41112,"како не оудобь имѫштеи бгатъство. въ ц҃срствие б҃жие вънидѫтъ. "],[41113,"\u003cspan class=\"citation\"\u003eMarianus LUKE 18.25\u003c/span\u003e оудобѣе бо естъ вельбѫдоу сквозѣ игьлинѣ оуши проити. неже богатоу въ ц҃срствие. вьнити. "],[41114,"\u003cspan class=\"citation\"\u003eMarianus LUKE 18.26\u003c/span\u003e рѣшѧ же слꙑшавъшеи. "],[41115,"то кто можетъ с҃пснъ бꙑти. "],[51613,"\u003cspan class=\"citation\"\u003eMarianus LUKE 18.27\u003c/span\u003e онъ же рече "],[51614,"не възможънаа отъ ч҃лвкъ. възможъна отъ б҃а сѫтъ ⁘ кⷰ҇ ⁘ "],[51615,"\u003cspan class=\"citation\"\u003eMarianus LUKE 18.28\u003c/span\u003e Рече же петръ "],[51616,"се мꙑ оставихомъ въсѣ. "],[41119,"ꙇ по тебѣ идомъ. "],[51617,"\u003cspan class=\"citation\"\u003eMarianus LUKE 18.29\u003c/span\u003e онъ же рече имъ "],[51618,"аминь г҃лѭ вамъ. ѣко никтоже естъ. ꙇже оставитъ домъ ли родителѧ. ли братриѭ ли женѫ. ли чѧда. ц҃срствиѣ б҃жиѣ ради. \u003cspan class=\"citation\"\u003eMarianus LUKE 18.30\u003c/span\u003e ꙇже не вьсприиметъ мъножицеѭ вь врѣмѧ се. и въ вѣкъ грѧдѫштии животъ вѣчънꙑ. "],[41123,"\u003cspan class=\"citation\"\u003eMarianus LUKE 18.31\u003c/span\u003e Поимъ же оба на десѧте рече къ нимъ. "],[41124,"се въсходимъ въ и҃мъ. и съконьчаѭтъ сѧ вьсѣ писана п҃ркꙑ. о с҃нѣ ч҃л҃вѣчсцѣмь. "],[41125,"\u003cspan class=\"citation\"\u003eMarianus LUKE 18.32\u003c/span\u003e прѣдадѧтъ бо и ѩзꙑкмъ. и порѫгаѭтъ сѧ емоу. и досадѧтъ емоу и заплюѭтъ і. \u003cspan class=\"citation\"\u003eMarianus LUKE 18.33\u003c/span\u003e и бивъше оубиѭтъ і. ꙇ҅ трети день вьскрьснетъ. "],[41126,"\u003cspan class=\"citation\"\u003eMarianus LUKE 18.34\u003c/span\u003e ꙇ ти ничесоже отъ сихъ не разоумѣшѧ. ꙇ бѣ г҃лось съкръвенъ отъ нихъ. ꙇ не разоумѣахѫ г҃лмꙑхъ ⁘ "],[41127,"\u003cspan class=\"citation\"\u003eMarianus LUKE 18.35\u003c/span\u003e Бꙑстъ же егда приближи сѧ и҃съ въ ерихѫ. слѣпецъ етеръ сѣдѣаше при пѫти просѧ. "],[51619,"\u003cspan class=\"citation\"\u003eMarianus LUKE 18.36\u003c/span\u003e слꙑшавъ же народъ мимо ходѧшть. въпрашааше "],[51620,"что оубо естъ се. "],[41129,"\u003cspan class=\"citation\"\u003eMarianus LUKE 18.37\u003c/span\u003e повѣдѣшѧ же емоу ѣко и҃съ назарѣнинъ мимоходитъ. "],[51621,"\u003cspan class=\"citation\"\u003eMarianus LUKE 18.38\u003c/span\u003e ꙇ възъпи г҃лѧ "],[51622,"и҃се с҃не д҃вдвъ помилоуи мѧ. "],[41131,"\u003cspan class=\"citation\"\u003eMarianus LUKE 18.39\u003c/span\u003e ꙇ прѣдь идѫштеи прѣштаахѫ емоу. да оумлъчитъ. "],[51623,"онъ же паче ѕѣло въпиѣше г҃лѧ. "],[51624,"с҃не д҃авдвъ помилоуи мѧ. "],[41134,"\u003cspan class=\"citation\"\u003eMarianus LUKE 18.40\u003c/span\u003e ставъ же и҃съ повелѣ привести и къ себѣ. "],[41135,"приближьшю же сѧ емоу къ немоу. въпроси и г҃лѧ. "],[41136,"\u003cspan class=\"citation\"\u003eMarianus LUKE 18.41\u003c/span\u003e что хощеши да ти сътворѭ. "],[51625,"онъ же рече "],[51626,"г҃и да прозьрѭ. "],[51627,"\u003cspan class=\"citation\"\u003eMarianus LUKE 18.42\u003c/span\u003e и҃с же рече емоу "],[51628,"прозьри "],[51629,"вѣра твоѣ съп҃с тѧ. "],[41139,"\u003cspan class=\"citation\"\u003eMarianus LUKE 18.43\u003c/span\u003e и абие прозьрѣ. ꙇ вь слѣдъ его грѧдѣаше славѧ б҃а. "]]