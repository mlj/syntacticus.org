[["proiel:20180408:gothic-nt:43670","ik qaþ, guda sijuþ? "],["proiel:20180408:gothic-nt:43671","\u003cspan class=\"citation\"\u003eJOHN 10.35\u003c/span\u003e jabai jainans qaþ guda, du þaimei waurd gudis warþ, jah ni maht ist gatairan þata gamelido; \u003cspan class=\"citation\"\u003eJOHN 10.36\u003c/span\u003e þanei atta gaweihaida jah insandida in þana fairƕu, jus qiþiþ þatei wajamerjau, unte qaþ: sunus gudis im? "],["proiel:20180408:gothic-nt:43674","\u003cspan class=\"citation\"\u003eJOHN 10.37\u003c/span\u003e niba taujau waurstwa attins meinis, ni galaubeiþ mis; "],["proiel:20180408:gothic-nt:43675","\u003cspan class=\"citation\"\u003eJOHN 10.38\u003c/span\u003e iþ jabai taujau, niba mis galaubjaiþ, þaim waurstwam galaubjaiþ, ei ufkunnaiþ jah galaubjaiþ þatei in mis atta jah ik in imma. "],["proiel:20180408:gothic-nt:43676","\u003cspan class=\"citation\"\u003eJOHN 10.39\u003c/span\u003e sokidedun ina aftra gafahan, jah usiddja us handum ize. "],["proiel:20180408:gothic-nt:43677","\u003cspan class=\"citation\"\u003eJOHN 10.40\u003c/span\u003e jah galaiþ aftra ufar Iaurdanu in þana stad þarei was Iohannes frumist daupjands, jah salida jainar. "],["proiel:20180408:gothic-nt:43678","\u003cspan class=\"citation\"\u003eJOHN 10.41\u003c/span\u003e jah managai qemun at imma jah qeþun þatei "],["proiel:20180408:gothic-nt:62958","Iohannes gatawida taikne ni ainohun; iþ allata þatei qaþ Iohannes bi þana, sunja was. "],["proiel:20180408:gothic-nt:43680","\u003cspan class=\"citation\"\u003eJOHN 10.42\u003c/span\u003e jah galaubidedun managai du imma jainar."],["proiel:20180408:gothic-nt:43681","\u003cspan class=\"citation\"\u003eJOHN 11.1\u003c/span\u003e Wasuh þan sums siuks, Lazarus af Beþanias, us haimai Marjins jah Marþins, swistrs izos. "],["proiel:20180408:gothic-nt:43682","\u003cspan class=\"citation\"\u003eJOHN 11.2\u003c/span\u003e wasuh þan Marja, soei salboda fraujan balsana jah biswarb fotuns is skufta seinamma, þizozei broþar Lazarus siuks was. "],["proiel:20180408:gothic-nt:43683","\u003cspan class=\"citation\"\u003eJOHN 11.3\u003c/span\u003e insandidedun þan þos swistrjus is du imma qiþandeins: "],["proiel:20180408:gothic-nt:43684","frauja, sai, þanei frijos siuks ist. "],["proiel:20180408:gothic-nt:43685","\u003cspan class=\"citation\"\u003eJOHN 11.4\u003c/span\u003e iþ is gahausjands qaþ: "],["proiel:20180408:gothic-nt:43686","so siukei nist du dauþau, ak in hauheinais gudis, ei hauhjaidau sunus gudis þairh þata. "],["proiel:20180408:gothic-nt:43687","\u003cspan class=\"citation\"\u003eJOHN 11.5\u003c/span\u003e frijoduh þan Iesus Marþan jah swistar izos jah Lazaru. "],["proiel:20180408:gothic-nt:43688","\u003cspan class=\"citation\"\u003eJOHN 11.6\u003c/span\u003e swe hausida þatei siuks was, þanuh þan salida in þammei was stada twans dagans. "],["proiel:20180408:gothic-nt:43689","\u003cspan class=\"citation\"\u003eJOHN 11.7\u003c/span\u003e þaþroh þan afar þata qaþ du siponjam: "],["proiel:20180408:gothic-nt:43690","gaggam in Iudaian aftra. "],["proiel:20180408:gothic-nt:43691","\u003cspan class=\"citation\"\u003eJOHN 11.8\u003c/span\u003e qeþun du imma þai siponjos: "],["proiel:20180408:gothic-nt:43692","rabbei, nu sokidedun þuk afwairpan stainam Iudaieis, jah aftra gaggis jaind? "],["proiel:20180408:gothic-nt:43693","\u003cspan class=\"citation\"\u003eJOHN 11.9\u003c/span\u003e andhof Iesus: "],["proiel:20180408:gothic-nt:43694","niu twalif sind ƕeilos dagis? "],["proiel:20180408:gothic-nt:43695","jabai ƕas gaggiþ in dag, ni gastiggqiþ, unte liuhaþ þis fairƕaus gasaiƕiþ; "],["proiel:20180408:gothic-nt:43696","\u003cspan class=\"citation\"\u003eJOHN 11.10\u003c/span\u003e aþþan jabai ƕas gaggiþ in naht, gastiggqiþ, unte liuhad nist in imma. "],["proiel:20180408:gothic-nt:43697","\u003cspan class=\"citation\"\u003eJOHN 11.11\u003c/span\u003e þo qaþ jah afar þata qiþiþ du im: "],["proiel:20180408:gothic-nt:43698","Lazarus, frijonds unsar, gasaizlep; "],["proiel:20180408:gothic-nt:43699","akei gaggam, ei uswakjau ina. "],["proiel:20180408:gothic-nt:43700","\u003cspan class=\"citation\"\u003eJOHN 11.12\u003c/span\u003e þanuh qeþun þai siponjos is: "],["proiel:20180408:gothic-nt:43701","frauja, jabai slepiþ, hails wairþiþ. "],["proiel:20180408:gothic-nt:43702","\u003cspan class=\"citation\"\u003eJOHN 11.13\u003c/span\u003e qaþuh þan Iesus bi dauþu is; "],["proiel:20180408:gothic-nt:43703","iþ jainai hugidedun þatei is bi slep qeþi. "],["proiel:20180408:gothic-nt:43704","\u003cspan class=\"citation\"\u003eJOHN 11.14\u003c/span\u003e þanuh þan qaþ du im Iesus swikunþaba: "],["proiel:20180408:gothic-nt:43705","Lazarus gaswalt, \u003cspan class=\"citation\"\u003eJOHN 11.15\u003c/span\u003e jah fagino in izwara, ei galaubjaiþ, unte ni was jainar; "],["proiel:20180408:gothic-nt:43706","akei gaggam du imma. "],["proiel:20180408:gothic-nt:43707","\u003cspan class=\"citation\"\u003eJOHN 11.16\u003c/span\u003e þanuh qaþ Þomas saei haitada Didimus þaim gahlaibam seinaim: "],["proiel:20180408:gothic-nt:43708","gaggam jah weis, ei gaswiltaima miþ imma. "],["proiel:20180408:gothic-nt:43709","\u003cspan class=\"citation\"\u003eJOHN 11.17\u003c/span\u003e qimands þan Iesus bigat ina juþan fidwor dagans habandan in hlaiwa. "],["proiel:20180408:gothic-nt:43710","\u003cspan class=\"citation\"\u003eJOHN 11.18\u003c/span\u003e wasuh þan Beþania neƕa Iairusaulwmim, swaswe ana spaurdim fimftaihunim. "],["proiel:20180408:gothic-nt:43711","\u003cspan class=\"citation\"\u003eJOHN 11.19\u003c/span\u003e jah managai Iudaie gaqemun bi Marþan jah Marjan, ei gaþrafstidedeina ijos bi þana broþar izo. "],["proiel:20180408:gothic-nt:43712","\u003cspan class=\"citation\"\u003eJOHN 11.20\u003c/span\u003e iþ Marþa, sunsei hausida þatei Iesus qimiþ, wiþraïddja ina; "],["proiel:20180408:gothic-nt:43713","iþ Marja in garda sat. "],["proiel:20180408:gothic-nt:43714","\u003cspan class=\"citation\"\u003eJOHN 11.21\u003c/span\u003e þanuh qaþ Marþa du Iesua: "],["proiel:20180408:gothic-nt:43715","frauja, iþ weseis her, ni þau gadauþnodedi broþar meins. "],["proiel:20180408:gothic-nt:43716","\u003cspan class=\"citation\"\u003eJOHN 11.22\u003c/span\u003e akei jah nu wait, ei þisƕah þei bidjis guþ, gibiþ þus guþ. "],["proiel:20180408:gothic-nt:43717","\u003cspan class=\"citation\"\u003eJOHN 11.23\u003c/span\u003e qaþ izai Iesus: "],["proiel:20180408:gothic-nt:43718","usstandiþ broþar þeins. "],["proiel:20180408:gothic-nt:43719","\u003cspan class=\"citation\"\u003eJOHN 11.24\u003c/span\u003e qaþ du imma Marþa: "],["proiel:20180408:gothic-nt:43720","wait þatei usstandiþ in usstassai in þamma spedistin daga. "],["proiel:20180408:gothic-nt:43721","\u003cspan class=\"citation\"\u003eJOHN 11.25\u003c/span\u003e qaþ þan izai Iesus: "],["proiel:20180408:gothic-nt:43722","ik im so usstass jah libains; "],["proiel:20180408:gothic-nt:43723","saei galaubeiþ du mis, þauh ga-dauþniþ-ba, libaid; "],["proiel:20180408:gothic-nt:43724","\u003cspan class=\"citation\"\u003eJOHN 11.26\u003c/span\u003e jah ƕazuh saei libaiþ jah galaubeiþ du mis, ni gadauþniþ aiw. "],["proiel:20180408:gothic-nt:43725","galaubeis þata? "],["proiel:20180408:gothic-nt:43726","\u003cspan class=\"citation\"\u003eJOHN 11.27\u003c/span\u003e qaþ imma: "],["proiel:20180408:gothic-nt:43727","jai, frauja, ik galaubida þatei þu is Xristus, sunus gudis, sa in þana fairƕu qimanda. "],["proiel:20180408:gothic-nt:43728","\u003cspan class=\"citation\"\u003eJOHN 11.28\u003c/span\u003e jah þata qiþandei galaiþ jah wopida Marjan, swistar seina, þiubjo qiþandei: "]]