[[18669,"\u003cspan class=\"citation\"\u003eJOHN 4.46\u003c/span\u003e venit ergo iterum in Cana Galilaeae ubi fecit aquam vinum "],[18670,"et erat quidam regulus cuius filius infirmabatur Capharnaum "],[18671,"\u003cspan class=\"citation\"\u003eJOHN 4.47\u003c/span\u003e hic cum audisset quia Iesus adveniret a Iudaea in Galilaeam abiit ad eum et rogabat eum ut descenderet et sanaret filium eius "],[18672,"incipiebat enim mori "],[18673,"\u003cspan class=\"citation\"\u003eJOHN 4.48\u003c/span\u003e dixit ergo Iesus ad eum "],[18674,"nisi signa et prodigia videritis non creditis "],[18675,"\u003cspan class=\"citation\"\u003eJOHN 4.49\u003c/span\u003e dicit ad eum regulus "],[18676,"Domine descende priusquam moriatur filius meus "],[18677,"\u003cspan class=\"citation\"\u003eJOHN 4.50\u003c/span\u003e dicit ei Iesus "],[48259,"vade "],[48260,"filius tuus vivit "],[18679,"credidit homo sermoni quem dixit ei Iesus et ibat "],[18680,"\u003cspan class=\"citation\"\u003eJOHN 4.51\u003c/span\u003e iam autem eo descendente servi occurrerunt ei et nuntiaverunt dicentes quia filius eius viveret "],[18681,"\u003cspan class=\"citation\"\u003eJOHN 4.52\u003c/span\u003e interrogabat ergo horam ab eis in qua melius habuerit "],[18682,"et dixerunt ei quia heri hora septima reliquit eum febris "],[18684,"\u003cspan class=\"citation\"\u003eJOHN 4.53\u003c/span\u003e cognovit ergo pater quia illa hora erat in qua dixit ei Iesus "],[18685,"filius tuus vivit "],[63013,"et credidit ipse et domus eius tota "],[18686,"\u003cspan class=\"citation\"\u003eJOHN 4.54\u003c/span\u003e hoc iterum secundum signum fecit Iesus cum venisset a Iudaea in Galilaeam "],[18687,"\u003cspan class=\"citation\"\u003eJOHN 5.1\u003c/span\u003e post haec erat dies festus Iudaeorum et ascendit Iesus Hierosolymis "],[18688,"\u003cspan class=\"citation\"\u003eJOHN 5.2\u003c/span\u003e est autem Hierosolymis super Probatica piscina quae cognominatur hebraice Bethsaida quinque porticus habens "],[18689,"\u003cspan class=\"citation\"\u003eJOHN 5.3\u003c/span\u003e in his iacebat multitudo magna languentium caecorum claudorum aridorum expectantium aquae motum "],[18690,"\u003cspan class=\"citation\"\u003eJOHN 5.5\u003c/span\u003e erat autem quidam homo ibi triginta et octo annos habens in infirmitate sua "],[18691,"\u003cspan class=\"citation\"\u003eJOHN 5.6\u003c/span\u003e hunc cum vidisset Iesus iacentem et cognovisset quia multum iam tempus habet dicit ei "],[18692,"vis sanus fieri "],[18693,"\u003cspan class=\"citation\"\u003eJOHN 5.7\u003c/span\u003e respondit ei languidus "],[18694,"Domine hominem non habeo ut cum turbata fuerit aqua mittat me in piscinam "],[18695,"dum venio enim ego alius ante me descendit "],[18696,"\u003cspan class=\"citation\"\u003eJOHN 5.8\u003c/span\u003e dicit ei Iesus "],[18697,"surge tolle grabattum tuum et ambula "],[18698,"\u003cspan class=\"citation\"\u003eJOHN 5.9\u003c/span\u003e et statim sanus factus est homo "],[18699,"et sustulit grabattum suum et ambulabat "],[18700,"erat autem sabbatum in illo die "],[18701,"\u003cspan class=\"citation\"\u003eJOHN 5.10\u003c/span\u003e dicebant Iudaei illi qui sanatus fuerat "],[18702,"sabbatum est "],[63014,"non licet tibi tollere grabattum tuum "],[18703,"\u003cspan class=\"citation\"\u003eJOHN 5.11\u003c/span\u003e respondit eis "],[18704,"qui me fecit sanum ille mihi dixit "],[18705,"tolle grabattum tuum et ambula "],[18706,"\u003cspan class=\"citation\"\u003eJOHN 5.12\u003c/span\u003e interrogaverunt ergo eum "],[18707,"quis est ille homo qui dixit tibi "],[18708,"tolle grabattum tuum et ambula "],[18709,"\u003cspan class=\"citation\"\u003eJOHN 5.13\u003c/span\u003e is autem qui sanus fuerat effectus nesciebat quis esset "],[18710,"Iesus enim declinavit turba constituta in loco "],[18711,"\u003cspan class=\"citation\"\u003eJOHN 5.14\u003c/span\u003e postea invenit eum Iesus in templo et dixit illi "],[18712,"ecce sanus factus es "],[63015,"iam noli peccare ne deterius tibi aliquid contingat "],[18713,"\u003cspan class=\"citation\"\u003eJOHN 5.15\u003c/span\u003e abiit ille homo et nuntiavit Iudaeis quia Iesus esset qui fecit eum sanum "],[18714,"\u003cspan class=\"citation\"\u003eJOHN 5.16\u003c/span\u003e propterea persequebantur Iudaei Iesum quia haec faciebat in sabbato "],[18715,"\u003cspan class=\"citation\"\u003eJOHN 5.17\u003c/span\u003e Iesus autem respondit eis "],[18716,"Pater meus usque modo operatur et ego operor "],[18717,"\u003cspan class=\"citation\"\u003eJOHN 5.18\u003c/span\u003e propterea ergo magis quaerebant eum Iudaei interficere quia non solum solvebat sabbatum sed et Patrem suum dicebat Deum aequalem se faciens Deo "],[18719,"respondit itaque Iesus et dixit eis "],[18720,"\u003cspan class=\"citation\"\u003eJOHN 5.19\u003c/span\u003e amen amen dico vobis "],[18721,"non potest Filius a se facere quicquam nisi quod viderit Patrem facientem "],[18722,"quaecumque enim ille fecerit haec et Filius similiter facit "],[18723,"\u003cspan class=\"citation\"\u003eJOHN 5.20\u003c/span\u003e Pater enim diligit Filium et omnia demonstrat ei quae ipse facit "],[18724,"et maiora his demonstrabit ei opera ut vos miremini "],[18725,"\u003cspan class=\"citation\"\u003eJOHN 5.21\u003c/span\u003e sicut enim Pater suscitat mortuos et vivificat sic et Filius quos vult vivificat "],[18726,"\u003cspan class=\"citation\"\u003eJOHN 5.22\u003c/span\u003e neque enim Pater iudicat quemquam "],[18727,"sed iudicium omne dedit Filio \u003cspan class=\"citation\"\u003eJOHN 5.23\u003c/span\u003e ut omnes honorificent Filium sicut honorificant Patrem "],[63016,"qui non honorificat Filium non honorificat Patrem qui misit illum "],[18728,"\u003cspan class=\"citation\"\u003eJOHN 5.24\u003c/span\u003e amen amen dico vobis quia qui verbum meum audit et credit ei qui misit me habet vitam aeternam et in iudicium non venit sed transit a morte in vitam "],[18729,"\u003cspan class=\"citation\"\u003eJOHN 5.25\u003c/span\u003e amen amen dico vobis quia venit hora et nunc est quando mortui audient vocem Filii Dei "],[18730,"et qui audierint vivent "],[18731,"\u003cspan class=\"citation\"\u003eJOHN 5.26\u003c/span\u003e sicut enim Pater habet vitam in semet ipso sic dedit et Filio vitam habere in semet ipso "],[18732,"\u003cspan class=\"citation\"\u003eJOHN 5.27\u003c/span\u003e et potestatem dedit ei et iudicium facere quia Filius hominis est "]]