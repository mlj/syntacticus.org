[["proiel:20170214:greek-nt:47960","οἱ δὲ λόγοι μου οὐ μὴ παρέλθωσιν. "],["proiel:20170214:greek-nt:15916","\u003cspan class=\"citation\"\u003eMATT 24.36\u003c/span\u003e Περὶ δὲ τῆς ἡμέρας ἐκείνης καὶ ὥρας οὐδεὶς οἶδεν, οὐδὲ οἱ ἄγγελοι τῶν οὐρανῶν οὐδὲ ὁ υἱός, εἰ μὴ ὁ πατὴρ μόνος. "],["proiel:20170214:greek-nt:15917","\u003cspan class=\"citation\"\u003eMATT 24.37\u003c/span\u003e ὥσπερ δὲ αἱ ἡμέραι τοῦ Νῶε, οὕτως ἔσται ἡ παρουσία τοῦ υἱοῦ τοῦ ἀνθρώπου. "],["proiel:20170214:greek-nt:15918","\u003cspan class=\"citation\"\u003eMATT 24.38\u003c/span\u003e ὡς γὰρ ἦσαν ἐν ταῖς ἡμέραις ταῖς πρὸ τοῦ κατακλυσμοῦ τρώγοντες καὶ πίνοντες, γαμοῦντες καὶ γαμίζοντες, ἄχρι ἧς ἡμέρας εἰσῆλθεν Νῶε εἰς τὴν κιβωτόν, \u003cspan class=\"citation\"\u003eMATT 24.39\u003c/span\u003e καὶ οὐκ ἔγνωσαν ἕως ἦλθεν ὁ κατακλυσμὸς καὶ ἦρεν ἅπαντας, οὕτως ἔσται καὶ ἡ παρουσία τοῦ υἱοῦ τοῦ ἀνθρώπου. "],["proiel:20170214:greek-nt:47961","\u003cspan class=\"citation\"\u003eMATT 24.40\u003c/span\u003e τότε ἔσονται δύο ἐν τῷ ἀγρῷ, "],["proiel:20170214:greek-nt:47962","εἷς παραλαμβάνεται καὶ εἷς ἀφίεται· "],["proiel:20170214:greek-nt:47963","\u003cspan class=\"citation\"\u003eMATT 24.41\u003c/span\u003e δύο ἀλήθουσαι ἐν τῷ μύλῳ, "],["proiel:20170214:greek-nt:47964","μία παραλαμβάνεται καὶ μία ἀφίεται. "],["proiel:20170214:greek-nt:15921","\u003cspan class=\"citation\"\u003eMATT 24.42\u003c/span\u003e γρηγορεῖτε οὖν, ὅτι οὐκ οἴδατε ποίᾳ ἡμέρᾳ ὁ κύριος ὑμῶν ἔρχεται. "],["proiel:20170214:greek-nt:15922","\u003cspan class=\"citation\"\u003eMATT 24.43\u003c/span\u003e Ἐκεῖνο δὲ γινώσκετε, ὅτι εἰ ᾔδει ὁ οἰκοδεσπότης ποίᾳ φυλακῇ ὁ κλέπτης ἔρχεται, ἐγρηγόρησεν ἂν καὶ οὐκ ἂν εἴασεν διορυχθῆναι τὴν οἰκίαν αὐτοῦ. "],["proiel:20170214:greek-nt:15923","\u003cspan class=\"citation\"\u003eMATT 24.44\u003c/span\u003e διὰ τοῦτο καὶ ὑμεῖς γίνεσθε ἕτοιμοι, ὅτι ᾗ οὐ δοκεῖτε ὥρᾳ ὁ υἱὸς τοῦ ἀνθρώπου ἔρχεται. "],["proiel:20170214:greek-nt:15924","\u003cspan class=\"citation\"\u003eMATT 24.45\u003c/span\u003e Τίς ἄρα ἐστὶν ὁ πιστὸς δοῦλος καὶ φρόνιμος, ὃν κατέστησεν ὁ κύριος ἐπὶ τῆς οἰκετείας αὐτοῦ τοῦ δοῦναι αὐτοῖς τὴν τροφὴν ἐν καιρῷ; "],["proiel:20170214:greek-nt:15925","\u003cspan class=\"citation\"\u003eMATT 24.46\u003c/span\u003e μακάριος ὁ δοῦλος ἐκεῖνος ὃν ἐλθὼν ὁ κύριος αὐτοῦ εὑρήσει οὕτως ποιοῦντα. "],["proiel:20170214:greek-nt:15926","\u003cspan class=\"citation\"\u003eMATT 24.47\u003c/span\u003e ἀμὴν λέγω ὑμῖν ὅτι ἐπὶ πᾶσιν τοῖς ὑπάρχουσιν αὐτοῦ καταστήσει αὐτόν. "],["proiel:20170214:greek-nt:15927","\u003cspan class=\"citation\"\u003eMATT 24.48\u003c/span\u003e ἐὰν δὲ εἴπῃ ὁ κακὸς δοῦλος ἐν τῇ καρδίᾳ αὐτοῦ· χρονίζει μου ὁ κύριος, \u003cspan class=\"citation\"\u003eMATT 24.49\u003c/span\u003e καὶ ἄρξηται τύπτειν τοὺς συνδούλους αὐτοῦ, ἐσθίῃ δὲ καὶ πίνῃ μετὰ τῶν μεθυόντων· \u003cspan class=\"citation\"\u003eMATT 24.50\u003c/span\u003e ἥξει ὁ κύριος τοῦ δούλου ἐκείνου ἐν ἡμέρᾳ ᾗ οὐ προσδοκᾷ καὶ ἐν ὥρᾳ ᾗ οὐ γινώσκει, \u003cspan class=\"citation\"\u003eMATT 24.51\u003c/span\u003e καὶ διχοτομήσει αὐτὸν, καὶ τὸ μέρος αὐτοῦ μετὰ τῶν ὑποκριτῶν θήσει· "],["proiel:20170214:greek-nt:15930","ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων."],["proiel:20170214:greek-nt:15931","\u003cspan class=\"citation\"\u003eMATT 25.1\u003c/span\u003e Τότε ὁμοιωθήσεται ἡ βασιλεία τῶν οὐρανῶν δέκα παρθένοις, αἵτινες λαβοῦσαι τὰς λαμπάδας αὐτῶν ἐξῆλθον εἰς ὑπάντησιν τοῦ νυμφίου. "],["proiel:20170214:greek-nt:15932","\u003cspan class=\"citation\"\u003eMATT 25.2\u003c/span\u003e πέντε δὲ ἐξ αὐτῶν ἦσαν μωραὶ καὶ πέντε φρόνιμοι. "],["proiel:20170214:greek-nt:15933","\u003cspan class=\"citation\"\u003eMATT 25.3\u003c/span\u003e αἱ γὰρ μωραὶ λαβοῦσαι τὰς λαμπάδας οὐκ ἔλαβον μεθ’ ἑαυτῶν ἔλαιον· "],["proiel:20170214:greek-nt:15934","\u003cspan class=\"citation\"\u003eMATT 25.4\u003c/span\u003e αἱ δὲ φρόνιμοι ἔλαβον ἔλαιον ἐν τοῖς ἀγγείοις μετὰ τῶν λαμπάδων ἑαυτῶν. "],["proiel:20170214:greek-nt:15935","\u003cspan class=\"citation\"\u003eMATT 25.5\u003c/span\u003e χρονίζοντος δὲ τοῦ νυμφίου ἐνύσταξαν πᾶσαι καὶ ἐκάθευδον. "],["proiel:20170214:greek-nt:15936","\u003cspan class=\"citation\"\u003eMATT 25.6\u003c/span\u003e μέσης δὲ νυκτὸς κραυγὴ γέγονεν· "],["proiel:20170214:greek-nt:15937","ἰδοὺ ὁ νυμφίος,  "],["proiel:20170214:greek-nt:81732","ἐξέρχεσθε εἰς ἀπάντησιν. "],["proiel:20170214:greek-nt:15938","\u003cspan class=\"citation\"\u003eMATT 25.7\u003c/span\u003e τότε ἠγέρθησαν πᾶσαι αἱ παρθένοι ἐκεῖναι καὶ ἐκόσμησαν τὰς λαμπάδας ἑαυτῶν. "],["proiel:20170214:greek-nt:15939","\u003cspan class=\"citation\"\u003eMATT 25.8\u003c/span\u003e αἱ δὲ μωραὶ ταῖς φρονίμοις εἶπαν· "],["proiel:20170214:greek-nt:15940","δότε ἡμῖν ἐκ τοῦ ἐλαίου ὑμῶν, ὅτι αἱ λαμπάδες ἡμῶν σβέννυνται. "],["proiel:20170214:greek-nt:15941","\u003cspan class=\"citation\"\u003eMATT 25.9\u003c/span\u003e ἀπεκρίθησαν δὲ αἱ φρόνιμοι λέγουσαι· "],["proiel:20170214:greek-nt:15942","μήποτε οὐκ ἀρκέσῃ ἡμῖν καὶ ὑμῖν· "],["proiel:20170214:greek-nt:15943","πορεύεσθε μᾶλλον πρὸς τοὺς πωλοῦντας καὶ ἀγοράσατε ἑαυταῖς. "],["proiel:20170214:greek-nt:15944","\u003cspan class=\"citation\"\u003eMATT 25.10\u003c/span\u003e ἀπερχομένων δὲ αὐτῶν ἀγοράσαι ἦλθεν ὁ νυμφίος, καὶ αἱ ἕτοιμοι εἰσῆλθον μετ’ αὐτοῦ εἰς τοὺς γάμους, καὶ ἐκλείσθη ἡ θύρα. "],["proiel:20170214:greek-nt:15945","\u003cspan class=\"citation\"\u003eMATT 25.11\u003c/span\u003e ὕστερον δὲ ἔρχονται καὶ αἱ λοιπαὶ παρθένοι λέγουσαι· "],["proiel:20170214:greek-nt:15946","κύριε κύριε, ἄνοιξον ἡμῖν. "],["proiel:20170214:greek-nt:15947","\u003cspan class=\"citation\"\u003eMATT 25.12\u003c/span\u003e ὁ δὲ ἀποκριθεὶς εἶπεν· "],["proiel:20170214:greek-nt:47968","ἀμὴν λέγω ὑμῖν, "],["proiel:20170214:greek-nt:47969","οὐκ οἶδα ὑμᾶς. "],["proiel:20170214:greek-nt:15949","\u003cspan class=\"citation\"\u003eMATT 25.13\u003c/span\u003e γρηγορεῖτε οὖν, ὅτι οὐκ οἴδατε τὴν ἡμέραν οὐδὲ τὴν ὥραν. "],["proiel:20170214:greek-nt:15950","\u003cspan class=\"citation\"\u003eMATT 25.14\u003c/span\u003e Ὥσπερ γὰρ ἄνθρωπος ἀποδημῶν ἐκάλεσεν τοὺς ἰδίους δούλους καὶ παρέδωκεν αὐτοῖς τὰ ὑπάρχοντα αὐτοῦ, \u003cspan class=\"citation\"\u003eMATT 25.15\u003c/span\u003e καὶ ᾧ μὲν ἔδωκεν πέντε τάλαντα, ᾧ δὲ δύο, ᾧ δὲ ἕν, ἑκάστῳ κατὰ τὴν ἰδίαν δύναμιν, καὶ ἀπεδήμησεν. "],["proiel:20170214:greek-nt:15951","εὐθέως \u003cspan class=\"citation\"\u003eMATT 25.16\u003c/span\u003e πορευθεὶς ὁ τὰ πέντε τάλαντα λαβὼν ἠργάσατο ἐν αὐτοῖς καὶ ἐποίησεν ἄλλα πέντε τάλαντα· "],["proiel:20170214:greek-nt:15952","\u003cspan class=\"citation\"\u003eMATT 25.17\u003c/span\u003e ὡσαύτως ὁ τὰ δύο ἐκέρδησεν ἄλλα δύο. "],["proiel:20170214:greek-nt:15953","\u003cspan class=\"citation\"\u003eMATT 25.18\u003c/span\u003e ὁ δὲ τὸ ἓν λαβὼν ἀπελθὼν ὤρυξεν γῆν καὶ ἔκρυψεν τὸ ἀργύριον τοῦ κυρίου αὐτοῦ. "],["proiel:20170214:greek-nt:15954","\u003cspan class=\"citation\"\u003eMATT 25.19\u003c/span\u003e μετὰ δὲ πολὺν χρόνον ἔρχεται ὁ κύριος τῶν δούλων ἐκείνων καὶ συναίρει λόγον μετ’ αὐτῶν. "],["proiel:20170214:greek-nt:15955","\u003cspan class=\"citation\"\u003eMATT 25.20\u003c/span\u003e καὶ προσελθὼν ὁ τὰ πέντε τάλαντα λαβὼν προσήνεγκεν ἄλλα πέντε τάλαντα λέγων· "],["proiel:20170214:greek-nt:47970","κύριε, πέντε τάλαντά μοι παρέδωκας, "],["proiel:20170214:greek-nt:47971","ἴδε "],["proiel:20170214:greek-nt:47972","ἄλλα πέντε τάλαντα ἐκέρδησα. "],["proiel:20170214:greek-nt:15957","\u003cspan class=\"citation\"\u003eMATT 25.21\u003c/span\u003e ἔφη αὐτῷ ὁ κύριος αὐτοῦ· "],["proiel:20170214:greek-nt:47973","εὖ, δοῦλε ἀγαθὲ καὶ πιστέ, ἐπὶ ὀλίγα ἦς πιστός, "],["proiel:20170214:greek-nt:47974","ἐπὶ πολλῶν σε καταστήσω· "],["proiel:20170214:greek-nt:15959","εἴσελθε εἰς τὴν χαρὰν τοῦ κυρίου σου. "]]