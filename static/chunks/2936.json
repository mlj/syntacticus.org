[["torot:20180323:usp-sbor:190294","оц҃ь же нашь ѳеѡдосии предавъ сѧ б҃ѹ и пр҃пдбьнѹѹмѹ антонию. и ѿтолѣ подаꙗше сѧ на трѹды телесьныꙗ. "],["torot:20180323:usp-sbor:190296","и бъдꙗше по всꙗ нощи въ славословлении б҃жии. съньнѹю тѧгость къ въздьржанию же и плътию своѥю трѹжаꙗ сѧ рѹкама дѣло своѥ дѣлаꙗ. и въспоминаꙗ по вьсꙗ д҃ни псалъмьскоѥ ѡно слово. "],["torot:20180323:usp-sbor:190299","вижь съмѣрениѥ моѥ и трѹдъ мои "],["torot:20180323:usp-sbor:190330","и остави вьсꙗ грѣхы моꙗ. "],["torot:20180323:usp-sbor:190300","тѣмь вьсь съ вьсѣмь въздьржаниѥмь дш҃ю съмѣрѧаше. "],["torot:20180323:usp-sbor:190301","тѣло же пакы трѹдъмь и подвизаниѥмь дрѹчааше. ꙗко дивити сѧ п҃рпбьнѹѹмѹ антонию. и великомѹ никонѹ. съмѣрению ѥго и покорению. и толикѹ ѥго въ ѹности бл҃гонравьствѹ. и ѹкрѣплению и бъдрости. "],["torot:20180323:usp-sbor:190307","и вельми о вьсемь прослависта б҃а ⁘⁓ "],["torot:20180323:usp-sbor:190331","\u003cspan class=\"citation\"\u003eUsp.sbor. 7\u003c/span\u003e мт҃и же ѥго много искавъши въ градѣ своѥмь и въ окрьстьнихъ градѣхъ. и ꙗко не обрете ѥго. плакааше сꙗ по немь лютѣ биющи въ пьрси своꙗ. ѧко и по мрьтвѣмь. "],["torot:20180323:usp-sbor:190335","и заповѣдано же бысть по всеи странѣ тои. "],["torot:20180323:usp-sbor:190336","аще къде видѣвъше такого отрока. да пришьдъше възвѣстите мт҃ри ѥго "],["torot:20180323:usp-sbor:190431","и великѹ мьздѹ приимѹть ѡ възвещении ѥго. "],["torot:20180323:usp-sbor:190338","и се пришьдъше ѿ кыѥва и повѣдаша ѥи. ꙗко "],["torot:20180323:usp-sbor:190432","преже сихъ д҃. лѣт҃. видѣхомы и въ нашемь градѣ ходꙗща. и хотꙗща острѣщи сѧ въ ѥдиномь ѿ манастыревъ. "],["torot:20180323:usp-sbor:190342","и то слышавъши она и не ѡблѣнивъши сѧ и тамо ити. и ни мало же помьдьливъши ни дълготы же пѹти ѹбоꙗвъши сꙗ. въ преже реченыи градъ иде на възисканиѥ сн҃а своѥго. "],["torot:20180323:usp-sbor:190345","иже и пришедъши въ градъ тъ и ѡбьходи вьсѧ манастырѧ ищющи ѥго. "],["torot:20180323:usp-sbor:190433","послѣди же повѣдаша ѥи ꙗко въ пещерѣ ѥсть ѹ прп҃дбнааго антониꙗ. "],["torot:20180323:usp-sbor:190347","ѡна же и тамо иде да и тамо обрꙗщеть. "],["torot:20180323:usp-sbor:190348","и се начатъ старьца льстию вызывати гл҃ющи. ꙗко "],["torot:20180323:usp-sbor:190434","да речете прп҃дбьнѹѹмѹ да изидеть. "],["torot:20180323:usp-sbor:190350","се бо многъ пѹть гънавъши приидохъ. хотѧщи бесѣдовати къ тебе и поклонити сѧ ст҃ыни твоѥи. "],["torot:20180323:usp-sbor:190352","и да бл҃гословлена бѹдѹ и азъ ѿ тебе. "],["torot:20180323:usp-sbor:190353","и възвѣщено бысть старьцю о неи "],["torot:20180323:usp-sbor:190435","и се изиде къ неи. "],["torot:20180323:usp-sbor:190354","ѥго же видѣвъши и поклони сꙗ ѥмѹ. "],["torot:20180323:usp-sbor:190355","таче сѣдъшема има. начатъ жена простирати к немѹ бесѣдѹ многѹ. "],["torot:20180323:usp-sbor:190357","послѣди же обави винѹ ѥꙗже ради прииде. "],["torot:20180323:usp-sbor:190358","и гл҃аше же "],["torot:20180323:usp-sbor:190436","молю ти сѧ ѿч҃е "],["torot:20180323:usp-sbor:190437","повѣжь ми аще сде ѥсть сн҃ъ мои. "],["torot:20180323:usp-sbor:190359","много же си жалю ѥго ради не вѣдѹщи аще ѹбо живъ ѥсть. "],["torot:20180323:usp-sbor:190360","старьць же сыи простъ ѹмъмь. и не разѹмѣвъ льсти ѥꙗ. гл҃а ѥи ꙗко "],["torot:20180323:usp-sbor:190438","сде ѥсть сн҃ъ твои. "],["torot:20180323:usp-sbor:190363","и не жали си ѥго ради "],["torot:20180323:usp-sbor:190439","се бо живъ ѥсть. "],["torot:20180323:usp-sbor:190364","тоже она къ немѹ "],["torot:20180323:usp-sbor:190440","то чьто оч҃е оже не вижю ѥго. "],["torot:20180323:usp-sbor:190365","многъ бо пѹть шьствовавъши придохъ въ сии градъ. тъкмо же да вижю си сн҃а своѥго. "],["torot:20180323:usp-sbor:190367","ти тако възвращю сꙗ въ градъ свои. "],["torot:20180323:usp-sbor:190368","старьць же к неи отъвѣща "],["torot:20180323:usp-sbor:190441","то аще хощеши видѣти и да идеши нынѣ въ домъ. "],["torot:20180323:usp-sbor:190369","и азъ шедъ ѹвѣщаю и "],["torot:20180323:usp-sbor:190442","не бо рачить видѣти кого. "],["torot:20180323:usp-sbor:190370","ти въ ѹтрѣи дн҃ь пришедъши видиши и. "],["torot:20180323:usp-sbor:190371","то же слышавъши она отъиде чающи въ приидѹщии дн҃ь видѣти и. "],["torot:20180323:usp-sbor:190372","прп҃дбьныи же антонии въшедъ въ пещерѹ възвѣсти всѧ си бл҃женѹѹмѹ ѳеѡдосию. иже и слышавъ съжали си зѣло. ꙗко на може ѹтаити сѧ ѥꙗ. "],["torot:20180323:usp-sbor:190375","въ дрѹгыи же дн҃ь прииде пакы жена "],["torot:20180323:usp-sbor:190468","старьць же много ѹвѣщавааше бл҃женааго. изити и видѣти мт҃ерь свою. "],["torot:20180323:usp-sbor:190377","онъ же не въсхотѣ "],["torot:20180323:usp-sbor:190469","тъгда же старьць ишьдъ гл҃а ѥи. ꙗко "],["torot:20180323:usp-sbor:190470","много молихы и да изидеть къ тебе "],["torot:20180323:usp-sbor:190471","и не рачить. "],["torot:20180323:usp-sbor:190379","ѡна же к томѹ ѹже не съ съмѣрениѥмь начатъ гл҃ати къ старьцю. "],["torot:20180323:usp-sbor:190380","съ гнѣвъмь великъмь въпиꙗаше. о нѹже старьцѧ сего ꙗко "],["torot:20180323:usp-sbor:190472","имыи сн҃а моѥго и съкрывыи въ пещерѣ не рачить ми ѥго ꙗвити. "],["torot:20180323:usp-sbor:190382","изведи ми старьче сн҃а моѥго да си ѥго вижю "],["torot:20180323:usp-sbor:190473","и. не трьплю бо жива быти аще не вижю ѥго. "],["torot:20180323:usp-sbor:190384","ꙗви ми сн҃а моѥго да не зълѣ ѹмьрѹ. "],["torot:20180323:usp-sbor:190385","се бо сама сꙗ погѹблю предъ двьрьми печеры сеꙗ. аще ми не покажеши ѥго. "],["torot:20180323:usp-sbor:190387","тъгда антонии въ скърби велицѣ бывъ. и въшедъ въ пещерѹ молꙗаше бл҃женааго антонии. да изидеть къ неи. "],["torot:20180323:usp-sbor:190390","онъ же не хотѧ ослѹшати сꙗ старьца и изиде къ неи. "],["torot:20180323:usp-sbor:190391","она же видѣвъши сн҃а своѥго въ таковѣи скьрби сѹща. бѣ бо ѹже лице ѥго измѣнило сѧ ѡтъ многааго ѥго трѹда и въздьржаниꙗ. и ѡхопивъши сѧ ѥмь плакаше сѧ горко. "],["torot:20180323:usp-sbor:190394","и одъва мало ѹтѣшивъши сѧ сѣде. "],["torot:20180323:usp-sbor:190395","и начатъ ѹвѣщавати хв҃а слѹгѹ глаголющи. "],["torot:20180323:usp-sbor:190396","поиди чадо въ домъ свои "],["torot:20180323:usp-sbor:190474","и ѥже ти на потребѹ и на сп҃сениѥ дш҃и. да дѣлаѥши въ домѹ си по воли своѥи. "],["torot:20180323:usp-sbor:190398","тъкмо же да не отълѹчаи сꙗ мене "],["torot:20180323:usp-sbor:190475","и ѥгда ти ѹмьрѹ ты же погребеши тѣло моѥ. "],["torot:20180323:usp-sbor:190399","ти тъгда възвратиши сꙗ въ пещерѹ сию. ꙗкоже хощеши "],["torot:20180323:usp-sbor:190476","не трьплю бо жива быти не видꙗщи тебе. "],["torot:20180323:usp-sbor:190401","бл҃женыи же рече къ неи. "],["torot:20180323:usp-sbor:190402","то аще хощеши видѣти мꙗ по всꙗ дн҃и иди въ сии градъ. "],["torot:20180323:usp-sbor:190403","и въшьдъши въ ѥдинъ манастырь женъ и тѹ остризи сꙗ. "],["torot:20180323:usp-sbor:190404","и тако приходꙗщи сѣмо видиши мꙗ. "],["torot:20180323:usp-sbor:190405","къ симъ же и сп҃сениѥ дш҃и приимеши. "],["torot:20180323:usp-sbor:190406","аще ли сего не твориши то истинѹ ти гл҃ю. "],["torot:20180323:usp-sbor:190407","к томѹ лица моѥго не имаши видѣти. "],["torot:20180323:usp-sbor:190408","сицѣми же и инѣми многыими наказани пребывааше по всꙗ дн҃и. ѹвѣщаваꙗ мт҃рь свою. "],["torot:20180323:usp-sbor:190410","онъи же о томь не хотꙗщи ни понѣ послѹшати ѥго. "],["torot:20180323:usp-sbor:190411","и ѥгда отъхожаше ѿ него тъгда бл҃женыи въшедъ въ пещерѹ молꙗше сѧ б҃ѹ прилѣжно о сп҃сении мт҃ре своѥꙗ и обращении ср҃дца ѥꙗ на послѹшаниѥ. "],["torot:20180323:usp-sbor:190412","б҃ъ же ѹслыша мл҃твѹ ѹгодьника своѥго. "],["torot:20180323:usp-sbor:190413","о семь бо словеси рече пр҃ркъ. "],["torot:20180323:usp-sbor:190414","близъ г҃ь призывающиимъ въ истинѹ. и волю боꙗщимъ сꙗ ѥго творить "],["torot:20180323:usp-sbor:190499","и мл҃твѹ ихъ ѹслышить "],["torot:20180323:usp-sbor:190500","и сп҃сеть ꙗ. "],["torot:20180323:usp-sbor:190416","въ ѥдинъ бо д҃нь пришьдъши мт҃и ѥмѹ гл҃а. "],["torot:20180323:usp-sbor:190417","се чадо велимаꙗ вьсꙗ тобою сътворю. "],["torot:20180323:usp-sbor:190418","и къ томѹ не възвращю сꙗ въ градъ свои. "],["torot:20180323:usp-sbor:190419","нъ ꙗко б҃ѹ творꙗщю да идѹ въ манастырь женъ. "],["torot:20180323:usp-sbor:190420","и тѹ остригьши сꙗ прочаꙗ пребѹдѹ дн҃и своꙗ "],["torot:20180323:usp-sbor:190501","се бо ѿ твоѥго ѹчениꙗ разѹмѣхъ ꙗко ничто же ѥсть свѣтъ сии маловременьныи. "],["torot:20180323:usp-sbor:190421","си слышавъ бл҃женыи ѳеѡдосии въздрадова сꙗ дх҃ъмь. "],["torot:20180323:usp-sbor:190422","и въшьдъ съповѣда великомѹ антонию. иже и ѹслышавъ прослави б҃а. обративъшааго ср҃дце ѥꙗ на такавоѥ покаꙗниѥ. "],["torot:20180323:usp-sbor:190425","и шьдъ къ неи и много поѹчивъ ю ѥже на пользѹ и на сп҃сениѥ дш҃и. и възвѣстивъ о неи кнѧгыни пѹсти ю въ манастырь женьскыи именѹѥмъ ст҃ааго николы. "]]