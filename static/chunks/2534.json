[["torot:20180323:birchbark:210135","ѿ гостѧтꙑ къ васильви "],["torot:20180323:birchbark:210136","ѥже ми отьць даѧлъ и роди съдаѧли а то за нимь "],["torot:20180323:birchbark:210137","а нꙑнҍ водѧ новѹю женѹ а мънҍ не въдасть ничьтоже "],["torot:20180323:birchbark:210138","избивъ рѹкꙑ пѹстилъ же мѧ а инѹю поѧлъ "],["torot:20180323:birchbark:210139","доеди добрҍ сътворѧ "],["torot:20180323:birchbark:210140","ѿ бориса. ко ностасии. "],["torot:20180323:birchbark:210203","како. приде. сѧ. грамота. тако. пришли ми. цоловҍкъ. на жерепцҍ зане ми. здҍсе. дҍлъ. много. "],["torot:20180323:birchbark:210144","да пришли. сороцицю. "],["torot:20180323:birchbark:210145","сороцицҍ забꙑле. "],["torot:20180323:birchbark:210146","грамота: ѡтъ жизномира: къ микѹле: "],["torot:20180323:birchbark:210149","кѹпилъ еси: робѹ: плъскове: "],["torot:20180323:birchbark:210150","а нꙑне мѧ: въ томъ: ѧла кънѧгꙑни: "],["torot:20180323:birchbark:210153","а нꙑне сѧ дрѹжина: по мѧ порѹчила: "],["torot:20180323:birchbark:210155","а нꙑне ка: посъли къ томѹ: мѹжеви: грамотѹ: ели ѹ него роба: "],["torot:20180323:birchbark:210158","а се ти хочѹ: "],["torot:20180323:birchbark:210159","коне кѹпивъ: и кънѧжъ мѹжъ въсадивъ: та на съводꙑ: "],["torot:20180323:birchbark:210162","а тꙑ атче еси не възалъ кѹнъ: техъ: а не емли: ничътоже ѹ него: "],["torot:20180323:birchbark:210165","ѿ есифа. к ънфиму. "],["torot:20180323:birchbark:210167","чтъ пришле ѿ маркь к тобҍ людии ѡлькса. или къ жене мъѥи. ѿвҍцаи ѥму. такъ. "],["torot:20180323:birchbark:210170","какъ ѥси дъкънчалъ марке съ мнъю. мнҍ вꙑѥхати на петръво дн҃е. к тобҍ и росмътрити сьла своѥгъ. "],["torot:20180323:birchbark:210173","тъбҍ ръже свъѧ снѧти "],["torot:20180323:birchbark:210204","а мнҍ накладꙑ твоѥ дати. "],["torot:20180323:birchbark:210174","а истина дана. "],["torot:20180323:birchbark:210175","а четъ. ѡмьшҍ пришлю. и вꙑ имъ къне мъи голубꙑи даите съ людми дате съхҍ не кладе. "],["torot:20180323:birchbark:210178","а не възме и вꙑ. во стадъ пустите педъ людми. "],["torot:20180323:birchbark:210180","пусти на немъ тѧжѧ а не на мнҍ. "],["torot:20180323:birchbark:210181","а ѧзо сѧ саме с нимо ꙋведаю. "],["torot:20180323:birchbark:210182","[п]о[клҍп]ает[ь] сего м҃:ми рҍзанами "],["torot:20180323:birchbark:210183","а замъке кҍле "],["torot:20180323:birchbark:210206","а двьри кҍлҍ "],["torot:20180323:birchbark:210205","а господарь въ не тѧжҍ не дҍе "],["torot:20180323:birchbark:210184","а продаи клеветьника того "],["torot:20180323:birchbark:210185","а ѹ сего смьръда въз[ѧти] еп҃ѹ [...] "],["torot:20180323:birchbark:210186","смьрьди побити клеветьник[а] "],["torot:20180323:birchbark:210187","[г]р[амота] ѡ[тъ гю]р[ьг]ѧ к[ъ] о[ть]чеви и къ матери: "],["torot:20180323:birchbark:210188","продавъше дворъ идите же сҍмо смольньску ли кꙑевѹ ли: "],["torot:20180323:birchbark:210189","дешеве ти хлебе: "],["torot:20180323:birchbark:210190","али не идете а присъте ми грамотичу сторови ли есте "],["torot:20180323:birchbark:210191","поколоно ѡ гаврили ѡ посени ко зати моемѹ ко горигори жи кѹмѹ и ко сестори моеи ко ѹлити чо би есте поихали во городо ко радости моеи а нашего солова не ѡставили "],["torot:20180323:birchbark:210193","да бого вамо радосте "],["torot:20180323:birchbark:210194","ми вашего солова вохи не ѡсотавимо "],["torot:20180323:birchbark:210195","ѿ мирслава к олисьеви ко грицинѹ "],["torot:20180323:birchbark:210196","а [т]ѹ [т]и вънидьте гавъко полоцанино "],["torot:20180323:birchbark:210197","прашаи его кодь ти на господь витаеть "],["torot:20180323:birchbark:210198","ать ти видьло како ти бꙑло ѧ ивана ѧлъ постави и҃. пьредъ людьми како ти взмоловить "],["torot:20180323:birchbark:210200","ѿ домагости къ хотҍнѹ "],["torot:20180323:birchbark:210201","ҍзьскҍ роздрѹбили полъ пѧта десѧте гривьнъ "],["torot:20180323:birchbark:210202","да ѧзъ ти тѹ сҍжѹ "],["torot:20180323:birchbark:210207","а вълъчинѹ си посъли мѹжь инъ: "],["torot:20180323:birchbark:210258","+ѿ сьмъка къ кѹлотъкҍ "],["torot:20180323:birchbark:210259","оже то ѥси казале несъдҍ вҍверичь тихъ дҍлѧ коли то еси приходиле въ рѹсь] съ лазъ[в]къмъ тъгъдъ възѧле ѹ мене лазъвке переѧславьлҍ "],["torot:20180323:birchbark:210264","ѿ василѧ къ ростих[ѫ] "],["torot:20180323:birchbark:210265","продаите половъи конь "],["torot:20180323:birchbark:210281","а ризьи кърините въ [х]лҍвъ "],["torot:20180323:birchbark:210280","а бѫръръи напишите "],["torot:20180323:birchbark:210279","нарѧдите же мѫжь "],["torot:20180323:birchbark:210282","въложите же :д҃: рзнҍ "],["torot:20180323:birchbark:210267","... несъдицеви полъ пѧтҍ рҍза[нҍ: "],["torot:20180323:birchbark:210268","а] [мъ]нҍ еси въдале дъвҍ кѹнҍ "],["torot:20180323:birchbark:210283","цьто же за м[ъною] твориши [за] мъною осмь кѹнъ и гривьна: "],["torot:20180323:birchbark:210269","поиди же въ горо[дъ] "],["torot:20180323:birchbark:210284","[мо]гѹ сѧ съ тобою ѧти на водѹ "],["torot:20180323:birchbark:210270","[+ѿ моисе]ѧ [ко] спирокѹ "],["torot:20180323:birchbark:210271","оже ти не возѧло матее капи воложи ю со прѹсомо ко мне "],["torot:20180323:birchbark:210272","ѧзо ти олово попродале и свинеце и клепание вохо "],["torot:20180323:birchbark:210273","ѹже мне не ехати во сѹжедале "],["torot:20180323:birchbark:210285","воскѹ кѹпленꙑ :г: пи "],["torot:20180323:birchbark:210287","а тобе поити сѹда "],["torot:20180323:birchbark:210286","воложи олова со цетꙑри безмене полотенеца со дова цереленаѧ "],["torot:20180323:birchbark:210274","а кѹнꙑ прави со проста "],["torot:20180323:birchbark:210275","+ѿ братѧтҍ къ нежилѹ "],["torot:20180323:birchbark:210276","поиди сѹнѹ домовь "],["torot:20180323:birchbark:210288","свободне еси "],["torot:20180323:birchbark:210277","паки ли не идеши а послѹ н тѧ ѧбьтьникъ "],["torot:20180323:birchbark:210278","ѧ заплатиль .к҃. гр҃внъ "],["torot:20180323:birchbark:210289","а тꙑ свбонь "],["torot:20180323:birchbark:210687","+ѿ ане покло ко климѧте "],["torot:20180323:birchbark:210688","брате господине попецалѹи о моемо орѹдье коснѧтинѹ "],["torot:20180323:birchbark:210689","а нꙑне извета емѹ людеми како "],["torot:20180323:birchbark:210719","еси возложило порѹкѹ на мою сестрѹ и на доцерь еи "],["torot:20180323:birchbark:210720","назовало еси сьтрѹ мою коровою и доцере блѧдею "],["torot:20180323:birchbark:210721","а нꙑнеца ѳедо прьехаво ѹслꙑшаво то слово и вꙑгонало сетрѹ мою и хотело потѧти "],["torot:20180323:birchbark:210690","а нꙑнеца господине брате согадаво со воелавомо молови емѹ тако "],["torot:20180323:birchbark:210691","еси возложило то слово "],["torot:20180323:birchbark:210723","такоко доведи "],["torot:20180323:birchbark:210722","аже ти возомолови коснѧтино дала рѹкѹ л за зѧте тꙑ же браце господине молови емо тако "],["torot:20180323:birchbark:210693","оже бѹдѹ люди на мою сьтрѹ оже бѹдѹ люди при комо бѹдѹ дала рѹкѹ за зѧте то те ѧ во вине "],["torot:20180323:birchbark:210694","тꙑ пако брате испꙑтаво которое слово звело на мѧ и порѹкѹ а бѹдѹ люди на томо тобе не сетра а мѹжеви не жена "],["torot:20180323:birchbark:210695","тꙑ же мѧ и потени не зерѧ на ѳедора "],["torot:20180323:birchbark:210724","и даѧла моѧ доци кѹнꙑ людеми с ꙑзветомо "],["torot:20180323:birchbark:210696","а заклада просила "],["torot:20180323:birchbark:210725","и позовало мене во погосто "],["torot:20180323:birchbark:210697","и ѧзо прехала оже оно поехало проце а рекѧ тако "],["torot:20180323:birchbark:210698","ѧзо солю :д҃: дворѧно по гривене сьбра "],["torot:20180323:birchbark:210699","покланѧние ѿ ефрҍма къ братѹ моемѹ исѹхиҍ "],["torot:20180323:birchbark:210700","не распрашавъ розгнҍва сѧ мене "],["torot:20180323:birchbark:210701","игѹмене не пѹстиле "],["torot:20180323:birchbark:210702","а ѧ прашалъ сѧ нъ посълалъ съ асафъмь къ посадьникѹ медѹ дҍлѧ "],["torot:20180323:birchbark:210703","а пришьла есвҍ оли звонили "],["torot:20180323:birchbark:210704","а чемѹ сѧ гнҍваеши "],["torot:20180323:birchbark:210705","а ѧ вьсьгда ѹ тебе "],["torot:20180323:birchbark:210706","а соромъ ми оже ми лихо мълвлѧше "],["torot:20180323:birchbark:210707","и покланѧю ти сѧ братьче мои то си хотѧ мълви "],["torot:20180323:birchbark:210708","тꙑ еси мои а ѧ твои "],["torot:20180323:birchbark:210709","+ѿ нҍжеке ко завидꙋ "],["torot:20180323:birchbark:210777","чемѹ не восолеши чето ти есемо водала ковати. "],["torot:20180323:birchbark:210710","ѧ дала тобҍ а нҍжѧтҍ не дала. "],["torot:20180323:birchbark:210711","али чимо есемо виновата а восоли отроко. "],["torot:20180323:birchbark:210712","а водале ми еси хамече. "],["torot:20180323:birchbark:210713","а чи за то не даси. а восоли ми вҍсть. "],["torot:20180323:birchbark:210715","а не сестра ѧ вамо оже тако дҍлаете "],["torot:20180323:birchbark:210779","не исправить ми ничето же. "],["torot:20180323:birchbark:210716","а во три колотокҍ вокꙋе "],["torot:20180323:birchbark:210780","то ти .д҃. золотьникҍ во кольцю. тию "],["torot:20180323:birchbark:210726","+покланѧние ѿ харитание ко съѳии "],["torot:20180323:birchbark:210727","ежь то [т]и есьмь посълѧлѧ г҃ резане михальви на повои да же ти въдаль "],["torot:20180323:birchbark:210728","да молю ти сѧ госъпоже ка моѧ да посълъ во борожь и рꙑбиць вꙑдаль ти "],["torot:20180323:birchbark:210781","и целѹю тѧ "],["torot:20180323:birchbark:210729","+покланѧние ѿ домажира ко ѧковѹ "],["torot:20180323:birchbark:210730","ѧ ѹ тебе слꙑшѹ цето тꙑ моловише "],["torot:20180323:birchbark:210731","оце е тобе н[е] годена а попровади ко моне сестрѹ "],["torot:20180323:birchbark:210732","азъ бꙑле лони наделиле а нꙑне бꙑхо посолале "],["torot:20180323:birchbark:210733","а нꙑне слꙑшю боленѹ сестрѹ "],["torot:20180323:birchbark:210734","оце ю б҃о поемете а присоли соно ко моне со ее знатебою оте побѹде сꙑно у мене а ѧ сѧ имо потешѹ и посолю ю опѧте во городо "],["torot:20180323:birchbark:210735","пакꙑ ли не ѹправише того а ѧ тѧ передамо свѧтее богородице ко нее же еси заходиле роте "],["torot:20180323:birchbark:210736","покланѧние ѿ ѧнокҍ со сьлѧтою ко ѧринҍ. "],["torot:20180323:birchbark:210737","хоцьть ти твоего дҍтѧтиць. "]]