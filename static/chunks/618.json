[["proiel:20170214:greek-nt:30299","\u003cspan class=\"citation\"\u003e1THESS 4.14\u003c/span\u003e εἰ γὰρ πιστεύομεν ὅτι Ἰησοῦς ἀπέθανεν καὶ ἀνέστη, οὕτως καὶ ὁ θεὸς τοὺς κοιμηθέντας διὰ τοῦ Ἰησοῦ ἄξει σὺν αὐτῷ. "],["proiel:20170214:greek-nt:30300","\u003cspan class=\"citation\"\u003e1THESS 4.15\u003c/span\u003e τοῦτο γὰρ ὑμῖν λέγομεν ἐν λόγῳ κυρίου, ὅτι ἡμεῖς οἱ ζῶντες οἱ περιλειπόμενοι εἰς τὴν παρουσίαν τοῦ κυρίου οὐ μὴ φθάσωμεν τοὺς κοιμηθέντας· "],["proiel:20170214:greek-nt:49931","\u003cspan class=\"citation\"\u003e1THESS 4.16\u003c/span\u003e ὅτι αὐτὸς ὁ κύριος ἐν κελεύσματι, ἐν φωνῇ ἀρχαγγέλου καὶ ἐν σάλπιγγι θεοῦ, καταβήσεται ἀπ’ οὐρανοῦ, καὶ οἱ νεκροὶ ἐν Χριστῷ ἀναστήσονται πρῶτον, "],["proiel:20170214:greek-nt:49932","\u003cspan class=\"citation\"\u003e1THESS 4.17\u003c/span\u003e ἔπειτα ἡμεῖς οἱ ζῶντες οἱ περιλειπόμενοι ἅμα σὺν αὐτοῖς ἁρπαγησόμεθα ἐν νεφέλαις εἰς ἀπάντησιν τοῦ κυρίου εἰς ἀέρα· "],["proiel:20170214:greek-nt:30302","καὶ οὕτως πάντοτε σὺν κυρίῳ ἐσόμεθα. "],["proiel:20170214:greek-nt:30303","\u003cspan class=\"citation\"\u003e1THESS 4.18\u003c/span\u003e ὥστε παρακαλεῖτε ἀλλήλους ἐν τοῖς λόγοις τούτοις."],["proiel:20170214:greek-nt:49933","\u003cspan class=\"citation\"\u003e1THESS 5.1\u003c/span\u003e Περὶ δὲ τῶν χρόνων καὶ τῶν καιρῶν, ἀδελφοί, οὐ χρείαν ἔχετε ὑμῖν γράφεσθαι, "],["proiel:20170214:greek-nt:49934","\u003cspan class=\"citation\"\u003e1THESS 5.2\u003c/span\u003e αὐτοὶ γὰρ ἀκριβῶς οἴδατε ὅτι ἡμέρα κυρίου ὡς κλέπτης ἐν νυκτὶ οὕτως ἔρχεται. "],["proiel:20170214:greek-nt:30305","\u003cspan class=\"citation\"\u003e1THESS 5.3\u003c/span\u003e ὅταν λέγωσιν, εἰρήνη καὶ ἀσφάλεια, τότε αἰφνίδιος αὐτοῖς ἐπίσταται ὄλεθρος ὥσπερ ἡ ὠδὶν τῇ ἐν γαστρὶ ἐχούσῃ, καὶ οὐ μὴ ἐκφύγωσιν. "],["proiel:20170214:greek-nt:49935","\u003cspan class=\"citation\"\u003e1THESS 5.4\u003c/span\u003e ὑμεῖς δέ, ἀδελφοί, οὐκ ἐστὲ ἐν σκότει, ἵνα ἡ ἡμέρα ὑμᾶς ὡς κλέπτης καταλάβῃ, "],["proiel:20170214:greek-nt:49936","\u003cspan class=\"citation\"\u003e1THESS 5.5\u003c/span\u003e πάντες γὰρ ὑμεῖς υἱοὶ φωτός ἐστε καὶ υἱοὶ ἡμέρας. "],["proiel:20170214:greek-nt:30307","οὐκ ἐσμὲν νυκτὸς οὐδὲ σκότους· "],["proiel:20170214:greek-nt:30308","\u003cspan class=\"citation\"\u003e1THESS 5.6\u003c/span\u003e ἄρα οὖν μὴ καθεύδωμεν ὡς οἱ λοιποί, ἀλλὰ γρηγορῶμεν καὶ νήφωμεν. "],["proiel:20170214:greek-nt:30309","\u003cspan class=\"citation\"\u003e1THESS 5.7\u003c/span\u003e οἱ γὰρ καθεύδοντες νυκτὸς καθεύδουσιν, καὶ οἱ μεθυσκόμενοι νυκτὸς μεθύουσιν· "],["proiel:20170214:greek-nt:30310","\u003cspan class=\"citation\"\u003e1THESS 5.8\u003c/span\u003e ἡμεῖς δὲ ἡμέρας ὄντες νήφωμεν, ἐνδυσάμενοι θώρακα πίστεως καὶ ἀγάπης καὶ περικεφαλαίαν ἐλπίδα σωτηρίας· "],["proiel:20170214:greek-nt:30311","\u003cspan class=\"citation\"\u003e1THESS 5.9\u003c/span\u003e ὅτι οὐκ ἔθετο ἡμᾶς ὁ θεὸς εἰς ὀργὴν ἀλλὰ εἰς περιποίησιν σωτηρίας διὰ τοῦ κυρίου ἡμῶν Ἰησοῦ Χριστοῦ, \u003cspan class=\"citation\"\u003e1THESS 5.10\u003c/span\u003e τοῦ ἀποθανόντος περὶ ἡμῶν ἵνα εἴτε γρηγορῶμεν εἴτε καθεύδωμεν ἅμα σὺν αὐτῷ ζήσωμεν. "],["proiel:20170214:greek-nt:30312","\u003cspan class=\"citation\"\u003e1THESS 5.11\u003c/span\u003e διὸ παρακαλεῖτε ἀλλήλους καὶ οἰκοδομεῖτε εἷς τὸν ἕνα, καθὼς καὶ ποιεῖτε. "],["proiel:20170214:greek-nt:30313","\u003cspan class=\"citation\"\u003e1THESS 5.12\u003c/span\u003e Ἐρωτῶμεν δὲ ὑμᾶς, ἀδελφοί, εἰδέναι τοὺς κοπιῶντας ἐν ὑμῖν καὶ προϊσταμένους ὑμῶν ἐν κυρίῳ καὶ νουθετοῦντας ὑμᾶς, \u003cspan class=\"citation\"\u003e1THESS 5.13\u003c/span\u003e καὶ ἡγεῖσθαι αὐτοὺς ὑπερεκπερισσοῦ ἐν ἀγάπῃ διὰ τὸ ἔργον αὐτῶν. "],["proiel:20170214:greek-nt:30314","εἰρηνεύετε ἐν αὐτοῖς. "],["proiel:20170214:greek-nt:49937","\u003cspan class=\"citation\"\u003e1THESS 5.14\u003c/span\u003e παρακαλοῦμεν δὲ ὑμᾶς, "],["proiel:20170214:greek-nt:49938","ἀδελφοί, νουθετεῖτε τοὺς ἀτάκτους, "],["proiel:20170214:greek-nt:49939","παραμυθεῖσθε τοὺς ὀλιγοψύχους, "],["proiel:20170214:greek-nt:49940","ἀντέχεσθε τῶν ἀσθενῶν, "],["proiel:20170214:greek-nt:49941","μακροθυμεῖτε πρὸς πάντας. "],["proiel:20170214:greek-nt:30316","\u003cspan class=\"citation\"\u003e1THESS 5.15\u003c/span\u003e ὁρᾶτε μή τις κακὸν ἀντὶ κακοῦ τινι ἀποδοῖ, ἀλλὰ πάντοτε τὸ ἀγαθὸν διώκετε εἰς ἀλλήλους καὶ εἰς πάντας. "],["proiel:20170214:greek-nt:49942","\u003cspan class=\"citation\"\u003e1THESS 5.16\u003c/span\u003e πάντοτε χαίρετε, "],["proiel:20170214:greek-nt:49943","\u003cspan class=\"citation\"\u003e1THESS 5.17\u003c/span\u003e ἀδιαλείπτως προσεύχεσθε, "],["proiel:20170214:greek-nt:49944","\u003cspan class=\"citation\"\u003e1THESS 5.18\u003c/span\u003e ἐν παντὶ εὐχαριστεῖτε· "],["proiel:20170214:greek-nt:30318","τοῦτο γὰρ θέλημα θεοῦ ἐν Χριστῷ Ἰησοῦ εἰς ὑμᾶς. "],["proiel:20170214:greek-nt:49945","\u003cspan class=\"citation\"\u003e1THESS 5.19\u003c/span\u003e τὸ πνεῦμα μὴ σβέννυτε, "],["proiel:20170214:greek-nt:49946","\u003cspan class=\"citation\"\u003e1THESS 5.20\u003c/span\u003e προφητείας μὴ ἐξουθενεῖτε· "],["proiel:20170214:greek-nt:49947","\u003cspan class=\"citation\"\u003e1THESS 5.21\u003c/span\u003e πάντα δὲ δοκιμάζετε, "],["proiel:20170214:greek-nt:49948","τὸ καλὸν κατέχετε, "],["proiel:20170214:greek-nt:49949","\u003cspan class=\"citation\"\u003e1THESS 5.22\u003c/span\u003e ἀπὸ παντὸς εἴδους πονηροῦ ἀπέχεσθε. "],["proiel:20170214:greek-nt:30321","\u003cspan class=\"citation\"\u003e1THESS 5.23\u003c/span\u003e Αὐτὸς δὲ ὁ θεὸς τῆς εἰρήνης ἁγιάσαι ὑμᾶς ὁλοτελεῖς, καὶ ὁλόκληρον ὑμῶν τὸ πνεῦμα καὶ ἡ ψυχὴ καὶ τὸ σῶμα ἀμέμπτως ἐν τῇ παρουσίᾳ τοῦ κυρίου ἡμῶν Ἰησοῦ Χριστοῦ τηρηθείη. "],["proiel:20170214:greek-nt:30322","\u003cspan class=\"citation\"\u003e1THESS 5.24\u003c/span\u003e πιστὸς ὁ καλῶν ὑμᾶς, ὃς καὶ ποιήσει. "],["proiel:20170214:greek-nt:30323","\u003cspan class=\"citation\"\u003e1THESS 5.25\u003c/span\u003e Ἀδελφοί, προσεύχεσθε περὶ ἡμῶν. "],["proiel:20170214:greek-nt:30324","\u003cspan class=\"citation\"\u003e1THESS 5.26\u003c/span\u003e ἀσπάσασθε τοὺς ἀδελφοὺς πάντας ἐν φιλήματι ἁγίῳ. "],["proiel:20170214:greek-nt:30325","\u003cspan class=\"citation\"\u003e1THESS 5.27\u003c/span\u003e ἐνορκίζω ὑμᾶς τὸν κύριον ἀναγνωσθῆναι τὴν ἐπιστολὴν πᾶσιν τοῖς ἀδελφοῖς. "],["proiel:20170214:greek-nt:30326","\u003cspan class=\"citation\"\u003e1THESS 5.28\u003c/span\u003e Ἡ χάρις τοῦ κυρίου ἡμῶν Ἰησοῦ Χριστοῦ μεθ’ ὑμῶν."],["proiel:20170214:greek-nt:30441","\u003cspan class=\"citation\"\u003e2THESS 1.1\u003c/span\u003e Παῦλος καὶ Σιλουανὸς καὶ Τιμόθεος τῇ ἐκκλησίᾳ Θεσσαλονικέων ἐν θεῷ πατρὶ ἡμῶν καὶ κυρίῳ Ἰησοῦ Χριστῷ. "],["proiel:20170214:greek-nt:30442","\u003cspan class=\"citation\"\u003e2THESS 1.2\u003c/span\u003e χάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου Ἰησοῦ Χριστοῦ. "],["proiel:20170214:greek-nt:49957","\u003cspan class=\"citation\"\u003e2THESS 1.3\u003c/span\u003e Εὐχαριστεῖν ὀφείλομεν τῷ θεῷ πάντοτε περὶ ὑμῶν, ἀδελφοί, καθὼς ἄξιόν ἐστιν, ὅτι ὑπεραυξάνει ἡ πίστις ὑμῶν καὶ πλεονάζει ἡ ἀγάπη ἑνὸς ἑκάστου πάντων ὑμῶν εἰς ἀλλήλους, \u003cspan class=\"citation\"\u003e2THESS 1.4\u003c/span\u003e ὥστε αὐτοὺς ἡμᾶς ἐν ὑμῖν ἐνκαυχᾶσθαι ἐν ταῖς ἐκκλησίαις τοῦ θεοῦ ὑπὲρ τῆς ὑπομονῆς ὑμῶν καὶ πίστεως ἐν πᾶσιν τοῖς διωγμοῖς ὑμῶν καὶ ταῖς θλίψεσιν αἷς ἀνέχεσθε, "],["proiel:20170214:greek-nt:49958","\u003cspan class=\"citation\"\u003e2THESS 1.5\u003c/span\u003e ἔνδειγμα τῆς δικαίας κρίσεως τοῦ θεοῦ, εἰς τὸ καταξιωθῆναι ὑμᾶς τῆς βασιλείας τοῦ θεοῦ, ὑπὲρ ἧς καὶ πάσχετε, \u003cspan class=\"citation\"\u003e2THESS 1.6\u003c/span\u003e εἴπερ δίκαιον παρὰ θεῷ ἀνταποδοῦναι τοῖς θλίβουσιν ὑμᾶς θλῖψιν \u003cspan class=\"citation\"\u003e2THESS 1.7\u003c/span\u003e καὶ ὑμῖν τοῖς θλιβομένοις ἄνεσιν μεθ’ ἡμῶν ἐν τῇ ἀποκαλύψει τοῦ κυρίου Ἰησοῦ ἀπ’ οὐρανοῦ μετ’ ἀγγέλων δυνάμεως αὐτοῦ \u003cspan class=\"citation\"\u003e2THESS 1.8\u003c/span\u003e ἐν πυρὶ φλογός, διδόντος ἐκδίκησιν τοῖς μὴ εἰδόσιν θεὸν καὶ τοῖς μὴ ὑπακούουσιν τῷ εὐαγγελίῳ τοῦ κυρίου ἡμῶν Ἰησοῦ, \u003cspan class=\"citation\"\u003e2THESS 1.9\u003c/span\u003e οἵτινες δίκην τίσουσιν ὄλεθρον αἰώνιον ἀπὸ προσώπου τοῦ κυρίου καὶ ἀπὸ τῆς δόξης τῆς ἰσχύος αὐτοῦ, \u003cspan class=\"citation\"\u003e2THESS 1.10\u003c/span\u003e ὅταν ἔλθῃ ἐνδοξασθῆναι ἐν τοῖς ἁγίοις αὐτοῦ καὶ θαυμασθῆναι ἐν πᾶσιν τοῖς πιστεύσασιν, ὅτι ἐπιστεύθη τὸ μαρτύριον ἡμῶν ἐφ’ ὑμᾶς, ἐν τῇ ἡμέρᾳ ἐκείνῃ. "]]