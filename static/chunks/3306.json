[["torot:20180919:supr:135096","бѣа҅хѫ же капишта та поꙁлаштена и҅ о҄украшена· красоѭ҄ многоцѣнъноѭ҄· "],["torot:20180919:supr:135098","вь҆лѣꙁъ же кнꙙꙁъ рече и҅мъ· "],["torot:20180919:supr:135099","пожь҆рѣте великоуоумоу богоу и҅раклю· "],["torot:20180919:supr:135100","видите славѫ и҅ силѫ ѥ҅го· "],["torot:20180919:supr:135101","терентии рече· "],["torot:20180919:supr:135102","прѣль҆штаѥ҅ши сꙙ не вѣдꙑ польꙁь҆наа ти· "],["torot:20180919:supr:135103","сии бо боꙁи ѧ҅же мѣниши· камениѥ и҅ дрѣво и҅ мѣдь҆ и҅ желѣꙁа сѫтъ· о҄украшени ꙁлатомъ на прѣль҆штениѥ чловѣкомъ· о҅тъ вѣчьнꙑѧ жиꙁни "],["torot:20180919:supr:135486","сии҆ бо не видꙙтъ· ни глагол҄ѫтъ ни ходꙙтъ· ни слꙑшꙙтъ камениѥ҆ сѫште· чловѣкꙑ и҅ꙁваꙗ҅ни· и҅ въ видъ чловѣчьскъ о҅бражени· "],["torot:20180919:supr:135111","рь҆цѣте же о҄убо къ богомъ вашимъ· ѧ҅же мѣните а҅ште могѫтъ помошти себѣ· и҅ли комоу дати гнѣваѭ҄штꙙѧ҅ сꙙ на н҄ꙙ· "],["torot:20180919:supr:135114","и҅ се слꙑшавъ кнꙙꙁъ вь҆ꙁбѣсивъ сꙙ· повелѣ терентиꙗ и҅ а҅фрикана· маѯима же и҅ помпиꙗ· въ вънѫтрь҆н҄ѫ ть҆мницѫ вь҆врѣшти· и҅ съ вь҆сѣкоѭ҄ тврꙿдостиѭ҄ блюсти ѧ҆ рекъ· "],["torot:20180919:supr:135119","нѣ въ кꙑи҆ дьнь҆ въпрашаѭ҄ и҅хъ· "],["torot:20180919:supr:135120","блаженааго же ꙁинона и҅ а҅леѯандра· и҅ ѳео҅дора сѫштемъ и҅мъ числомъ четꙑри десꙙти· ти шесть҆· повелѣ къ сѫдии҅штоу привести· "],["torot:20180919:supr:135124","и҅ глагола и҅мъ· "],["torot:20180919:supr:135125","ничꙿсоже не о҄успѣвъше пръвꙑи҅мъ вашімъ пь҆рѣниѥ҅мъ· послоушаи҅те мене и҅ пожь҆рѣте великоуоумоу и҅раклоу· "],["torot:20180919:supr:135127","о҅ни же о҅тъвѣштавъше рѣшꙙ· "],["torot:20180919:supr:135128","мꙑ многашди рѣхомъ ти· и҅ въ пръвоѥ҅ ти въпрашаниѥ҆ ꙗ҅коже крь҆стиꙗ҅ни ѥ҅смъ· "],["torot:20180919:supr:135130","и҅ не прѣпь҆риши насъ капиштемъ нечистомъ поклонити сꙙ· "],["torot:20180919:supr:135131","мꙑ бо готови ѥ҅смъ о҅ въпрашании твоѥ҅мꙿ о҅тъвѣштавати· "],["torot:20180919:supr:135132","Кнꙙꙁъ рече "],["torot:20180919:supr:135445","не послоушаѥ҅те ли мене молꙙштоу ми сꙙ вамъ· "],["torot:20180919:supr:135133","то ноудите мꙙ повелѣноѥ о҅тъ цѣсара сътворити· и҅ и҅нако вамъ нанести· "],["torot:20180919:supr:135135","и҅ повелѣ бити ѧ· сѫкатомъ жеꙁлиѥ҅мъ· и҅ жилами говꙙждами· "],["torot:20180919:supr:135138","простьръше же рѫкꙑ на небо ст꙯ии҆ мѫченици· рѣшꙙ великомъ гласомъ вь҆ꙁьпивъше· "],["torot:20180919:supr:135140","приꙁь҆ри боже и҅ помоꙁи рабомъ свои҅мъ· и и҅ꙁбави нꙑ о҅тъ сѫпротивꙿника· "],["torot:20180919:supr:135142","Слꙑшавъ же то кнꙙꙁъ· повелѣ ѥ҅ште и҅ паче бити ѧ· дондеже и҅ꙁмѣни къждо по трь҆мь҆ десꙙть҆мь к҄ентоурио҅нꙑ· "],["torot:20180919:supr:135145","биѥ҅момъ же ст꙯ꙑи҅мъ· конь҆чашꙙ сꙙ тини и҅ жь҆ꙁлиѥ· "],["torot:20180919:supr:135147","тъгда вь҆ꙁбѣсивъ сꙙ повелѣ дрѣвесꙑ сѫкатꙑ бити ѧ· ꙗ҅коже о҄уже и҅ вънѫтрь҆н҄ꙙѧ о҄удꙑ видѣти· "],["torot:20180919:supr:135149","тако о҄убо бꙑшꙙ лица свꙙтꙑи҅хъ· ꙗ҅коже вь҆сѣмъ чоудити сꙙ трꙿпѣнию҄ и҅хъ· "],["torot:20180919:supr:135151","и҅ ѥ҅гда ѧ много мѫчишꙙ глагола кнꙙꙁъ· "],["torot:20180919:supr:135152","пожьрѣте понѣ нꙑн҄ѣ о҅каа҅нии· и҅ о҅тъпоуштѫ вꙑ· "],["torot:20180919:supr:135154","свꙙтиї же мльчаахѫ· ничъсоже ѥ҅моу о҅тъвѣштаѭ҄ште· "],["torot:20180919:supr:135156","Пакꙑ же повелѣ кнꙙꙁъ гвоꙁдиѧ раждегъше жешти ѧ по хръбътоу· "],["torot:20180919:supr:135157","и҅ ѥ҅гꙿда ѧ велми мѫчишꙙ· повелѣ о҅ць҆тъ лютъ съ солиѭ҄ растворивъше вь҆ꙁливати на хръбътꙑ и҅хъ· и҅ соукномъ вь҆стирати ранꙑ и҅хъ· "],["torot:20180919:supr:135160","въꙁь҆рѣвъше же свꙙтии на небо· "],["torot:20180919:supr:135161","и҅ꙁбавивꙑи· свꙙтꙑѧ҆ три о҅трокꙑ твоѧ о҅тъ пешти о҅гн҄ьнꙑѧ· а҅наниѭ҄ а҅ꙁариѭ҄ мисаи҅ла· и҅ не давъ и҅мꙿ пакости приѧ҅ти· и҅ꙁбавивꙑи҆ дании҅ла о҅тъ о҄устъ ль҆вовъ· и҅ сънабь҆дѣвꙑи мѡ҄ӱсиѭ҄ о҅тъ рѫкꙑ фараѡ҄н҄ꙙ· съпасꙑи ѳеклѫ о҅тъ о҅гн҄ѣ· и о҅тꙿ поꙁоришта· и҅ о҅тъ ꙁвѣрии҆· съвръшаѧи· и҅ хорѫгви даръствоуѧ любимꙑи҅мъ тобоѭ҄· въꙁведъи пастоуха о҅вь҆ча г꙯а нашего и҅соу хс꙯а· дарь҆ствовавꙑї на многꙑ и҅ раꙁличь҆нꙑ благодѣти· вь҆сиꙗвꙑи свѣтъ и҅ тъмѫ· о҅тъгь҆навъ· сьвиваѧи҅ небо а҅кꙑ кожѫ· и҅ꙁъчитаѧи҅ ꙁвѣꙁдꙑ небесъскꙑѧ· и҅ пѣсъкъ моръ҆скꙑи҆· и҅ и҅стинѫ о҄украсивъ· о҄услꙑши насъ молꙙштъ ти сꙙ хс꙯е· "],["torot:20180919:supr:135181","и҅ помоꙁи намꙿ ꙗ҅ко твоꙗ ѥ҅стъ слава и҅ дръжава вь҆ вѣкꙑ а҅минъ· "],["torot:20180919:supr:135182","коньчавъшемъ же ст꙯ꙑи҅мъ молитвѫ· и҅ рекꙿшемъ а҅минъ· Пакꙑ кнꙙꙁъ повелѣ повѣсивъше ѧ стръгати ребра и҅хъ· "],["torot:20180919:supr:135185","деромомъ же свꙙтꙑи҅мъ на многꙑ часꙑ· течениѥ кръвъноѥ о҅тъ ст꙯ꙑи҅хъ тѣлесъ и҅хъ и҅схождаа҅ше· ꙗ҅коже о҅тъ множь҆ства кръвънаа҅го о҄умочити сꙙ риꙁамъ слоугамъ· и҅ тако не радѣа҅хѫ о҅ мѫкахъ· "],["torot:20180919:supr:135189","х꙯с бо бѣа҅ше о҅бль҆гъчаваѧ· и҅ помагаѧ и҅мъ· "],["torot:20180919:supr:135191","и҅ глагола кь҆ н҄имъ кнꙙꙁъ· "],["torot:20180919:supr:135192","прѣпь҆рѣшꙙ ли вꙑ мѫкꙑ· о҅стати сꙙ бѣсованиꙗ҅ ѥ҅же и҅мате ꙁълосъмрь҆тьнии҆· и҅ли прѣбꙑваѥ҅те въ ꙁъловѣрии вашемъ· "],["torot:20180919:supr:135195","свꙙтии҅ же ничсоже ѥ҅моу о҅тъвѣшташꙙ· нъ вь҅ꙁь҆рѣвъше на небо рѣшꙙ· "],["torot:20180919:supr:135197","раскопавꙑи҆ о҅гн҄емъ градъ содомескъ· и҅ о҅поустивꙑи· и҅ нꙑн҄ѣ пось҆л҄и помошть҆ твоѭ҄· и҅ раꙁори беꙁбожьноѥ бѣсованиѥ· и҅ съврь҆ꙁи капишта и҅хъ· "],["torot:20180919:supr:135202","и҅ сътворивъше ꙁнамениѥ кръстъноѥ на лицихъ свои҅хъ· въꙁдоунѫшꙙ на капишта· "],["torot:20180919:supr:135204","и҅ тоу а҅бие сътръшꙙ сꙙ· "],["torot:20180919:supr:135501","и҅ бꙑшꙙ а҅кꙑ прахъ· "],["torot:20180919:supr:135206","и҅ рекошꙙ свꙙтии къ беꙁаконъноуо҄умоу кнꙙꙁоу· "],["torot:20180919:supr:135207","виждь чь҆сти вашꙙ· "],["torot:20180919:supr:135208","кде крѣпость҆ и҅хъ соуѥ҅тънаꙗ· "],["torot:20180919:supr:135209","ѥ҅да въꙁмогошꙙ помошти себѣ· "],["torot:20180919:supr:135210","се же свꙙтꙑи҅мъ глагол҄ѫштемъ· и҅ цръкъвиште капишть҆ноѥ раꙁори сꙙ· "],["torot:20180919:supr:135212","раꙁгнѣвавъ же сꙙ кнꙙꙁъ о҅ съкроушениї богъ свои҅хъ· повелѣ мечемъ и҅сѣшти свꙙтꙑѧ· "],["torot:20180919:supr:135214","прии҅мъше же свꙙтии҆ о҅тъвѣтъ· и҅дошꙙ радоуѭ҄ште сꙙ и славꙙште господа· "],["torot:20180919:supr:135216","пришедъшемъ же и҅мъ къ нареченоуо҄умоу мѣстоу· прѣклонивъше колѣна· и҅ протꙙгъше вꙑѧ своѧ· съконь҆чашꙙ сꙙ мечемъ· въ и҅сповѣдании҆ хрисостовѣ· "],["torot:20180919:supr:135221","пришедъше же крь҆стиꙗ҅ни· вь҆ꙁꙙшꙙ тѣлеса и҅хъ· и҅ положишꙙ на нарочитѣ мѣстѣ· "],["torot:20180919:supr:135224","сим же свꙙтꙑи҅мъ съконьчавъшемъ сꙙ· Повелѣ беꙁаконънꙑи҆ кнꙙꙁъ терентиꙗ· и҅ фрикана привести· "],["torot:20180919:supr:135227","и҅ глагола к н҄има· "],["torot:20180919:supr:135228","пожь҆рѣта богомъ· "],["torot:20180919:supr:135229","а҅ште ли ни то ꙁь҅лѣ ва погꙋбь҆ѭ҄· "],["torot:20180919:supr:135230","и҅ нѣстъ бога и҅же ва и҅ꙁдрѫкꙋмоѥ҅ю҄ и҅ꙁбавитъ· "],["torot:20180919:supr:135231","Свꙙтаа же рекоста "],["torot:20180919:supr:135448","глаголаховѣ ти многашди· ꙗ҅ко кръстиꙗ҅на ѥ҅свѣ и҅ въ христоса и҅мавѣ надеждѫ· "],["torot:20180919:supr:135233","бѣсомъ же нечистꙑи҆мъ не поклонивѣ сꙙ· ни богомъ твои҅мъ слоуживѣ· "],["torot:20180919:supr:135235","и҅ о҅ мѫкахъ твои҅хъ небрѣжевѣ· "],["torot:20180919:supr:135236","да о҄убо примꙑшлꙗи҆ о҅ наю҄ ѥ҅лико хоштеши мѫкъ· "],["torot:20180919:supr:135237","вѣрꙋѥ҅вѣ бо богоу ꙗ҅ко побѣжденъ бѫдеши нами рабꙑ ѥ҅го· ꙗ҅коже побѣжденъ бꙑстъ и҅ о҅ть҆ць҆ твои҆ диꙗ҅волъ· "],["torot:20180919:supr:135239","Слꙑшавъ же то кнꙙꙁъ повелѣ въсадіти ꙗ въ темницѫ· и҅ веригꙑ наложіти и҅ма на вꙑѭ· и҅ на рѫцѣ и҅ на ноꙁѣ· и҅ тако блюсти ѥ҅ю҄· "]]