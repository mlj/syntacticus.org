[["proiel:20180408:marianus:38779","\u003cspan class=\"citation\"\u003eMarianus MATT 13.7\u003c/span\u003e а дроуга падѫ въ трънии. ꙇ҅ вьзиде тръние и подави ѣ. "],["proiel:20180408:marianus:38780","\u003cspan class=\"citation\"\u003eMarianus MATT 13.8\u003c/span\u003e дроугаа же падѫ на земи добрѣ. ꙇ даѣхѫ плодъ. ово съто. ово шесть десѧтъ. ово три десѧти. "],["proiel:20180408:marianus:38781","\u003cspan class=\"citation\"\u003eMarianus MATT 13.9\u003c/span\u003e ꙇмѣѩи оуши слꙑшати да слꙑшитъ. "],["proiel:20180408:marianus:38782","\u003cspan class=\"citation\"\u003eMarianus MATT 13.10\u003c/span\u003e и пристѫпьше оученици рѣшѧ емоу. "],["proiel:20180408:marianus:38783","по что притъчами глаголеши имъ. "],["proiel:20180408:marianus:38784","\u003cspan class=\"citation\"\u003eMarianus MATT 13.11\u003c/span\u003e онъ же отъвѣщавъ рече. "],["proiel:20180408:marianus:38785","ѣко вамъ дано естъ разоумѣти. таинаа ц҃срствиѣ. н҃бскааго. "],["proiel:20180408:marianus:60062","онѣмъ же не дано естъ. "],["proiel:20180408:marianus:38786","\u003cspan class=\"citation\"\u003eMarianus MATT 13.12\u003c/span\u003e ꙇмѫщоумоу бо дастъ сѧ ꙇ избѫдетъ емоу. "],["proiel:20180408:marianus:38787","а иже не иматъ. ꙇ҅ еже иматъ възьметъ сѧ отъ него. "],["proiel:20180408:marianus:38788","\u003cspan class=\"citation\"\u003eMarianus MATT 13.13\u003c/span\u003e Сего ради притъчами имъ г҃лѭ. ѣко видѧще не видѧтъ ꙇ слꙑшѧште не слꙑшѧтъ ни разоумѣваѭтъ. "],["proiel:20180408:marianus:50826","\u003cspan class=\"citation\"\u003eMarianus MATT 13.14\u003c/span\u003e ꙇ събꙑваетъ сѧ имъ пророчъсто исаино г҃лѭщее҅ "],["proiel:20180408:marianus:50827","слоухомь оуслꙑшите и не имате разоумѣти. "],["proiel:20180408:marianus:38790","ꙇ зьрѧще оузьрите и не имате видѣти. "],["proiel:20180408:marianus:38791","\u003cspan class=\"citation\"\u003eMarianus MATT 13.15\u003c/span\u003e отлъстѣ бо с҃рдце людеи сихъ. ꙇ оушима тѧжъко слꙑшашѧ. ꙇ очи свои съмѣжишѧ. еда когда оузьрѧтъ очима. ꙇ оушима оуслꙑшѧтъ. ꙇ с҃рдцемь разоумѣѭтъ. ꙇ обратѧтъ сѧ и исцѣлѭ ѩ҅. "],["proiel:20180408:marianus:38792","\u003cspan class=\"citation\"\u003eMarianus MATT 13.16\u003c/span\u003e Ваши же блаженѣи очи ѣко видите. ꙇ оуши ваши ѣко слꙑшите. "],["proiel:20180408:marianus:38793","\u003cspan class=\"citation\"\u003eMarianus MATT 13.17\u003c/span\u003e аминь бо г҃лѭ вамъ. ѣко мъноѕи п҃рци и праведьници въжделѣшѧ видѣти. ѣже видите и не видѣшѧ. и слꙑшати ѣже слꙑшите и не слꙑшашѧ. "],["proiel:20180408:marianus:38794","\u003cspan class=\"citation\"\u003eMarianus MATT 13.18\u003c/span\u003e вꙑ же оуслꙑшите притъчѫ сѣвъшааго. "],["proiel:20180408:marianus:50828","\u003cspan class=\"citation\"\u003eMarianus MATT 13.19\u003c/span\u003e вьсѣкъ иже слꙑшитъ словеса цсарествиѣ. ꙇ не разоумѣваатъ. приходитъ же неприѣзнь и въсхꙑтаатъ сѣное въ с҃рдци его. "],["proiel:20180408:marianus:38796","се естъ сѣное при пѫти. "],["proiel:20180408:marianus:38797","\u003cspan class=\"citation\"\u003eMarianus MATT 13.20\u003c/span\u003e а сѣаное на камении. сь естъ слꙑшѧи слово. ꙇ абие съ радостиѭ приемлѧ е. "],["proiel:20180408:marianus:50830","\u003cspan class=\"citation\"\u003eMarianus MATT 13.21\u003c/span\u003e не иматъ же корене вь себѣ. нъ врѣменъно естъ. "],["proiel:20180408:marianus:50831","бꙑвъши же печали и гонению словесе ради. абье съблажнѣатъ сѧ. "],["proiel:20180408:marianus:50832","\u003cspan class=\"citation\"\u003eMarianus MATT 13.22\u003c/span\u003e а сѣаное въ трънии. сь естъ слꙑшѧи слово. ꙇ печаль свѣта сего. ꙇ льсть бгатъства подавлѣетъ е. ꙇ бес плода бꙑваетъ. "],["proiel:20180408:marianus:38800","\u003cspan class=\"citation\"\u003eMarianus MATT 13.23\u003c/span\u003e а сѣаное на добрѣ земи. сь естъ слꙑшѧи слово и разоумѣваѩ е. ꙇ приноситъ плодъ ѣко подобаатъ. и творитъ ово. р҃. ово. м҃. ово ꙉ҃. "],["proiel:20180408:marianus:38801","\u003cspan class=\"citation\"\u003eMarianus MATT 13.24\u003c/span\u003e Ꙇ҅нѫ притъчѫ прѣдъложи имъ г҃лѧ ⁘ "],["proiel:20180408:marianus:38802","Оу҅подоби сѧ ц҃рствие небеское. ч҃лвкоу сѣвъшоу добро сѣмѧ на селѣ своемь. "],["proiel:20180408:marianus:38803","\u003cspan class=\"citation\"\u003eMarianus MATT 13.25\u003c/span\u003e съпѧщемъ же ч҃лвкомъ. приде врагъ его. и вьсѣ плѣвелъ по срѣдѣ пшеницѧ и отиде. "],["proiel:20180408:marianus:38804","\u003cspan class=\"citation\"\u003eMarianus MATT 13.26\u003c/span\u003e егда же прозѧбе трѣва и плодъ сътвори. тъгда ави сѧ и плѣвелъ. "],["proiel:20180408:marianus:38805","\u003cspan class=\"citation\"\u003eMarianus MATT 13.27\u003c/span\u003e пришедъше же раби г҃ина рѣшѧ емоу "],["proiel:20180408:marianus:38806","г҃и. не добро ли сѣмѧ сѣлъ еси на селѣ твоемь. "],["proiel:20180408:marianus:38807","отъ коудѫ оубо иматъ плѣвелъ. "],["proiel:20180408:marianus:50834","\u003cspan class=\"citation\"\u003eMarianus MATT 13.28\u003c/span\u003e онъ же рече имъ "],["proiel:20180408:marianus:50835","врагъ ч҃лвкъ се сътвори. "],["proiel:20180408:marianus:38809","раби же рѣшѧ емоу. "],["proiel:20180408:marianus:38810","хощеши ли оубо да шедьше исплѣвемъ ѩ҅. "],["proiel:20180408:marianus:38811","\u003cspan class=\"citation\"\u003eMarianus MATT 13.29\u003c/span\u003e онъ же рече "],["proiel:20180408:marianus:38812","ни. еда въстръгаѭще плѣвелъ. въстръгнете коупъно съ нимь и пшеницѫ. "],["proiel:20180408:marianus:38813","\u003cspan class=\"citation\"\u003eMarianus MATT 13.30\u003c/span\u003e оставите е коупьно расти оубо до жѧтвꙑ. ꙇ въ врѣмѧ жѧтвꙑ. рекѫ дѣлателемъ. "],["proiel:20180408:marianus:38814","съберѣте пръвѣе плѣвелъ. ꙇ съвѧжате и въ снопꙑ. ѣко съжешти ѩ. а пшеницѫ съберѣте вь житьницѫ моѭ҄ кⷰ҇. "],["proiel:20180408:marianus:38815","\u003cspan class=\"citation\"\u003eMarianus MATT 13.31\u003c/span\u003e ꙇнѫ притъчѫ прѣдложи имъ г҃лѧ. "],["proiel:20180408:marianus:38816","подобно естъ ц҃срствие н҃бское. зръноу гороушъноу. еже вьземъ чловѣкъ вьсѣ на селѣ своемъ. "],["proiel:20180408:marianus:38817","\u003cspan class=\"citation\"\u003eMarianus MATT 13.32\u003c/span\u003e еже мьне естъ вьсѣхъ сѣменъ. "],["proiel:20180408:marianus:60087","егда же въздрастетъ боле зелии естъ. ꙇ҅ бꙑваатъ дрѣво. ѣко прити птицамь н҃бскꙑмъ. ꙇ витати на вѣтвехъ его. "],["proiel:20180408:marianus:38818","\u003cspan class=\"citation\"\u003eMarianus MATT 13.33\u003c/span\u003e Ꙇнѫ притъчѫ г҃ла имь. "],["proiel:20180408:marianus:38819","подобъно естъ ц҃срствие н҃ебское квасоу. ꙇже въземъши жена съкрꙑ въ мѫцѣ три сатъ доньдеже вьскꙑсѣ вьсѣ. "],["proiel:20180408:marianus:38820","\u003cspan class=\"citation\"\u003eMarianus MATT 13.34\u003c/span\u003e Вьсѣ г҃ла и҃съ притъчами къ народомъ. ꙇ бес притъчѧ ничесо же г҃лше къ нимъ. \u003cspan class=\"citation\"\u003eMarianus MATT 13.35\u003c/span\u003e да събодетъ сѧ реченое п҃ркмь г҃лѭштемь. "],["proiel:20180408:marianus:50836","отвръзѫ въ притъчахъ оуста моѣ. "],["proiel:20180408:marianus:50837","отъкрꙑѭ҄ съкръвенаа. отъ съложениѣ вьсего мира. "],["proiel:20180408:marianus:38823","\u003cspan class=\"citation\"\u003eMarianus MATT 13.36\u003c/span\u003e Тъгда оставль народꙑ приде въ домъ и҃с. "],["proiel:20180408:marianus:38824","ꙇ пристѫпишѧ къ немоу оученици его г҃лѭште. "],["proiel:20180408:marianus:38825","съкажи намъ притъчѫ. плѣвелъ селънꙑхъ. "],["proiel:20180408:marianus:38826","\u003cspan class=\"citation\"\u003eMarianus MATT 13.37\u003c/span\u003e онъ же отъвѣщавъ рече имъ ⁘ "],["proiel:20180408:marianus:38827","вьсѣавꙑ естъ доброе сѣмѧ с҃нъ ч҃лвскꙑ. "],["proiel:20180408:marianus:38828","\u003cspan class=\"citation\"\u003eMarianus MATT 13.38\u003c/span\u003e а село естъ весь миръ. "],["proiel:20180408:marianus:38829","доброе же сѣмѧ се сѫтъ. с҃нве ц҃срствиѣ. "],["proiel:20180408:marianus:38830","а плѣвелъ сѫтъ с҃нве неприѣзнини. "],["proiel:20180408:marianus:38831","\u003cspan class=\"citation\"\u003eMarianus MATT 13.39\u003c/span\u003e а врагъ естъ вьсѣавꙑ ѩ҅ диѣволъ. "],["proiel:20180408:marianus:38832","а жѧтва естъ коньчина вѣка. а жѧтеле сѫтъ а҃нꙉли. "],["proiel:20180408:marianus:38833","\u003cspan class=\"citation\"\u003eMarianus MATT 13.40\u003c/span\u003e ѣко бо оубо събираѭтъ плѣвелꙑ. ꙇ огнемь съжиѕаѭ҄тъ. тако бѫдетъ вь съконъчание вѣка сего. "]]