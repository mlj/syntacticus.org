[["torot:20180919:supr:169541","видѣхомъ ѥ҅го и҅ свꙙтоѥ ребро· ꙗ҅ꙁвь҆шее҅ сꙙ насъ ради· и҅ и҅сточивъшоу крьвь҆ и҅ водѫ· двою̑ капь҆ю̑ нашего съпаса· "],["torot:20180919:supr:169545","и҅ к н҄имъ ѳома помꙑсливъ рече· "],["torot:20180919:supr:169546","вꙑ бога видѣсте· а҅ аꙁъ ли ѥ҅динъ ѥ҅смъ не достоинъ видѣнью̑ ѥ҅го· "],["torot:20180919:supr:169548","не а҅кꙑ ли вꙑ ѥ҅сте ꙁъвани ꙁъванъ ѥ҅смъ· "],["torot:20180919:supr:169549","не а҅кꙑ ли вꙑ почтени· почтохъ сꙙ о҅ть҆ н҄его· "],["torot:20180919:supr:169551","не а҅коже видѣсте раскрь҆штена ѥ҅го и҅ а҅ꙁъ видѣхъ· "],["torot:20180919:supr:169552","ꙗ҅коже видѣхъ сь҆ вами печаль҆наа҆· видѣти хоштѫ и҅ радость҆наꙗ҆· "],["torot:20180919:supr:169554","ꙗ҅коже видѣхъ сь҆мрь҆ть҆ христовѫ· хоштѫ видѣти и҅ вь҆скрь҆сениѥ ѥ҅го· "],["torot:20180919:supr:169556","а҅ште бо не виждѫ въ рѫкоу ѥ҅моу о҅браꙁа гвоꙁдиѥ҅мъ· и҅ въложѫ прьстъ мои҆ въ о҅браꙁъ гвоꙁдиѥ҅мъ· и҅ вь҆ложѫ рѫкꙑ своѥ҅ѧ҆ вь҆ ребро ѥ҅го· не и҅мѫ вѣрꙑ· "],["torot:20180919:supr:169560","приложи ѳома добрѣѥ҆ невѣрь҆ствии҆· "],["torot:20180919:supr:169561","подвижꙙ прилежи дондеже и҅ме вѣровь҆нѫѫ а҅нкурѫ· "],["torot:20180919:supr:169562","прилежи ꙁѣло къ такомоу жꙙданию̑ дондеже о̑уꙁьриши жꙙдѣнаа҅го ꙗ҅ко и҅ жꙙждеши· "],["torot:20180919:supr:169563","любь҆ѭ̑ ти расколь҆нааго о̑ума мꙑслии твои҅хъ· ꙗ҅ко и҅ вь҆сего расколь҆на о̑ума о҅тъсѣкѫште· "],["torot:20180919:supr:169565","похвал҄ѫ ти распь҆рь҆нѫѭ̑ и҅ хрь҆столюбь҆вь҆нѫѭ̑ вѣдь҆· ꙗ҅ко и҅ вь҆се распь҆рь҆ноѥ҆ о҅тъсѣкаѭ̑ште ⁘ "],["torot:20180919:supr:169567","Невѣрьствоуи невѣрь҆ствоуи҆· и҅ ѥ҅ште и҅ паче да вѣроуѭ̑ и҅ а҅ꙁъ и҅ꙁвѣсто· "],["torot:20180919:supr:169569","вьꙁишти б꙯а и҅ въꙁови пришь҆дъшааго· да и҅штѫштоу тебѣ и҅ ꙁовѫштоу ѥ҅го· а҅ꙁъ и о҅бь҆мѫ своѥ҅го и҅ꙁбавителꙗ· "],["torot:20180919:supr:169572","а҅ште не виждѫ въ рѫкоу ѥ҅го ꙁнамении гвоꙁдиинꙑихъ не и҅мамъ вѣрь҆ствовати· да виждѫ свои҅ма о҅чима повѣданоѥ вами· "],["torot:20180919:supr:169574","не бо нъ вѣрнѣиши е҅ста о҅чи послоухъ· "],["torot:20180919:supr:169575","да тъгда и҅ ваше слово прии҅мѫ· "],["torot:20180919:supr:169576","въложѫ пръ҆стъ свои въ гвоꙁдии҅нꙑѧ҆ ꙗ҅ꙁвꙑ· ти тъгда вь҆ꙁвѣрꙋѭ̑ чоудеси ꙁѣло "],["torot:20180919:supr:169996","вь҆ꙁиштѫ сеѭ̑ си рѫкоѭ· ѥ҅же мене ради ребро прободено бꙑстъ· тъгда же поклон҄ѫ сꙙ о҅тъ съмръти къ намъ о҅бративъша сꙙ· "],["torot:20180919:supr:169580","сладость҆ бо и҅мамъ къ вешть҆ствоу· "],["torot:20180919:supr:169582","Таже глагол҄ѫштоу ѳомѣ къ а҅постоломъ вь҆лѣꙁе к н҄имъ їс꙯ двь҆ремъ ꙁатвореномъ сѫштемъ· "],["torot:20180919:supr:169585","ꙗ҅коже бо роди сꙙ и҅ двь҆риї дѣвь҆ствоу не раꙁдрꙋши· такоже и҅ ѫ҅трь въ домоу сꙙ о҅брѣте и҅ ключь҆ не о҅тврь҆ꙁъ· "],["torot:20180919:supr:169591","вь҆лѣꙁе бо въꙁбранꙗѧ· и҅ никтоже "],["torot:20180919:supr:170011","вь҆схотѣ да вь҆се сꙙ сьтече· "],["torot:20180919:supr:169593","въсхотѣ да тварь҆ послоужи· "],["torot:20180919:supr:169594","а҅ рождьство ѥ҅го вь҆семоу словоу о҅делѣ· "],["torot:20180919:supr:169596","и҅ къ о̑ученикомъ вълаꙁъ лише рѣчи ѥ҅стъ· и҅ беꙁъ и҅сповѣдань҆ꙗ· "],["torot:20180919:supr:169598","а҅ко же бо вь҆лѣꙁе къ о̑ученикомъ нао̑учихъ сꙙ· "],["torot:20180919:supr:169600","а҅ ѥ҅гоже не прѣи҅мъ то и҅ глаголати не сь҆мѣѭ̑· "],["torot:20180919:supr:169601","хвал҄ѫ вьлѣꙁъшаꙿго· а҅ не ꙁѣло вь҆ꙁиштѫ вь҆ходоу о҅браꙁа· "],["torot:20180919:supr:169605","чоуждѫ сꙙ бꙑвшоуо̑умоу ꙁнамению̑· а҅ како же бꙑстъ не вь҆ꙁиштѫ· "],["torot:20180919:supr:169607","вѣроуѭ̑ писаноуо̑умоу и҅ спасаѭ̑ сꙙ· "],["torot:20180919:supr:169610","а҅ а҅ште кто и҅ о҅тъ жидовъ речетъ· не мошть҆на и҅ чоудь҆на вѣштаѥ҅ши· и҅ бъхма не видима е҆сть҆ства· како бо можетъ· въ ꙁатворенахъ двьрехъ пль҆ть҆ прои҅ти· рекѫ кꙿ н҄емоу· "],["torot:20180919:supr:169616","како може а҅гг҄елъ а҅мбакоума сь҆вести на ровъ ль҆вии҆· и҅ пакꙑ вь҆ꙁвести· а҅ прилежꙙштꙙ печати цѣлꙑ о҅стави· "],["torot:20180919:supr:169619","робъ ѥ҅же вь҆схотѣ то же сь҆твори· "],["torot:20180919:supr:169620","а҅ ли владꙑка не може· ѥ҅же е҅ покоушалъ· "],["torot:20180919:supr:169622","ꙗ҅ко же и҅ о҅но бꙑстъ помꙑшль҆шꙋ богови· тако же и҅ се сьдѣа҅ въчловѣчь҆шоу сꙙ бж꙯ию̑ сꙑноу· "],["torot:20180919:supr:170025","миръ вамъ· "],["torot:20180919:supr:169628","и҅ миръ дарь҆ствоуѭ̑ вамъ· "],["torot:20180919:supr:169629","ѥ҅же е҅смъ то то вꙑ даѭ̑· "],["torot:20180919:supr:169630","Сии҅ же миръ вь҆сꙙ повине рать҆нꙑѧ҆· подъ вашꙙ ногꙑ· "],["torot:20180919:supr:169634","вь҆ꙁвеселишꙙ же сꙙ о̑ученици пакꙑ· "],["torot:20180919:supr:169635","насладишꙙ же сꙙ владꙑчь҆ска о҅браꙁа и҅ гласа· "],["torot:20180919:supr:170028","и҅ лактꙑ ѳомѫ потꙑкаа҅хѫ и҅ намаꙗа҅хѫ о҅чима· да ть҆кмо не вѣштаа҅хѫ брь҆вьми к н҄емоу· "],["torot:20180919:supr:169638","не глаголахомъ ли ти прѣжде "],["torot:20180919:supr:172584","видѣхомъ г꙯а· "],["torot:20180919:supr:172585","и҅ не вѣрова нашимъ гласомъ· "],["torot:20180919:supr:169640","се ти прѣстои҅тъ самꙿ желаѥ҅мꙑи҆· "],["torot:20180919:supr:169641","наслади сꙙ ꙗ҅ко проси· "],["torot:20180919:supr:169642","насꙑти сꙙ ꙗ҅коже жꙙждеши· "],["torot:20180919:supr:169643","приди твоѥ҅го сь҆паса ради к намъ пришъдшоу· и҅ прии҅ми вь҅ꙁисканааго о҅трѣшень҆ѥ҆· "],["torot:20180919:supr:169645","тъ же ѳома стоꙗ҅ше поуштаѧ҅ си о҅чи на вь҆сꙙ сѫдꙑ сь҆пасоу· и҅ о҅бь҆ꙁираѧ коегожꙿде и҅ пꙑтаѧ҆· въ и҅стинѫ ли страдавъшии҅ вьскрꙿсь҆шии҆ тъ же ѥ пришълъ· "],["torot:20180919:supr:169648","чꙿто о̑убо к н҄емоу ѥ҅динꙑи благꙑи҆ ѥ҅динꙑи҆ чловѣколюбь҆ць҆· хотꙙи҆ вь҆сꙙ чловѣкꙑ сьпасти и҅ въ раꙁоумъ и҅стинꙑ прити· "],["torot:20180919:supr:169650","принеси прь҆стъ свои҆ сѣмо· и҅ виждъ рѫцѣ мои· "],["torot:20180919:supr:169652","тебе бо ради придохъ к тебѣ· "],["torot:20180919:supr:169653","тебе ради пакꙑ пристѫпихъ· о҅тьн҄ѫдѣже не о̑устѫпихъ бъшь҆ѭ̑ божь҆ствомъ· "],["torot:20180919:supr:169657","приближи ми сꙙ тѣломъ и҅ доухомъ и҅ вѣроѭ̑· и҅ навꙑкни ꙗ҅вѣ ѥ҅гоже ѥ҅си желѣлъ навꙑкнѫти· "],["torot:20180919:supr:169659","ꙗ҅коже хоштеши и҅спꙑтаи҆· и҅ ꙗ҅коже хоштеши навꙑкни· "],["torot:20180919:supr:169661","почь҆ти на мою̑ рѫкоу писань҆ѥ вол҄ьнꙑѧ моѥ҅ѧ҆ страсти· писань҆ѥ҆· "],["torot:20180919:supr:169663","полагаѭ̑ ти вь҆сꙙ моѧ сѫдꙑ на и҅спꙑти· "],["torot:20180919:supr:169664","не стꙑждѫ сꙙ тѣлесь҆нꙑи҅ми свои҅ми ꙗꙁвами· "],["torot:20180919:supr:169665","не срамь҆ꙗ҆ѭ̑ сꙙ плътънꙑими свои҅ми строупꙑ· ѧ҅же ѥ҅смъ приѧлъ вашихъ дѣл҄ꙗ строупъ· "],["torot:20180919:supr:169667","не съкрꙑваѭ̑ своѥ҆ѧ҆ славꙑ· о҅долѣнь҆ꙗ побѣдꙑ· нъ а҅вѣ всеи҆ твари· "],["torot:20180919:supr:169670","вѣстъ бо то и҅ сльнце· "],["torot:20180919:supr:212155","того бо ради и҅ о̑устѫпи да ношть҆ въ дни сътвори· "],["torot:20180919:supr:169672","вѣстъ бо то и҅ ꙁемьꙗ "],["torot:20180919:supr:212156","того бо ради проси мѣста о̑убѣжь҆нааго· "],["torot:20180919:supr:169673","вѣдꙙтъ то и҅ мꙿрьтвии҆· "],["torot:20180919:supr:212157","того бо ради о҅тъ гробъ и҅стекошꙙ· "],["torot:20180919:supr:169675","о̑увѣдѣ то и҅ црь҆къвнаꙗ о҅пона· "],["torot:20180919:supr:212158","того бо ради то раꙁдъра сꙙ проплака сꙙ жидовь҆скꙑѧ пагоубꙑ· "],["torot:20180919:supr:169677","видѣ мои҆ рѫцѣ ꙗ҅коже хотѣ· "],["torot:20180919:supr:169678","вь҆лѣꙁе своимъ прь҆стомь҆· не ꙁаходꙙштиїхъ ꙗ҅ꙁвъ· "],["torot:20180919:supr:169680","хоштеши ли и҅ ребро ми и҅спꙑтати "],["torot:20180919:supr:170030","да ти и҅ то о҅бнажѫ· "],["torot:20180919:supr:169681","принеси си рѫкѫ многопрь҆вѫѫ и҅ любовꙑчѫштѫ и҅ вьложи вь҆ ребро моѥ· "],["torot:20180919:supr:169682","присꙙꙁи къ пльти ми сь҆ставьѥ҅нѣ беꙁъ чловѣчь҆скааго сѣмене· "],["torot:20180919:supr:169683","присꙙꙁи къ пль҆ти страдавъшиї вол҄еѭ̑ моѥѭ· "],["torot:20180919:supr:169684","присꙙꙁи къ пль҆ти моеи҆ о̑умрьтвѣвъшии васъ дѣлꙗ· нь҆ не погрѫꙁивьше сꙙ· о҅тъ сь҆мрь҆тнааго ть҆лѣньꙗ· "],["torot:20180919:supr:169690","и҅ навꙑкни и҅скоушении҅мъ тѣмь· что ми ѥ҆ о҅бискано а҅ что не о҅бискано· что ми ѥ҆ страсть҆ноѥ҆ что ли бестрасть҆ноѥ· что ми ѥ сь҆мрь҆ть҆но что о̑умрь҆штвено тебе дѣлꙗ· что ли о҅стало бе сь҆мрьти· что ѥ҅· ѥ҅же подъпада твои҅мъ прь҆стомꙿ· что ли не подъпадаѥ҅тъ твоѥ҆и҆ десници· "]]