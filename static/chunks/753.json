[[72008,"Ἀλαρόδιοι δὲ καὶ Σάσπειρες κατά περ Κόλχοι ὡπλισμένοι ἐστρατεύοντο. "],[72009,"τούτων δὲ Μασίστιος ὁ Σιρομίτρεω ἦρχε. "],[72010,"\u003cspan class=\"citation\"\u003eHdt. 7.80.1\u003c/span\u003e τὰ δὲ νησιωτικὰ ἔθνεα τὰ ἐκ τῆς Ἐρυθρῆς θαλάσσης ἑπόμενα, νήσων δὲ ἐν τῇσι τοὺς ἀνασπάστους καλεομένους κατοικίζει βασιλεύς, ἀγχοτάτω τῶν Μηδικῶν εἶχον ἐσθῆτά τε καὶ ὅπλα. "],[72011,"τούτων δὲ τῶν νησιωτέων ἦρχε Μαρδόντης ὁ Βαγαίου, ὃς ἐν Μυκάλῃ στρατηγέων δευτέρῳ ἔτεϊ τούτων ἐτελεύτησε ἐν τῇ μάχῃ. "],[72012,"\u003cspan class=\"citation\"\u003eHdt. 7.81.1\u003c/span\u003e ταῦτα ἦν τὰ κατ’ ἤπειρον στρατευόμενά τε ἔθνεα καὶ τεταγμένα ἐς τὸν πεζόν. "],[72013,"τούτου ὦν τοῦ στρατοῦ ἦρχον μὲν οὗτοι οἵ περ εἰρέαται, καὶ οἱ διατάξαντες καὶ ἐξαριθμήσαντες οὗτοι ἦσαν καὶ χιλιάρχας τε καὶ μυριάρχας ἀποδέξαντες, "],[155440,"ἑκατοντάρχας δὲ καὶ δεκάρχας οἱ μυριάρχαι. "],[72014,"τελέων δὲ καὶ ἐθνέων ἦσαν ἄλλοι σημάντορες. "],[72015,"\u003cspan class=\"citation\"\u003eHdt. 7.82.1\u003c/span\u003e ἦσαν μὲν δὴ οὗτοι οἵ περ εἰρέαται ἄρχοντες, "],[155441,"ἐστρατήγεον δὲ τούτων τε καὶ τοῦ σύμπαντος στρατοῦ τοῦ πεζοῦ Μαρδόνιός τε ὁ Γοβρύεω καὶ Τριτανταίχμης ὁ Ἀρταβάνου τοῦ γνώμην θεμένου μὴ στρατεύεσθαι ἐπὶ Ἑλλάδα καὶ Σμερδομένης ὁ Ὀτάνεω, Δαρείου ἀμφότεροι οὗτοι ἀδελφεῶν παῖδες, Ξέρξῃ δὲ ἐγίνοντο ἀνεψιοί, καὶ Μασίστης ὁ Δαρείου τε καὶ Ἀτόσσης παῖς καὶ Γέργις ὁ Ἀριάζου καὶ Μεγάβυζος ὁ Ζωπύρου. "],[72016,"\u003cspan class=\"citation\"\u003eHdt. 7.83.1\u003c/span\u003e οὗτοι ἦσαν στρατηγοὶ τοῦ σύμπαντος πεζοῦ χωρὶς τῶν μυρίων: "],[72017,"τῶν δὲ μυρίων τούτων Περσέων τῶν ἀπολελεγμένων ἐστρατήγεε μὲν Ὑδάρνης ὁ Ὑδάρνεος, "],[155442,"ἐκαλέοντο δὲ ἀθάνατοι οἱ Πέρσαι οὗτοι ἐπὶ τοῦδε: "],[72018,"εἴ τις αὐτῶν ἐξέλιπε τὸν ἀριθμὸν ἢ θανάτῳ βιηθεὶς ἢ νούσῳ, ἄλλος ἀνὴρ ἀραίρητο, καὶ ἐγίνοντο οὐδαμὰ οὔτε πλεῦνες μυρίων οὔτε ἐλάσσονες. "],[72019,"\u003cspan class=\"citation\"\u003eHdt. 7.83.2\u003c/span\u003e κόσμον δὲ πλεῖστον παρείχοντο διὰ πάντων Πέρσαι, καὶ αὐτοὶ ἄριστοι ἦσαν: "],[72020,"σκευὴν μὲν τοιαύτην εἶχον ἥ περ εἴρηται, "],[155444,"χωρὶς δὲ χρυσόν τε πολλὸν καὶ ἄφθονον ἔχοντες ἐνέπρεπον, ἁρμαμάξας τε ἅμα ἤγοντο, ἐν δὲ παλλακὰς καὶ θεραπηίην πολλήν τε καὶ εὖ ἐσκευασμένην: "],[72021,"σῖτα δέ σφι, χωρὶς τῶν ἄλλων στρατιωτέων, κάμηλοί τε καὶ ὑποζύγια ἦγον. "],[72022,"\u003cspan class=\"citation\"\u003eHdt. 7.84.1\u003c/span\u003e ἱππεύει δὲ ταῦτα τὰ ἔθνεα: "],[72023,"πλὴν οὐ πάντα παρείχετο ἵππον, ἀλλὰ τοσάδε μοῦνα, "],[155445,"Πέρσαι μὲν τὴν αὐτὴν ἐσκευασμένοι καὶ ὁ πεζὸς αὐτῶν: "],[72024,"πλὴν ἐπὶ τῇσι κεφαλῇσι εἶχον ἔνιοι αὐτῶν καὶ χάλκεα καὶ σιδήρεα ἐξεληλαμένα ποιήματα. "],[72025,"\u003cspan class=\"citation\"\u003eHdt. 7.85.1\u003c/span\u003e εἰσὶ δὲ τινὲς νομάδες ἄνθρωποι Σαγάρτιοι καλεόμενοι, ἔθνος μὲν Περσικὸν καὶ φωνῇ, "],[155455,"σκευὴν δὲ μεταξὺ ἔχουσι πεποιημένην τῆς τε Περσικῆς καὶ τῆς Πακτυϊκῆς: "],[72026,"οἳ παρείχοντο μὲν ἵππον ὀκτακισχιλίην, "],[155463,"ὅπλα δὲ οὐ νομίζουσι ἔχειν οὔτε χάλκεα οὔτε σιδήρεα ἔξω ἐγχειριδίων, "],[155465,"χρέωνται δὲ σειρῇσι πεπλεγμένῃσι ἐξ ἱμάντων: "],[155464,"\u003cspan class=\"citation\"\u003eHdt. 7.85.2\u003c/span\u003e ταύτῃσι πίσυνοι ἔρχονται ἐς πόλεμον. "],[72028,"ἡ δὲ μάχη τούτων τῶν ἀνδρῶν ἥδε: "],[72029,"ἐπεὰν συμμίσγωσι τοῖσι πολεμίοισι, βάλλουσι τὰς σειρὰς ἐπ’ ἄκρῳ βρόχους ἐχούσας: "],[72030,"ὅτευ δ’ ἂν τύχῃ, ἤν τε ἵππου ἤν τε ἀνθρώπου, ἐπ’ ἑωυτὸν ἕλκει: "],[72031,"οἳ δὲ ἐν ἕρκεσι ἐμπαλασσόμενοι διαφθείρονται. "],[72032,"\u003cspan class=\"citation\"\u003eHdt. 7.86.1\u003c/span\u003e τούτων μὲν αὕτη ἡ μάχη, καὶ ἐπετετάχατο ἐς τοὺς Πέρσας: "],[72033,"Μῆδοι δὲ τήν περ ἐν τῷ πεζῷ εἶχον σκευήν, καὶ Κίσσιοι ὡσαύτως. "],[72034,"Ἰνδοὶ δὲ σκευῇ μὲν ἐσεσάχατο τῇ αὐτῇ καὶ ἐν τῷ πεζῷ, "],[155466,"ἤλαυνον δὲ κέλητας καὶ ἅρματα: "],[72035,"ὑπὸ δὲ τοῖσι ἅρμασι ὑπῆσαν ἵπποι καὶ ὄνοι ἄγριοι. "],[72036,"Βάκτριοι δὲ ἐσκευάδατο ὡσαύτως καὶ ἐν τῷ πεζῷ, καὶ Κάσπιοι ὁμοίως. "],[72037,"\u003cspan class=\"citation\"\u003eHdt. 7.86.2\u003c/span\u003e Λίβυες δὲ καὶ αὐτοὶ κατά περ ἐν τῷ πεζῷ: "],[72038,"ἤλαυνον δὲ καὶ οὗτοι πάντες ἅρματα. "],[72039,"ὣς δ’ αὕτως Κάσπιοι καὶ Παρικάνιοι ἐσεσάχατο ὁμοίως καὶ ἐν τῷ πεζῷ. "],[72040,"Ἀράβιοι δὲ σκευὴν μὲν εἶχον τὴν αὐτὴν καὶ ἐν τῷ πεζῷ, "],[155467,"ἤλαυνον δὲ πάντες καμήλους ταχυτῆτα οὐ λειπομένας ἵππων. "],[72041,"\u003cspan class=\"citation\"\u003eHdt. 7.87.1\u003c/span\u003e ταῦτα τὰ ἔθνεα μοῦνα ἱππεύει. "],[72042,"ἀριθμὸς δὲ τῆς ἵππου ἐγένετο ὀκτὼ μυριάδες, πάρεξ τῶν καμήλων καὶ τῶν ἁρμάτων. "],[72043,"οἱ μέν νυν ἄλλοι ἱππέες ἐτετάχατο κατὰ τέλεα, "],[156208,"Ἀράβιοι δὲ ἔσχατοι ἐπετετάχατο: "],[72044,"ἅτε γὰρ τῶν ἵππων οὔτι ἀνεχομένων τὰς καμήλους, ὕστεροι ἐτετάχατο, ἵνα μὴ φοβέοιτο τὸ ἱππικόν. "],[72045,"\u003cspan class=\"citation\"\u003eHdt. 7.88.1\u003c/span\u003e Ἵππαρχοι δὲ ἦσαν Ἁρμαμίθρης τε καὶ Τίθαιος Δάτιος παῖδες. "],[72046,"ὁ δὲ τρίτος σφι συνίππαρχος Φαρνούχης κατελέλειπτο ἐν Σάρδισι νοσέων. "],[72047,"ὡς γὰρ ὁρμῶντο ἐκ Σαρδίων, ἐπὶ συμφορὴν περιέπεσε ἀνεθέλητον: "],[72048,"ἐλαύνοντι γάρ οἱ ὑπὸ τοὺς πόδας τοῦ ἵππου ὑπέδραμε κύων, καὶ ὁ ἵππος οὐ προϊδὼν ἐφοβήθη τε καὶ στὰς ὀρθὸς ἀπεσείσατο τὸν Φαρνούχεα, "],[155468,"πεσὼν δὲ αἷμά τε ἤμεε καὶ ἐς φθίσιν περιῆλθε ἡ νοῦσος. "],[72049,"\u003cspan class=\"citation\"\u003eHdt. 7.88.2\u003c/span\u003e τὸν δὲ ἵππον αὐτίκα κατ’ ἀρχὰς ἐποίησαν ὡς ἐκέλευε: "],[72050,"ἀπαγαγόντες οἱ οἰκέται ἐς τὸν χῶρον ἐν τῷ περ κατέβαλε τὸν δεσπότην, ἐν τοῖσι γούνασι ἀπέταμον τὰ σκέλεα. "],[72051,"Φαρνούχης μὲν οὕτω παρελύθη τῆς ἡγεμονίης. "],[72052,"\u003cspan class=\"citation\"\u003eHdt. 7.89.1\u003c/span\u003e τῶν δὲ τριηρέων ἀριθμὸς μὲν ἐγένετο ἑπτὰ καὶ διηκόσιαι καὶ χίλιαι, "],[155470,"παρείχοντο δὲ αὐτὰς οἵδε, "],[155471,"Φοίνικες μὲν σὺν Σύροισι τοῖσι ἐν τῇ Παλαιστίνῃ τριηκοσίας, ὧδε ἐσκευασμένοι: "],[72053,"περὶ μὲν τῇσι κεφαλῇσι κυνέας εἶχον ἀγχοτάτω πεποιημένας τρόπον τὸν Ἑλληνικόν, ἐνδεδυκότες δὲ θώρηκας λινέους, ἀσπίδας δὲ ἴτυς οὐκ ἐχούσας εἶχον καὶ ἀκόντια. "],[72054,"\u003cspan class=\"citation\"\u003eHdt. 7.89.2\u003c/span\u003e οὗτοι δὲ οἱ Φοίνικες τὸ παλαιὸν οἴκεον, ὡς αὐτοὶ λέγουσι, ἐπὶ τῇ Ἐρυθρῇ θαλάσσῃ, "]]