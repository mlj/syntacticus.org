[["proiel:20170214:marianus:38518","тъ недѫгꙑ нашѧ приѩтъ. и болѣзни понесе. "],["proiel:20170214:marianus:50722","\u003cspan class=\"citation\"\u003eMarianus MATT 8.18\u003c/span\u003e оузьрѣ же и҃ссъ мьногꙑ народꙑ окръсть себе. "],["proiel:20170214:marianus:50723","повелѣ ити на онъ полъ. "],["proiel:20170214:marianus:50724","\u003cspan class=\"citation\"\u003eMarianus MATT 8.19\u003c/span\u003e ꙇ҅ пристѫпь единъ кънижъникъ рече емоу. "],["proiel:20170214:marianus:50725","оучителю идѫ по тебѣ. ѣможе колижъдо идеши. "],["proiel:20170214:marianus:50726","\u003cspan class=\"citation\"\u003eMarianus MATT 8.20\u003c/span\u003e г҃ла емоу и҃съ. "],["proiel:20170214:marianus:50727","лиси ѣзвинꙑ имѫтъ. ꙇ птицѧ н҃бскꙑѩ гнѣзда. а с҃нъ ч҃лвчскꙑ не иматъ къде главꙑ подъклонити. "],["proiel:20170214:marianus:50728","\u003cspan class=\"citation\"\u003eMarianus MATT 8.21\u003c/span\u003e дроугꙑи же отъ оученикъ рече емоу "],["proiel:20170214:marianus:50729","г҃и. повели ми прѣжде ити. ꙇ҅ погрети о҃тца моего. "],["proiel:20170214:marianus:50730","\u003cspan class=\"citation\"\u003eMarianus MATT 8.22\u003c/span\u003e ꙇ҃҅съ же г҃ла емоу. "],["proiel:20170214:marianus:50731","грѧди по мьнѣ. ꙇ҅ остави мрътвꙑѩ погрети своѩ мрътвъцѧ. "],["proiel:20170214:marianus:38524","\u003cspan class=\"citation\"\u003eMarianus MATT 8.23\u003c/span\u003e Ꙇ вьлѣзъшоу емоу въ корабь. по немь идѫ оученици его. "],["proiel:20170214:marianus:38525","\u003cspan class=\"citation\"\u003eMarianus MATT 8.24\u003c/span\u003e ꙇ се трѫсъ великъ бꙑстъ въ мори. ѣко покрꙑвати сѧ кораблю влънами. "],["proiel:20170214:marianus:38526","а тъ съпаше. "],["proiel:20170214:marianus:50732","\u003cspan class=\"citation\"\u003eMarianus MATT 8.25\u003c/span\u003e ꙇ҅ пришедъше оученици его. възбоудишѧ и г҃лѭще "],["proiel:20170214:marianus:50733","г҃и. с҃ъпс нꙑ "],["proiel:20170214:marianus:50734","погꙑблемъ. "],["proiel:20170214:marianus:50735","\u003cspan class=\"citation\"\u003eMarianus MATT 8.26\u003c/span\u003e ꙇ г҃ла имъ. "],["proiel:20170214:marianus:50736","что страшиви есте маловѣри. "],["proiel:20170214:marianus:38529","тогда въставъ запрѣти вѣтромь и морю. ꙇ҅ бꙑстъ тишина велиѣ. "],["proiel:20170214:marianus:50737","\u003cspan class=\"citation\"\u003eMarianus MATT 8.27\u003c/span\u003e ч҃лвци же чюдишѧ сѧ г҃лще. "],["proiel:20170214:marianus:50738","къто сь естъ ѣко вѣтри и море послоушаѭтъ его ⁘ "],["proiel:20170214:marianus:38531","\u003cspan class=\"citation\"\u003eMarianus MATT 8.28\u003c/span\u003e Ꙇ пришедъшоу емоу и҃сви на онъ полъ. въ странѫ ꙉерꙉесиискѫ. сърѣтете и дъва бѣсъна отъ жалии ꙇ҅сходѧща лютѣ ѕѣло. ѣко не можааше никтоже минѫти пѫтемь тѣмь. "],["proiel:20170214:marianus:50739","\u003cspan class=\"citation\"\u003eMarianus MATT 8.29\u003c/span\u003e ꙇ҅ се възъписте г҃лща. "],["proiel:20170214:marianus:50740","что естъ нама и тебѣ и҃ссе с҃не б҃жии. "],["proiel:20170214:marianus:38533","пришелъ еси сѣмо прѣжде врѣмене мѫчитъ насъ. "],["proiel:20170214:marianus:38534","\u003cspan class=\"citation\"\u003eMarianus MATT 8.30\u003c/span\u003e бѣ же далече отъ неѭ҄ стадо свиний. мъного пасомо. "],["proiel:20170214:marianus:50741","\u003cspan class=\"citation\"\u003eMarianus MATT 8.31\u003c/span\u003e бѣси же молѣхѫ и г҃лѭще. "],["proiel:20170214:marianus:50742","аще изгониши нꙑ. повели намъ ити въ стадо свиное. "],["proiel:20170214:marianus:50743","\u003cspan class=\"citation\"\u003eMarianus MATT 8.32\u003c/span\u003e ꙇ рече имъ "],["proiel:20170214:marianus:50744","идѣте. "],["proiel:20170214:marianus:38537","они же ишедъше идѫ въ свиниѩ̆. "],["proiel:20170214:marianus:38538","ꙇ абье оустръми сѧ стадо вьсе по брѣгоу въ море. ꙇ҅ оутопѫ въ водахъ. "],["proiel:20170214:marianus:38539","\u003cspan class=\"citation\"\u003eMarianus MATT 8.33\u003c/span\u003e а пасѫщеи бѣжашѧ. ꙇ шедъше въ градъ възвѣстишѧ вьсѣ. ꙇ о бѣсъноую. "],["proiel:20170214:marianus:38540","\u003cspan class=\"citation\"\u003eMarianus MATT 8.34\u003c/span\u003e ꙇ се весь градъ изидѫ противѫ и҃сви. ꙇ видѣвъше и молишѧ. да би прѣшелъ отъ прѣдѣлъ ихъ."],["proiel:20170214:marianus:38541","\u003cspan class=\"citation\"\u003eMarianus MATT 9.1\u003c/span\u003e ꙇ вьлѣзъ въ корабь и҃съ прѣѣде. ꙇ приде въ свои градъ. кⷰ҇ ⁘ "],["proiel:20170214:marianus:38542","\u003cspan class=\"citation\"\u003eMarianus MATT 9.2\u003c/span\u003e Ꙇ се принѣсѧ емоу ослабленъ жилами на одрѣ лежѧщъ. "],["proiel:20170214:marianus:38543","ꙇ видѣвъ и҃съ вѣрѫ ихъ. рече ослабленоуемоу. "],["proiel:20170214:marianus:50745","дръзай "],["proiel:20170214:marianus:50746","чѧдо отъпоуштаѭтъ сѧ грѣси твои. "],["proiel:20170214:marianus:38546","\u003cspan class=\"citation\"\u003eMarianus MATT 9.3\u003c/span\u003e ꙇ се едини отъ кънижъникъ рѣшѧ вь себѣ. "],["proiel:20170214:marianus:38547","сь власвимлѣатъ. "],["proiel:20170214:marianus:50747","\u003cspan class=\"citation\"\u003eMarianus MATT 9.4\u003c/span\u003e ꙇ видѣвъ и҃съ помꙑшлениѣ ихъ рече. "],["proiel:20170214:marianus:50748","въскѫѭ вꙑ мꙑслите зъло въ с҃рдцихъ вашихъ. "],["proiel:20170214:marianus:50749","\u003cspan class=\"citation\"\u003eMarianus MATT 9.5\u003c/span\u003e чъто бо естъ оудобѣе решти. отъпоущаѭтъ сѧ грѣси твои. ли рещи "],["proiel:20170214:marianus:50750","въставъ ходи. "],["proiel:20170214:marianus:50751","\u003cspan class=\"citation\"\u003eMarianus MATT 9.6\u003c/span\u003e нъ да оувѣсте ѣко власть иматъ с҃нъ ч҃лвчскꙑ на земи отъпоущати грѣхꙑ. "],["proiel:20170214:marianus:50752","тъгда г҃ла о҅слабленоумоу "],["proiel:20170214:marianus:50753","въставъ возьми ложе твое. ꙇ иди въ домъ свои. "],["proiel:20170214:marianus:38551","\u003cspan class=\"citation\"\u003eMarianus MATT 9.8\u003c/span\u003e видѣвъше же народи чюдишѧ сѧ и прославишѧ б҃а. давъшааго власть такѫ ч҃лвкомъ. кⷰ҇ ⁘ "],["proiel:20170214:marianus:50754","\u003cspan class=\"citation\"\u003eMarianus MATT 9.9\u003c/span\u003e Ꙇ҅ прѣходѧ и҃ссъ отъ тоудѫ видѣ члⷦ҇ва. на мꙑтьници сѣдѧща. ꙇ҅мене матеа. ꙇ г҃ла емоу "],["proiel:20170214:marianus:50755","по мьнѣ грѧди. "],["proiel:20170214:marianus:38553","ꙇ въставъ по немь иде. "],["proiel:20170214:marianus:38554","\u003cspan class=\"citation\"\u003eMarianus MATT 9.10\u003c/span\u003e ꙇ бꙑⷭ҇ емоу вьзлежѧщю въ домоу. ꙇ се мъноѕи грѣшъници и мꙑтаре. пришедъше възлежаахѫ съ и҃смъ. ꙇ съ оученикꙑ его. "],["proiel:20170214:marianus:50756","\u003cspan class=\"citation\"\u003eMarianus MATT 9.11\u003c/span\u003e ꙇ видѣвъше фарисеи г҃лхѫ оученикомъ его. "],["proiel:20170214:marianus:50757","по что съ мꙑтари и грѣшъникꙑ оучитель вашъ ѣстъ. "],["proiel:20170214:marianus:50758","\u003cspan class=\"citation\"\u003eMarianus MATT 9.12\u003c/span\u003e ꙇ҃сь же слꙑшавъ рече имъ. "],["proiel:20170214:marianus:50759","не трѣбоуѭ҄тъ съдравии врача. нъ болѧщеи. "],["proiel:20170214:marianus:38557","\u003cspan class=\"citation\"\u003eMarianus MATT 9.13\u003c/span\u003e шедъше же наоучите сѧ. что естъ "],["proiel:20170214:marianus:60016","милостꙑни хоштѫ а не жрътвѣ. "],["proiel:20170214:marianus:38558","не придъ бо праведьникъ призъватъ. нъ грѣшъникꙑ на покаание҅. кⷰ҇ "],["proiel:20170214:marianus:50760","\u003cspan class=\"citation\"\u003eMarianus MATT 9.14\u003c/span\u003e Тогда пристѫпишѧ къ немоу оученици иоанови г҃лще. "],["proiel:20170214:marianus:50761","по что мꙑ и фарисѣи постимъ сѧ мъного. а оученици твои не постѧтъ сѧ. "],["proiel:20170214:marianus:50762","\u003cspan class=\"citation\"\u003eMarianus MATT 9.15\u003c/span\u003e рече имъ и҃съ. "],["proiel:20170214:marianus:50763","еда могѫтъ сⷩ҇ве брачънии плакати сѧ. доньдеже съ ними естъ женихъ. "],["proiel:20170214:marianus:38561","придѫтъ же дьние. егдаже отъиметъ сѧ отъ нихъ женихъ. ꙇ тогда постѧтъ сѧ. "],["proiel:20170214:marianus:38562","\u003cspan class=\"citation\"\u003eMarianus MATT 9.16\u003c/span\u003e никтоже бо не приставлѣатъ. приставлениѣ. плата не бѣлена ризѣ ветъсѣ. "],["proiel:20170214:marianus:60017","вьзьметъ бо коньчинѫ своѭ҄ отъ ризꙑ. ꙇ больши дира бѫдетъ. "],["proiel:20170214:marianus:38564","\u003cspan class=\"citation\"\u003eMarianus MATT 9.17\u003c/span\u003e ни вьливаѭ҄тъ вина нова. въ мѣхꙑ ветъхꙑ. "],["proiel:20170214:marianus:38565","аще ли же ни. просѧдѫтъ сѧ мѣси. ꙇ вино пролѣетъ сѧ. ꙇ мѣси погꙑблѭтъ. "],["proiel:20170214:marianus:38566","нъ вино ново въ мѣхꙑ новꙑ въливаѭтъ. ꙇ обое съблюдетъ сѧ. "],["proiel:20170214:marianus:38567","\u003cspan class=\"citation\"\u003eMarianus MATT 9.18\u003c/span\u003e сице г҃лѭщю емоу къ нимъ. кⷰ҇. Се кьнѧзъ въшедъ кланѣше сѧ емоу г҃лѧ. ѣко "],["proiel:20170214:marianus:60019","дъшти моѣ нꙑнѣ оумьрѣтъ. нъ пришедъ нꙑнѣ възложи на нѭ рѫкѫ твоѭ и оживетъ. "]]