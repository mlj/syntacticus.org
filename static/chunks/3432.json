[["torot:20180919:ust-vlad:189755","ѹставъ ст҃го кн҃зѧ володимира крстившаго рѹсьскѹю землю. ѡ црк҃вныхъ сѹдѣх⁘⁓ "],["torot:20180919:ust-vlad:189757","въ имѧ ѡц҃а и сн҃а. и ст҃го дх҃а. "],["torot:20180919:ust-vlad:189759","се ꙗзъ кнѧзь василии нарицаѥмы володїмиръ. сн҃ъ ст҃ославль внѹкъ игоревъ. блаженыꙗ кнѧгини ѡлгы. въсприꙗлъ ѥсмь ст҃оѥ кр҃щниѥ. ѿ грецьскаго цсрѧ. и ѿ фотиѧ патриарха цсрегородьского. взѧхъ пьрваго митрополита леѡна киѥвѹ. иже крьсти всю землю рѹсьскѹю ст҃мь крщ҃ньѥмь. "],["torot:20180919:ust-vlad:189767","по томь же лѣтомъ многымъ мїнѹвшемъ. создахъ цр҃квь ст҃ыꙗ бц҃а десѧтиньнѹю. и дахъ ѥи десѧтинѹ. по все и земли рѹсьстѣи. "],["torot:20180919:ust-vlad:189910","ис кнѧжениꙗ въ съборнѹю црк҃вь. "],["torot:20180919:ust-vlad:189909","ѿ всего кнѧжа сѹда. десѧтѹю вѣкшю. "],["torot:20180919:ust-vlad:189774","а ис торгѹ десѧтѹю недѣлю. "],["torot:20180919:ust-vlad:189775","а из домовъ на всѧко лѣто. ѿ всѧкого стада. и ѿ всѧкого жита. чюдномѹ сп҃су и чюднѣи ѥго мт҃ри. "],["torot:20180919:ust-vlad:189779","по томь разверзъше грецьскыи номоканонъ и ѡбрѣтохомъ въ немь ѡже не подобаѥть сихъ сѹдовъ и тѧжь. кн҃зю сѹдити. ни боꙗромъ ѥго. ни сѹдьꙗмъ. "],["torot:20180919:ust-vlad:189783","и ꙗзъ. съгадавъ. съ своѥю кнѧгинею съ анною. и съ своими дѣтми. далъ ѥсмь ты сѹды цр҃квамъ. митрополитѹ и всѣмъ пискѹпиѧмъ по рѹсьскои землї. "],["torot:20180919:ust-vlad:189788","а по семь не надобѣ въстѹпати сѧ ни дѣтемъ моимъ ни внѹчатом, ни въсемѹ родѹ моѥму до вѣка. ни в люди црк҃вныѣ ни во всѣ сѹды ихъ. "],["torot:20180919:ust-vlad:189790","то все далъ ѥсмь. по всѣмъ городомъ. и по погостом. и по свободамъ. гдѣ нъ сѹть хрстиꙗне. "],["torot:20180919:ust-vlad:189795","и своимъ тиѹномъ приказываю црк҃внаго сѹда. не ѡбидѣти. ни сѹдити безъ влдчнѧ намѣстника. "],["torot:20180919:ust-vlad:189825","тѣ всѣ сѹды церкви даны сѹть. "],["torot:20180919:ust-vlad:189826","кнѧзю и боꙗромъ и сѹдьꙗмъ ихъ. въ ты сѹды нѣлзѣ въстѹпатї сѧ. "],["torot:20180919:ust-vlad:189828","то вьсе дал ѥсмь по пьрвыхъ цcрвъ ѹ рѧженью. и по вселеньскыхъ ст҃хъ семї зборовъ. великыхъ ст҃ль. "],["torot:20180919:ust-vlad:189831","аже кто преѡбидить нашь ѹставъ. таковымъ не прощенымъ быти ѿ закѡна бж҃иꙗ. и горе собѣ наслѣдѹють. "],["torot:20180919:ust-vlad:189839","а кто поѡбидїть сѹдъ црк҃вныи. платити ѥмѹ собою. "],["torot:20180919:ust-vlad:189841","а перед бм҃ь томѹ же ѿвѣчати. на страшнѣмъ сѹдѣ. пред тмами анг҃лъ. идеже когождо дѣла не скрыють с. блг҃аꙗ илї злаꙗ. идеже не поможеть никто же комѹ. но тѡкмо правда избавить. ѿ вторыꙗ см҃ртї ѿ вѣчныꙗ мѹкы. ѿ хрщ҃ениꙗ несп҃сенаго. ѿ огнѧ негасимаго. "],["torot:20180919:ust-vlad:189851","гсь реч. "],["torot:20180919:ust-vlad:189852","в дн҃ь месть въздамь съдержащимъ неправъдѹ в разѹмѣ. "],["torot:20180919:ust-vlad:189853","тѣхъ ѡгнь не ѹгаснеть. и червь ихъ не ѹмреть. "],["torot:20180919:ust-vlad:189855","створшимъ же благаꙗ въ жизнь и вь радость и неизреченнѹю. "],["torot:20180919:ust-vlad:189859","еже искѡни ѹставлено ѥсть. и порѹчено ст҃ымъ псп҃ьꙗмъ. городьскыѣ. и торговыѣ. всѧкаꙗ мѣрила и спуды извѣсы. ставила. "],["torot:20180919:ust-vlad:189863","ѿ б҃а тако искони ѹставлено. пискѹпѹ блюсти бес пакости. нисти бес пакости. ни ѹмалити. ни ѹмножити. "],["torot:20180919:ust-vlad:189868","за все то дати ѥмѹ слов. въ дн҃ь сѹда великаго. ꙗко же и ѡ дш҃ахъ члвчскахъ. "],["torot:20180919:ust-vlad:189875","то люди црк҃вныѣ. ба҃дѣлныѣ. "],["torot:20180919:ust-vlad:189911","мїтропѡлитъ. или ппсъ вѣдаѥть межи ими. сѹдъ. или ѡбида. илї котора. или вражда. или задница. "],["torot:20180919:ust-vlad:189881","аже бѹдеть иномѹ члв҃кѹ с тымъ члв҃комь рѣчь. то ѡбчии сѹдъ. "],["torot:20180919:ust-vlad:189883","кто перестѹпить си правила. ꙗко же ѥсмы ѹправили по ст҃хъ ѡц҃ь правиломъ. и по пьрвыхъ цсрвъ ѹправленью. кто иметь перестѹпати правїла си. или дѣти мои. или правнѹчата. їли въ которомь городѣ намѣстникъ. или тиѹнъ. или сѹдьꙗ. а поѡбидѧть сѹдъ цр҃квныи. или кто иныи. да бѹдѹть проклѧти. въ сии вѣкъ. и вь бѹдѹщиї семию зборовъ ст҃хъ ѡц҃ь вселеньскыхъ⁘ "]]