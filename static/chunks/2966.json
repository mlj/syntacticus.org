[["torot:20180323:zadon:212309","реч кнзь великꙑи своим бояромъ, "],["torot:20180323:zadon:212452","братя бояре и воеводꙑ, дѣти боярскꙑе. "],["torot:20180323:zadon:212453","тоти, брате, ваши московъскꙑя сластнꙑа медꙑ и великия мѣста себѣ своим женам. "],["torot:20180323:zadon:212310","туто стару помолодит ся а молоду чти добꙑти. "],["torot:20180323:zadon:212311","рече княз великꙑи, "],["torot:20180323:zadon:212454","ги, бе мои, на тя уповах, "],["torot:20180323:zadon:212455","да не постꙑжу с в’ векъ, ни посмѣють ми ся врази мои мнѣ. "],["torot:20180323:zadon:212312","и помоля с бгу і стии бци и всѣмъ стмъ, и прослези ся гор’ко и утер слезꙑ. "],["torot:20180323:zadon:212313","и тогда як рлꙑ ѿлетѣша на быстрꙑи донъ. "],["torot:20180323:zadon:212314","тотѣ не ѡрлѣ полетѣша за быстрꙑи донъ, "],["torot:20180323:zadon:212456","поскакивает кнзь великꙑи с своими полкꙑ за дон, съ всею силою. "],["torot:20180323:zadon:212457","брате, кнзе владимере. "],["torot:20180323:zadon:212315","туто іспити медвеная чаша, "],["torot:20180323:zadon:212458","наступаемъ, брате, с’ своими силнꙑми полкꙑ на рат поганꙑх. "],["torot:20180323:zadon:212316","тогда княз велики поля наступает. "],["torot:20180323:zadon:212317","гремят мечи ѡ шеломꙑ хиновъския, "],["torot:20180323:zadon:212459","поганꙑи покрꙑша руками глвꙑ своа. "],["torot:20180323:zadon:212318","тогда погани ѿступиш назад, "],["torot:20180323:zadon:212460","ктязю ревуть ѿ великог кнзя. "],["torot:20180323:zadon:212319","поганїи бежать, "],["torot:20180323:zadon:212461","рускии снве поля широкꙑ кликом ѡгородша, "],["torot:20180323:zadon:212462","золоченꙑми шлемꙑ ѡсветиша. "],["torot:20180323:zadon:212320","въсталъ уж туръ ѡборенъ. "],["torot:20180323:zadon:212321","тогда кнзь великый поганꙑх назадъ победилъ и поворотил гораздо на нихъ. "],["torot:20180323:zadon:212322","и бьетъ гор’ко, "],["torot:20180323:zadon:212463","тоску имъ подаваше. "],["torot:20180323:zadon:212323","кнзи их падоша с с конеи к земли, "],["torot:20180323:zadon:212464","трупꙑ татарскими поля насѣяша "],["torot:20180323:zadon:212465","а кровїю протекли рѣкꙑ. "],["torot:20180323:zadon:212324","туто ся погании раз’лучиша с боръзо, розно побѣг’ши неуготованнꙑми дорогами в лукоморье, а скрегчюще зубы своими и дерущи лица своа а ркучи, "],["torot:20180323:zadon:212466","уж намъ, брате, в земли своеи не бꙑвати а дѣтеи своихъ не выдати а в русь ратю не ходити а вꙑхода нам у рускихъ князеи не прашивати. "],["torot:20180323:zadon:212325","а ѹже бо въстонала земля татарская, "],["torot:20180323:zadon:212467","бедами и тугою покрꙑша с, "],["torot:20180323:zadon:212468","унꙑша бо црмъ их хотѣнїе і похвала на рускую зем’лю ходти. "],["torot:20180323:zadon:212326","веселїе иж пониче, "],["torot:20180323:zadon:212469","уже рускїа снве разграбиша татарская узорочя, доспехи и кони, волꙑ і велблудꙑ, вино, сахарь, "],["torot:20180323:zadon:212470","дорогое узороче, кам’кꙑ, насꙑчеве везут женам своимъ, "],["torot:20180323:zadon:212471","уже женꙑ рускꙑя въсплескаша татарьским златомъ. "],["torot:20180323:zadon:212327","уже рускои зем’ли простре ся веселье, "],["torot:20180323:zadon:212472","и възнесе ся слва руская на поганꙑх хулу. "],["torot:20180323:zadon:212328","уж веръжено диво на землю, "],["torot:20180323:zadon:212473","уже грозꙑ великого кнзя по всеи зем’ли текуть. "],["torot:20180323:zadon:212474","стрѣляи, кнзь великꙑи, по всѣмъ землям, "],["torot:20180323:zadon:212475","стрѣляи, кнзь великꙑй, с своею храброю дружиною поганого мамая хиновина за землю рускую, за вѣру хрстьяньскую. "],["torot:20180323:zadon:212329","у поганꙑхъ ѡружие свое поверъгоша, "],["torot:20180323:zadon:212476","главꙑ своя и поклониша подъ мечи руския. "],["torot:20180323:zadon:212330","трубꙑ ихъ не трубять, "],["torot:20180323:zadon:212477","унꙑша бо царем ихъ хотѣнїе. "],["torot:20180323:zadon:212331","и ѿскочи мамаи сѣрꙑмъ волком ѿ своея дружинꙑ и притече к’ каѳꙑ граду. "],["torot:20180323:zadon:212332","і молвяше ему ѳрязове, "],["torot:20180323:zadon:212478","чему ти, поганꙑи мамаи, на рускую землю. "],["torot:20180323:zadon:212333","тоти была ѡр’да залѣс’кая "],["torot:20180323:zadon:212480","времена "],["torot:20180323:zadon:212481","первꙑи "],["torot:20180323:zadon:212479","а не быти тебѣ в батꙑя цря. "],["torot:20180323:zadon:212334","црь батꙑи бꙑлъ 400000 вою, "],["torot:20180323:zadon:212482","воевалъ всю рускую землю і плѣнил ѿ в’стока и до запада, "],["torot:20180323:zadon:212483","а казнилъ бъ рускую землю за съгрешенїе. "],["torot:20180323:zadon:212335","і тꙑ пришелъ, княз мамаи, на рускую землю съ многимї силами, съ девятю ѡрдами, съ 70 кнзьми, а нне бежишъ самъ девятъ в лѹкоморье. "],["torot:20180323:zadon:212336","в поле тобя кнзи рускꙑя гораздо упили ся. "],["torot:20180323:zadon:212337","и кнзеи с тобою нѣтъ, ни воеводъ. "],["torot:20180323:zadon:212338","нѣчто гораздо упили ся на полѣ куликовѣ на травѣ ковꙑли. "],["torot:20180323:zadon:212484","побежи, поганꙑи мамаи, і ѿ насъ позадлѣшью. "],["torot:20180323:zadon:212339","намъ земля подобна ес руская милому млднцу умрети, егоже мати тещить, а рать лозою казнит, а добрая дѣла милують его. "],["torot:20180323:zadon:212340","і потѣшить гь бгъ члколюбецъ кнзи рускꙑя, великого кнзя дмитрия ивановича и брата его кнзя владимера ѡндрѣевича. "],["torot:20180323:zadon:212341","межъ доном и непром, на полѣ куликовѣ, на рѣч’ки направ’дѣ сталъ кнзь великꙑи с’ своим братомъ кнзмъ владмеромъ ѡндрѣевичемъ и с своими воеводами на костехъ. "],["torot:20180323:zadon:212342","грозно бо, брате, в то время посмотрети лежать трупꙑ хрстїаньскїа акꙑ сѣн’нꙑ источти, а дон рѣка три дни кровю текла. "],["torot:20180323:zadon:212343","считаіте ся, брате, колкихъ воевод нѣтъ, колько молодꙑхъ люде нѣтъ. "],["torot:20180323:zadon:212344","і говорит михаило ѡндрѣевичь, московъскꙑи бояринъ, кнзю дмитрию івановичю, "],["torot:20180323:zadon:212485","гсдне, кнзь великꙑи дмитрїи ивановичь. "],["torot:20180323:zadon:212345","нѣту туто у насъ сорока бояринъ большихъ мосъковъскихъ да 12 кнзеи белозерскꙑх да 30 бояриновъ посадниковъ новгородцкихъ да 20 боярин въ коломеньскꙑхъ да 40 бояриновъ переяславъскихъ да полу 30 бояриновъ костромскꙑхъ да пол 40 бояриновъ володмеръскихъ да 50 бояриновъ суздальских да 70 бояриновъ резаньских да 40 бояринов муромскихъ да 30 бояриновъ ростовъскꙑхъ да трех да 20 бояриновъ дмитров’ских да 60 бояриновъ звенигороцкихъ да 15 бояриновъ ѹглецъкихъ, а изгибло нас всеи дружинꙑ полъ 300000 "],["torot:20180323:zadon:212486","и помилова бгъ рускую землю а татаръ пало безчислено многое множество. "],["torot:20180323:zadon:212346","и кнзь великꙑи дмитрїи івановичь говоритъ, "],["torot:20180323:zadon:212487","братя и бояре, кнѕи молодꙑе. вамъ, брате, сужено мѣсто межь дономъ і непра, на полѣ куликовѣ, на рѣчьки направдѣ. "],["torot:20180323:zadon:212347","положили есте головꙑ за рускую землю и за вѣру хрѣстьяньскую. "],["torot:20180323:zadon:212348","простите мя, братя, и блсвите в семъ вѣцꙑ и в’ будущемъ. "]]