[[48650,"διακοσίων δηναρίων ἄρτοι οὐκ ἀρκοῦσιν αὐτοῖς, ἵνα ἕκαστος βραχύ τι λάβῃ. "],[22220,"\u003cspan class=\"citation\"\u003eJOHN 6.8\u003c/span\u003e λέγει αὐτῷ εἷς ἐκ τῶν μαθητῶν αὐτοῦ, Ἀνδρέας ὁ ἀδελφὸς Σίμωνος Πέτρου· "],[22221,"\u003cspan class=\"citation\"\u003eJOHN 6.9\u003c/span\u003e ἔστιν παιδάριον ὧδε ὃς ἔχει πέντε ἄρτους κριθίνους καὶ δύο ὀψάρια· "],[22222,"ἀλλὰ ταῦτα τί ἐστιν εἰς τοσούτους; "],[22223,"\u003cspan class=\"citation\"\u003eJOHN 6.10\u003c/span\u003e εἶπεν ὁ Ἰησοῦς· "],[22224,"ποιήσατε τοὺς ἀνθρώπους ἀναπεσεῖν. "],[22225,"ἦν δὲ χόρτος πολὺς ἐν τῷ τόπῳ. "],[22226,"ἀνέπεσαν οὖν οἱ ἄνδρες τὸν ἀριθμὸν ὡς πεντακισχίλιοι. "],[22227,"\u003cspan class=\"citation\"\u003eJOHN 6.11\u003c/span\u003e ἔλαβεν οὖν τοὺς ἄρτους ὁ Ἰησοῦς καὶ εὐχαρίστησεν καὶ ἔδωκεν τοῖς ἀνακειμένοις, ὁμοίως καὶ ἐκ τῶν ὀψαρίων ὅσον ἤθελον. "],[22228,"\u003cspan class=\"citation\"\u003eJOHN 6.12\u003c/span\u003e ὡς δὲ ἐνεπλήσθησαν, λέγει τοῖς μαθηταῖς αὐτοῦ· "],[22229,"συναγάγετε τὰ περισσεύσαντα κλάσματα, ἵνα μή τι ἀπόληται. "],[22230,"\u003cspan class=\"citation\"\u003eJOHN 6.13\u003c/span\u003e συνήγαγον οὖν, καὶ ἐγέμισαν δώδεκα κοφίνους κλασμάτων ἐκ τῶν πέντε ἄρτων τῶν κριθίνων, ἃ ἐπερίσσευσαν τοῖς βεβρωκόσιν. "],[22231,"\u003cspan class=\"citation\"\u003eJOHN 6.14\u003c/span\u003e Οἱ οὖν ἄνθρωποι ἰδόντες ὃ ἐποίησεν σημεῖον ἔλεγον ὅτι "],[62870,"οὗτός ἐστιν ἀληθῶς ὁ προφήτης ὁ εἰς τὸν κόσμον ἐρχόμενος. "],[22232,"\u003cspan class=\"citation\"\u003eJOHN 6.15\u003c/span\u003e Ἰησοῦς οὖν γνοὺς ὅτι μέλλουσιν ἔρχεσθαι καὶ ἁρπάζειν αὐτὸν ἵνα ποιήσωσιν βασιλέα, φεύγει πάλιν εἰς τὸ ὄρος αὐτὸς μόνος. "],[22233,"\u003cspan class=\"citation\"\u003eJOHN 6.16\u003c/span\u003e Ὡς δὲ ὀψία ἐγένετο, κατέβησαν οἱ μαθηταὶ αὐτοῦ ἐπὶ τὴν θάλασσαν, \u003cspan class=\"citation\"\u003eJOHN 6.17\u003c/span\u003e καὶ ἐμβάντες εἰς πλοῖον ἤρχοντο πέραν τῆς θαλάσσης εἰς Καφαρναούμ. "],[48651,"κατέλαβεν δὲ αὐτοὺς ἡ σκοτία καὶ οὔπω ἐληλύθει Ἰησοῦς πρὸς αὐτοὺς, "],[48652,"\u003cspan class=\"citation\"\u003eJOHN 6.18\u003c/span\u003e ἥ τε θάλασσα ἀνέμου μεγάλου πνέοντος διεγείρετο. "],[22235,"\u003cspan class=\"citation\"\u003eJOHN 6.19\u003c/span\u003e ἐληλακότες οὖν ὡς στάδια εἴκοσι πέντε ἢ τριάκοντα θεωροῦσιν τὸν Ἰησοῦν περιπατοῦντα ἐπὶ τῆς θαλάσσης καὶ ἐγγὺς τοῦ πλοίου γινόμενον, καὶ ἐφοβήθησαν. "],[22236,"\u003cspan class=\"citation\"\u003eJOHN 6.20\u003c/span\u003e ὁ δὲ λέγει αὐτοῖς· "],[48653,"ἐγώ εἰμι, "],[48654,"μὴ φοβεῖσθε. "],[22238,"\u003cspan class=\"citation\"\u003eJOHN 6.21\u003c/span\u003e ἤθελον οὖν λαβεῖν αὐτὸν εἰς τὸ πλοῖον, καὶ εὐθέως ἐγένετο τὸ πλοῖον ἐπὶ τὴν γῆν εἰς ἣν ὑπῆγον. "],[22239,"\u003cspan class=\"citation\"\u003eJOHN 6.22\u003c/span\u003e Τῇ ἐπαύριον ὁ ὄχλος ὁ ἑστηκὼς πέραν τῆς θαλάσσης εἶδον ὅτι πλοιάριον ἄλλο οὐκ ἦν ἐκεῖ εἰ μὴ ἕν, καὶ ὅτι οὐ συνεισῆλθεν τοῖς μαθηταῖς αὐτοῦ ὁ Ἰησοῦς εἰς τὸ πλοῖον ἀλλὰ μόνοι οἱ μαθηταὶ αὐτοῦ ἀπῆλθον· "],[22240,"\u003cspan class=\"citation\"\u003eJOHN 6.23\u003c/span\u003e ἄλλα ἦλθεν πλοιάρια ἐκ Τιβεριάδος ἐγγὺς τοῦ τόπου ὅπου ἔφαγον τὸν ἄρτον εὐχαριστήταντος τοῦ κυρίου. "],[22241,"\u003cspan class=\"citation\"\u003eJOHN 6.24\u003c/span\u003e ὅτε οὖν εἶδεν ὁ ὄχλος ὅτι Ἰησοῦς οὐκ ἔστιν ἐκεῖ οὐδὲ οἱ μαθηταὶ αὐτοῦ, ἐνέβησαν αὐτοὶ εἰς τὰ πλοιάρια καὶ ἦλθον εἰς Καφαρναοὺμ ζητοῦντες τὸν Ἰησοῦν. "],[22242,"\u003cspan class=\"citation\"\u003eJOHN 6.25\u003c/span\u003e καὶ εὑρόντες αὐτὸν πέραν τῆς θαλάσσης εἶπον αὐτῷ· "],[22243,"ῥαββεί, πότε ὧδε γέγονας; "],[22244,"\u003cspan class=\"citation\"\u003eJOHN 6.26\u003c/span\u003e ἀπεκρίθη αὐτοῖς ὁ Ἰησοῦς καὶ εἶπεν· "],[48655,"ἀμὴν ἀμὴν λέγω ὑμῖν, "],[48656,"ζητεῖτέ με οὐχ ὅτι εἴδετε σημεῖα, ἀλλ’ ὅτι ἐφάγετε ἐκ τῶν ἄρτων καὶ ἐχορτάσθητε. "],[22246,"\u003cspan class=\"citation\"\u003eJOHN 6.27\u003c/span\u003e ἐργάζεσθε μὴ τὴν βρῶσιν τὴν ἀπολλυμένην, ἀλλὰ τὴν βρῶσιν τὴν μένουσαν εἰς ζωὴν αἰώνιον, ἣν ὁ υἱὸς τοῦ ἀνθρώπου δίδωσιν ὑμῖν· "],[22247,"τοῦτον γὰρ ὁ πατὴρ ἐσφράγισεν, ὁ θεός. "],[22248,"\u003cspan class=\"citation\"\u003eJOHN 6.28\u003c/span\u003e εἶπον οὖν πρὸς αὐτόν· "],[22249,"τί ποιῶμεν ἵνα ἐργαζώμεθα τὰ ἔργα τοῦ θεοῦ; "],[22250,"\u003cspan class=\"citation\"\u003eJOHN 6.29\u003c/span\u003e ἀπεκρίθη Ἰησοῦς καὶ εἶπεν αὐτοῖς· "],[22251,"τοῦτό ἐστιν τὸ ἔργον τοῦ θεοῦ, ἵνα πιστεύητε εἰς ὃν ἀπέστειλεν ἐκεῖνος. "],[22252,"\u003cspan class=\"citation\"\u003eJOHN 6.30\u003c/span\u003e εἶπον οὖν αὐτῷ· "],[22253,"τί οὖν ποιεῖς σὺ σημεῖον, ἵνα ἴδωμεν καὶ πιστεύσωμέν σοι; "],[22254,"τί ἐργάζῃ; "],[22255,"\u003cspan class=\"citation\"\u003eJOHN 6.31\u003c/span\u003e οἱ πατέρες ἡμῶν τὸ μάννα ἔφαγον ἐν τῇ ἐρήμῳ, καθώς ἐστιν γεγραμμένον· "],[22256,"ἄρτον ἐκ τοῦ οὐρανοῦ ἔδωκεν αὐτοῖς φαγεῖν. "],[22257,"\u003cspan class=\"citation\"\u003eJOHN 6.32\u003c/span\u003e εἶπεν οὖν αὐτοῖς ὁ Ἰησοῦς· "],[48657,"ἀμὴν ἀμὴν λέγω ὑμῖν, "],[48658,"οὐ Μωϋσῆς δέδωκεν ὑμῖν τὸν ἄρτον ἐκ τοῦ οὐρανοῦ, ἀλλ’ ὁ πατήρ μου δίδωσιν ὑμῖν τὸν ἄρτον ἐκ τοῦ οὐρανοῦ τὸν ἀληθινόν. "],[22259,"\u003cspan class=\"citation\"\u003eJOHN 6.33\u003c/span\u003e ὁ γὰρ ἄρτος τοῦ θεοῦ ἐστιν ὁ καταβαίνων ἐκ τοῦ οὐρανοῦ καὶ ζωὴν διδοὺς τῷ κόσμῳ. "],[22260,"\u003cspan class=\"citation\"\u003eJOHN 6.34\u003c/span\u003e εἶπον οὖν πρὸς αὐτόν· "],[22261,"κύριε, πάντοτε δὸς ἡμῖν τὸν ἄρτον τοῦτον. "],[22262,"\u003cspan class=\"citation\"\u003eJOHN 6.35\u003c/span\u003e εἶπεν οὖν αὐτοῖς ὁ Ἰησοῦς· "],[22263,"ἐγώ εἰμι ὁ ἄρτος τῆς ζωῆς· "],[22264,"ὁ ἐρχόμενος πρός ἐμὲ οὐ μὴ πεινάσῃ, καὶ ὁ πιστεύων εἰς ἐμὲ οὐ μὴ διψήσει πώποτε. "],[22265,"\u003cspan class=\"citation\"\u003eJOHN 6.36\u003c/span\u003e ἀλλ’ εἶπον ὑμῖν ὅτι καὶ ἑωράκατέ καὶ οὐ πιστεύετε. "],[22266,"\u003cspan class=\"citation\"\u003eJOHN 6.37\u003c/span\u003e πᾶν ὃ δίδωσίν μοι ὁ πατὴρ πρὸς ἐμὲ ἥξει, καὶ τὸν ἐρχόμενον πρὸς ἐμὲ οὐ μὴ ἐκβάλω ἔξω, \u003cspan class=\"citation\"\u003eJOHN 6.38\u003c/span\u003e ὅτι καταβέβηκα ἀπὸ τοῦ οὐρανοῦ οὐχ ἵνα ποιήσω τὸ θέλημα τὸ ἐμὸν ἀλλὰ τὸ θέλημα τοῦ πέμψαντός με· "],[22267,"\u003cspan class=\"citation\"\u003eJOHN 6.39\u003c/span\u003e τοῦτο δέ ἐστιν τὸ θέλημα τοῦ πέμψαντός με, ἵνα πᾶν ὃ δέδωκέν μοι μὴ ἀπολέσω ἐξ αὐτοῦ, ἀλλὰ ἀναστήσω αὐτὸ ἐν τῇ ἐσχάτῃ ἡμέρᾳ. "],[22268,"\u003cspan class=\"citation\"\u003eJOHN 6.40\u003c/span\u003e τοῦτο γάρ ἐστιν τὸ θέλημα τοῦ πατρός μου, ἵνα πᾶς ὁ θεωρῶν τὸν υἱὸν καὶ πιστεύων εἰς αὐτὸν ἔχῃ ζωὴν αἰώνιον καὶ ἀναστήσω αὐτὸν ἐγὼ ἐν τῇ ἐσχάτῃ ἡμέρᾳ. "]]