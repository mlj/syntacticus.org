[["proiel:20180408:greek-nt:48650","διακοσίων δηναρίων ἄρτοι οὐκ ἀρκοῦσιν αὐτοῖς, ἵνα ἕκαστος βραχύ τι λάβῃ. "],["proiel:20180408:greek-nt:22220","\u003cspan class=\"citation\"\u003eJOHN 6.8\u003c/span\u003e λέγει αὐτῷ εἷς ἐκ τῶν μαθητῶν αὐτοῦ, Ἀνδρέας ὁ ἀδελφὸς Σίμωνος Πέτρου· "],["proiel:20180408:greek-nt:22221","\u003cspan class=\"citation\"\u003eJOHN 6.9\u003c/span\u003e ἔστιν παιδάριον ὧδε ὃς ἔχει πέντε ἄρτους κριθίνους καὶ δύο ὀψάρια· "],["proiel:20180408:greek-nt:22222","ἀλλὰ ταῦτα τί ἐστιν εἰς τοσούτους; "],["proiel:20180408:greek-nt:22223","\u003cspan class=\"citation\"\u003eJOHN 6.10\u003c/span\u003e εἶπεν ὁ Ἰησοῦς· "],["proiel:20180408:greek-nt:22224","ποιήσατε τοὺς ἀνθρώπους ἀναπεσεῖν. "],["proiel:20180408:greek-nt:22225","ἦν δὲ χόρτος πολὺς ἐν τῷ τόπῳ. "],["proiel:20180408:greek-nt:22226","ἀνέπεσαν οὖν οἱ ἄνδρες τὸν ἀριθμὸν ὡς πεντακισχίλιοι. "],["proiel:20180408:greek-nt:22227","\u003cspan class=\"citation\"\u003eJOHN 6.11\u003c/span\u003e ἔλαβεν οὖν τοὺς ἄρτους ὁ Ἰησοῦς καὶ εὐχαρίστησεν καὶ ἔδωκεν τοῖς ἀνακειμένοις, ὁμοίως καὶ ἐκ τῶν ὀψαρίων ὅσον ἤθελον. "],["proiel:20180408:greek-nt:22228","\u003cspan class=\"citation\"\u003eJOHN 6.12\u003c/span\u003e ὡς δὲ ἐνεπλήσθησαν, λέγει τοῖς μαθηταῖς αὐτοῦ· "],["proiel:20180408:greek-nt:22229","συναγάγετε τὰ περισσεύσαντα κλάσματα, ἵνα μή τι ἀπόληται. "],["proiel:20180408:greek-nt:22230","\u003cspan class=\"citation\"\u003eJOHN 6.13\u003c/span\u003e συνήγαγον οὖν, καὶ ἐγέμισαν δώδεκα κοφίνους κλασμάτων ἐκ τῶν πέντε ἄρτων τῶν κριθίνων, ἃ ἐπερίσσευσαν τοῖς βεβρωκόσιν. "],["proiel:20180408:greek-nt:22231","\u003cspan class=\"citation\"\u003eJOHN 6.14\u003c/span\u003e Οἱ οὖν ἄνθρωποι ἰδόντες ὃ ἐποίησεν σημεῖον ἔλεγον ὅτι  "],["proiel:20180408:greek-nt:62870","οὗτός ἐστιν ἀληθῶς ὁ προφήτης ὁ εἰς τὸν κόσμον ἐρχόμενος. "],["proiel:20180408:greek-nt:22232","\u003cspan class=\"citation\"\u003eJOHN 6.15\u003c/span\u003e Ἰησοῦς οὖν γνοὺς ὅτι μέλλουσιν ἔρχεσθαι καὶ ἁρπάζειν αὐτὸν ἵνα ποιήσωσιν βασιλέα, φεύγει πάλιν εἰς τὸ ὄρος αὐτὸς μόνος. "],["proiel:20180408:greek-nt:22233","\u003cspan class=\"citation\"\u003eJOHN 6.16\u003c/span\u003e Ὡς δὲ ὀψία ἐγένετο, κατέβησαν οἱ μαθηταὶ αὐτοῦ ἐπὶ τὴν θάλασσαν, \u003cspan class=\"citation\"\u003eJOHN 6.17\u003c/span\u003e καὶ ἐμβάντες εἰς πλοῖον ἤρχοντο πέραν τῆς θαλάσσης εἰς Καφαρναούμ. "],["proiel:20180408:greek-nt:48651","κατέλαβεν δὲ αὐτοὺς ἡ σκοτία καὶ οὔπω ἐληλύθει Ἰησοῦς πρὸς αὐτοὺς, "],["proiel:20180408:greek-nt:48652","\u003cspan class=\"citation\"\u003eJOHN 6.18\u003c/span\u003e ἥ τε θάλασσα ἀνέμου μεγάλου πνέοντος διεγείρετο. "],["proiel:20180408:greek-nt:22235","\u003cspan class=\"citation\"\u003eJOHN 6.19\u003c/span\u003e ἐληλακότες οὖν ὡς στάδια εἴκοσι πέντε ἢ τριάκοντα θεωροῦσιν τὸν Ἰησοῦν περιπατοῦντα ἐπὶ τῆς θαλάσσης καὶ ἐγγὺς τοῦ πλοίου γινόμενον, καὶ ἐφοβήθησαν. "],["proiel:20180408:greek-nt:22236","\u003cspan class=\"citation\"\u003eJOHN 6.20\u003c/span\u003e ὁ δὲ λέγει αὐτοῖς· "],["proiel:20180408:greek-nt:48653","ἐγώ εἰμι, "],["proiel:20180408:greek-nt:48654","μὴ φοβεῖσθε. "],["proiel:20180408:greek-nt:22238","\u003cspan class=\"citation\"\u003eJOHN 6.21\u003c/span\u003e ἤθελον οὖν λαβεῖν αὐτὸν εἰς τὸ πλοῖον, καὶ εὐθέως ἐγένετο τὸ πλοῖον ἐπὶ τὴν γῆν εἰς ἣν ὑπῆγον. "],["proiel:20180408:greek-nt:22239","\u003cspan class=\"citation\"\u003eJOHN 6.22\u003c/span\u003e Τῇ ἐπαύριον ὁ ὄχλος ὁ ἑστηκὼς πέραν τῆς θαλάσσης εἶδον ὅτι πλοιάριον ἄλλο οὐκ ἦν ἐκεῖ εἰ μὴ ἕν, καὶ ὅτι οὐ συνεισῆλθεν τοῖς μαθηταῖς αὐτοῦ ὁ Ἰησοῦς εἰς τὸ πλοῖον ἀλλὰ μόνοι οἱ μαθηταὶ αὐτοῦ ἀπῆλθον· "],["proiel:20180408:greek-nt:22240","\u003cspan class=\"citation\"\u003eJOHN 6.23\u003c/span\u003e ἄλλα ἦλθεν πλοιάρια ἐκ Τιβεριάδος ἐγγὺς τοῦ τόπου ὅπου ἔφαγον τὸν ἄρτον εὐχαριστήταντος τοῦ κυρίου. "],["proiel:20180408:greek-nt:22241","\u003cspan class=\"citation\"\u003eJOHN 6.24\u003c/span\u003e ὅτε οὖν εἶδεν ὁ ὄχλος ὅτι Ἰησοῦς οὐκ ἔστιν ἐκεῖ οὐδὲ οἱ μαθηταὶ αὐτοῦ, ἐνέβησαν αὐτοὶ εἰς τὰ πλοιάρια καὶ ἦλθον εἰς Καφαρναοὺμ ζητοῦντες τὸν Ἰησοῦν. "],["proiel:20180408:greek-nt:22242","\u003cspan class=\"citation\"\u003eJOHN 6.25\u003c/span\u003e καὶ εὑρόντες αὐτὸν πέραν τῆς θαλάσσης εἶπον αὐτῷ· "],["proiel:20180408:greek-nt:22243","ῥαββεί, πότε ὧδε γέγονας; "],["proiel:20180408:greek-nt:22244","\u003cspan class=\"citation\"\u003eJOHN 6.26\u003c/span\u003e ἀπεκρίθη αὐτοῖς ὁ Ἰησοῦς καὶ εἶπεν· "],["proiel:20180408:greek-nt:48655","ἀμὴν ἀμὴν λέγω ὑμῖν, "],["proiel:20180408:greek-nt:48656","ζητεῖτέ με οὐχ ὅτι εἴδετε σημεῖα, ἀλλ’ ὅτι ἐφάγετε ἐκ τῶν ἄρτων καὶ ἐχορτάσθητε. "],["proiel:20180408:greek-nt:22246","\u003cspan class=\"citation\"\u003eJOHN 6.27\u003c/span\u003e ἐργάζεσθε μὴ τὴν βρῶσιν τὴν ἀπολλυμένην, ἀλλὰ τὴν βρῶσιν τὴν μένουσαν εἰς ζωὴν αἰώνιον, ἣν ὁ υἱὸς τοῦ ἀνθρώπου δίδωσιν ὑμῖν· "],["proiel:20180408:greek-nt:22247","τοῦτον γὰρ ὁ πατὴρ ἐσφράγισεν, ὁ θεός. "],["proiel:20180408:greek-nt:22248","\u003cspan class=\"citation\"\u003eJOHN 6.28\u003c/span\u003e εἶπον οὖν πρὸς αὐτόν· "],["proiel:20180408:greek-nt:22249","τί ποιῶμεν ἵνα ἐργαζώμεθα τὰ ἔργα τοῦ θεοῦ; "],["proiel:20180408:greek-nt:22250","\u003cspan class=\"citation\"\u003eJOHN 6.29\u003c/span\u003e ἀπεκρίθη Ἰησοῦς καὶ εἶπεν αὐτοῖς· "],["proiel:20180408:greek-nt:22251","τοῦτό ἐστιν τὸ ἔργον τοῦ θεοῦ, ἵνα πιστεύητε εἰς ὃν ἀπέστειλεν ἐκεῖνος. "],["proiel:20180408:greek-nt:22252","\u003cspan class=\"citation\"\u003eJOHN 6.30\u003c/span\u003e εἶπον οὖν αὐτῷ· "],["proiel:20180408:greek-nt:22253","τί οὖν ποιεῖς σὺ σημεῖον, ἵνα ἴδωμεν καὶ πιστεύσωμέν σοι; "],["proiel:20180408:greek-nt:22254","τί ἐργάζῃ; "],["proiel:20180408:greek-nt:22255","\u003cspan class=\"citation\"\u003eJOHN 6.31\u003c/span\u003e οἱ πατέρες ἡμῶν τὸ μάννα ἔφαγον ἐν τῇ ἐρήμῳ, καθώς ἐστιν γεγραμμένον· "],["proiel:20180408:greek-nt:22256","ἄρτον ἐκ τοῦ οὐρανοῦ ἔδωκεν αὐτοῖς φαγεῖν. "],["proiel:20180408:greek-nt:22257","\u003cspan class=\"citation\"\u003eJOHN 6.32\u003c/span\u003e εἶπεν οὖν αὐτοῖς ὁ Ἰησοῦς· "],["proiel:20180408:greek-nt:48657","ἀμὴν ἀμὴν λέγω ὑμῖν, "],["proiel:20180408:greek-nt:48658","οὐ Μωϋσῆς δέδωκεν ὑμῖν τὸν ἄρτον ἐκ τοῦ οὐρανοῦ, ἀλλ’ ὁ πατήρ μου δίδωσιν ὑμῖν τὸν ἄρτον ἐκ τοῦ οὐρανοῦ τὸν ἀληθινόν. "],["proiel:20180408:greek-nt:22259","\u003cspan class=\"citation\"\u003eJOHN 6.33\u003c/span\u003e ὁ γὰρ ἄρτος τοῦ θεοῦ ἐστιν ὁ καταβαίνων ἐκ τοῦ οὐρανοῦ καὶ ζωὴν διδοὺς τῷ κόσμῳ. "],["proiel:20180408:greek-nt:22260","\u003cspan class=\"citation\"\u003eJOHN 6.34\u003c/span\u003e εἶπον οὖν πρὸς αὐτόν· "],["proiel:20180408:greek-nt:22261","κύριε, πάντοτε δὸς ἡμῖν τὸν ἄρτον τοῦτον. "],["proiel:20180408:greek-nt:22262","\u003cspan class=\"citation\"\u003eJOHN 6.35\u003c/span\u003e εἶπεν οὖν αὐτοῖς ὁ Ἰησοῦς· "],["proiel:20180408:greek-nt:22263","ἐγώ εἰμι ὁ ἄρτος τῆς ζωῆς· "],["proiel:20180408:greek-nt:22264","ὁ ἐρχόμενος πρός ἐμὲ οὐ μὴ πεινάσῃ, καὶ ὁ πιστεύων εἰς ἐμὲ οὐ μὴ διψήσει πώποτε. "],["proiel:20180408:greek-nt:22265","\u003cspan class=\"citation\"\u003eJOHN 6.36\u003c/span\u003e ἀλλ’ εἶπον ὑμῖν ὅτι καὶ ἑωράκατέ καὶ οὐ πιστεύετε. "],["proiel:20180408:greek-nt:22266","\u003cspan class=\"citation\"\u003eJOHN 6.37\u003c/span\u003e πᾶν ὃ δίδωσίν μοι ὁ πατὴρ πρὸς ἐμὲ ἥξει, καὶ τὸν ἐρχόμενον πρὸς ἐμὲ οὐ μὴ ἐκβάλω ἔξω, \u003cspan class=\"citation\"\u003eJOHN 6.38\u003c/span\u003e ὅτι καταβέβηκα ἀπὸ τοῦ οὐρανοῦ οὐχ ἵνα ποιήσω τὸ θέλημα τὸ ἐμὸν ἀλλὰ τὸ θέλημα τοῦ πέμψαντός με· "],["proiel:20180408:greek-nt:22267","\u003cspan class=\"citation\"\u003eJOHN 6.39\u003c/span\u003e τοῦτο δέ ἐστιν τὸ θέλημα τοῦ πέμψαντός με, ἵνα πᾶν ὃ δέδωκέν μοι μὴ ἀπολέσω ἐξ αὐτοῦ, ἀλλὰ ἀναστήσω αὐτὸ ἐν τῇ ἐσχάτῃ ἡμέρᾳ. "],["proiel:20180408:greek-nt:22268","\u003cspan class=\"citation\"\u003eJOHN 6.40\u003c/span\u003e τοῦτο γάρ ἐστιν τὸ θέλημα τοῦ πατρός μου, ἵνα πᾶς ὁ θεωρῶν τὸν υἱὸν καὶ πιστεύων εἰς αὐτὸν ἔχῃ ζωὴν αἰώνιον καὶ ἀναστήσω αὐτὸν ἐγὼ ἐν τῇ ἐσχάτῃ ἡμέρᾳ. "]]