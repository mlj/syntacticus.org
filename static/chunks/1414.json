[[15960,"\u003cspan class=\"citation\"\u003eMATT 25.22\u003c/span\u003e προσελθὼν καὶ ὁ τὰ δύο τάλαντα εἶπεν· "],[15961,"κύριε, δύο τάλαντά μοι παρέδωκας· "],[47975,"ἴδε "],[47976,"ἄλλα δύο τάλαντα ἐκέρδησα. "],[15963,"\u003cspan class=\"citation\"\u003eMATT 25.23\u003c/span\u003e ἔφη αὐτῷ ὁ κύριος αὐτοῦ· "],[47977,"εὖ, δοῦλε ἀγαθὲ καὶ πιστέ, ἐπὶ ὀλίγα ἦς πιστός, "],[47978,"ἐπὶ πολλῶν σε καταστήσω· "],[15965,"εἴσελθε εἰς τὴν χαρὰν τοῦ κυρίου σου. "],[15966,"\u003cspan class=\"citation\"\u003eMATT 25.24\u003c/span\u003e προσελθὼν δὲ καὶ ὁ τὸ ἓν τάλαντον εἰληφὼς εἶπεν· "],[15967,"κύριε, ἔγνων σε ὅτι σκληρὸς εἶ ἄνθρωπος, θερίζων ὅπου οὐκ ἔσπειρας, καὶ συνάγων ὅθεν οὐ διεσκόρπισας· "],[15968,"\u003cspan class=\"citation\"\u003eMATT 25.25\u003c/span\u003e καὶ φοβηθεὶς ἀπελθὼν ἔκρυψα τὸ τάλαντόν σου ἐν τῇ γῇ· "],[47979,"ἴδε "],[47980,"ἔχεις τὸ σόν. "],[15970,"\u003cspan class=\"citation\"\u003eMATT 25.26\u003c/span\u003e ἀποκριθεὶς δὲ ὁ κύριος αὐτοῦ εἶπεν αὐτῷ· "],[15971,"πονηρὲ δοῦλε καὶ ὀκνηρέ, ᾔδεις ὅτι θερίζω ὅπου οὐκ ἔσπειρα καὶ συνάγω ὅθεν οὐ διεσκόρπισα; "],[15972,"\u003cspan class=\"citation\"\u003eMATT 25.27\u003c/span\u003e ἔδει σε οὖν βαλεῖν τὰ ἀργύριά μου τοῖς τραπεζίταις, καὶ ἐλθὼν ἐγὼ ἐκομισάμην ἂν τὸ ἐμὸν σὺν τόκῳ. "],[15973,"\u003cspan class=\"citation\"\u003eMATT 25.28\u003c/span\u003e ἄρατε οὖν ἀπ’ αὐτοῦ τὸ τάλαντον καὶ δότε τῷ ἔχοντι τὰ δέκα τάλαντα· "],[15974,"\u003cspan class=\"citation\"\u003eMATT 25.29\u003c/span\u003e τῷ γὰρ ἔχοντι παντὶ δοθήσεται καὶ περισσευθήσεται· "],[15975,"τοῦ δὲ μὴ ἔχοντος, καὶ ὃ ἔχει ἀρθήσεται ἀπ’ αὐτοῦ. "],[15976,"\u003cspan class=\"citation\"\u003eMATT 25.30\u003c/span\u003e καὶ τὸν ἀχρεῖον δοῦλον ἐκβάλετε εἰς τὸ σκότος τὸ ἐξώτερον· "],[15977,"ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων. "],[15978,"\u003cspan class=\"citation\"\u003eMATT 25.31\u003c/span\u003e Ὅταν δὲ ἔλθῃ ὁ υἱὸς τοῦ ἀνθρώπου ἐν τῇ δόξῃ αὐτοῦ καὶ πάντες οἱ ἄγγελοι μετ’ αὐτοῦ, τότε καθίσει ἐπὶ θρόνου δόξης αὐτοῦ· "],[15979,"\u003cspan class=\"citation\"\u003eMATT 25.32\u003c/span\u003e καὶ συναχθήσονται ἔμπροσθεν αὐτοῦ πάντα τὰ ἔθνη, καὶ ἀφορίσει αὐτοὺς ἀπ’ ἀλλήλων, ὥσπερ ὁ ποιμὴν ἀφορίζει τὰ πρόβατα ἀπὸ τῶν ἐρίφων, \u003cspan class=\"citation\"\u003eMATT 25.33\u003c/span\u003e καὶ στήσει τὰ μὲν πρόβατα ἐκ δεξιῶν αὐτοῦ, τὰ δὲ ἐρίφια ἐξ εὐωνύμων. "],[15980,"\u003cspan class=\"citation\"\u003eMATT 25.34\u003c/span\u003e τότε ἐρεῖ ὁ βασιλεὺς τοῖς ἐκ δεξιῶν αὐτοῦ· "],[47981,"δεῦτε, "],[47982,"οἱ εὐλογημένοι τοῦ πατρός μου, κληρονομήσατε τὴν ἡτοιμασμένην ὑμῖν βασιλείαν ἀπὸ καταβολῆς κόσμου. "],[47983,"\u003cspan class=\"citation\"\u003eMATT 25.35\u003c/span\u003e ἐπείνασα γὰρ καὶ ἐδώκατέ μοι φαγεῖν, "],[47984,"ἐδίψησα καὶ ἐποτίσατέ με, "],[47985,"ξένος ἤμην καὶ συνηγάγετέ με, "],[47986,"\u003cspan class=\"citation\"\u003eMATT 25.36\u003c/span\u003e γυμνὸς καὶ περιεβάλετέ με, "],[47987,"ἠσθένησα καὶ ἐπεσκέψασθέ με, "],[47988,"ἐν φυλακῇ ἤμην καὶ ἤλθατε πρός με. "],[15983,"\u003cspan class=\"citation\"\u003eMATT 25.37\u003c/span\u003e τότε ἀποκριθήσονται αὐτῷ οἱ δίκαιοι λέγοντες· "],[15984,"κύριε, πότε σε εἴδομεν πεινῶντα καὶ ἐθρέψαμεν; "],[15985,"ἢ διψῶντα καὶ ἐποτίσαμεν; "],[15986,"\u003cspan class=\"citation\"\u003eMATT 25.38\u003c/span\u003e πότε δέ σε εἴδομεν ξένον καὶ συνηγάγομεν; "],[15987,"ἢ γυμνὸν καὶ περιεβάλομεν; "],[15988,"\u003cspan class=\"citation\"\u003eMATT 25.39\u003c/span\u003e πότε δέ σε εἴδομεν ἀσθενοῦντα ἢ ἐν φυλακῇ καὶ ἤλθομεν πρός σε; "],[15989,"\u003cspan class=\"citation\"\u003eMATT 25.40\u003c/span\u003e καὶ ἀποκριθεὶς ὁ βασιλεὺς ἐρεῖ αὐτοῖς· "],[47989,"ἀμὴν λέγω ὑμῖν, "],[47990,"ἐφ’ ὅσον ἐποιήσατε ἑνὶ τούτων τῶν ἀδελφῶν μου τῶν ἐλαχίστων, ἐμοὶ ἐποιήσατε. "],[15991,"\u003cspan class=\"citation\"\u003eMATT 25.41\u003c/span\u003e τότε ἐρεῖ καὶ τοῖς ἐξ εὐωνύμων· "],[15992,"πορεύεσθε ἀπ’ ἐμοῦ κατηραμένοι εἰς τὸ πῦρ τὸ αἰώνιον τὸ ἡτοιμασμένον τῷ διαβόλῳ καὶ τοῖς ἀγγέλοις αὐτοῦ. "],[47991,"\u003cspan class=\"citation\"\u003eMATT 25.42\u003c/span\u003e ἐπείνασα γὰρ καὶ οὐκ ἐδώκατέ μοι φαγεῖν, "],[47992,"ἐδίψησα καὶ οὐκ ἐποτίσατέ με, "],[47993,"\u003cspan class=\"citation\"\u003eMATT 25.43\u003c/span\u003e ξένος ἤμην καὶ οὐ συνηγάγετέ με, "],[47994,"γυμνὸς καὶ οὐ περιεβάλετέ με, "],[47995,"ἀσθενὴς καὶ ἐν φυλακῇ καὶ οὐκ ἐπεσκέψασθέ με. "],[15994,"\u003cspan class=\"citation\"\u003eMATT 25.44\u003c/span\u003e τότε ἀποκριθήσονται καὶ αὐτοὶ λέγοντες· "],[15995,"κύριε, πότε σε εἴδομεν πεινῶντα ἢ διψῶντα ἢ ξένον ἢ γυμνὸν ἢ ἀσθενῆ ἢ ἐν φυλακῇ καὶ οὐ διηκονήσαμέν σοι; "],[15996,"\u003cspan class=\"citation\"\u003eMATT 25.45\u003c/span\u003e τότε ἀποκριθήσεται αὐτοῖς λέγων· "],[15997,"ἀμὴν λέγω ὑμῖν, "],[58746,"ἐφ’ ὅσον οὐκ ἐποιήσατε ἑνὶ τούτων τῶν ἐλαχίστων, οὐδὲ ἐμοὶ ἐποιήσατε. "],[15998,"\u003cspan class=\"citation\"\u003eMATT 25.46\u003c/span\u003e καὶ ἀπελεύσονται οὗτοι εἰς κόλασιν αἰώνιον, οἱ δὲ δίκαιοι εἰς ζωὴν αἰώνιον."],[47996,"\u003cspan class=\"citation\"\u003eMATT 26.1\u003c/span\u003e Καὶ ἐγένετο ὅτε ἐτέλεσεν ὁ Ἰησοῦς πάντας τοὺς λόγους τούτους, εἶπεν τοῖς μαθηταῖς αὐτοῦ· "],[16000,"\u003cspan class=\"citation\"\u003eMATT 26.2\u003c/span\u003e οἴδατε ὅτι μετὰ δύο ἡμέρας τὸ πάσχα γίνεται, καὶ ὁ υἱὸς τοῦ ἀνθρώπου παραδίδοται εἰς τὸ σταυρωθῆναι. "],[47998,"\u003cspan class=\"citation\"\u003eMATT 26.3\u003c/span\u003e Τότε συνήχθησαν οἱ ἀρχιερεῖς καὶ οἱ πρεσβύτεροι τοῦ λαοῦ εἰς τὴν αὐλὴν τοῦ ἀρχιερέως τοῦ λεγομένου Καϊάφα, "],[47999,"\u003cspan class=\"citation\"\u003eMATT 26.4\u003c/span\u003e καὶ συνεβουλεύσαντο ἵνα τὸν Ἰησοῦν δόλῳ κρατήσωσιν καὶ ἀποκτείνωσιν· "],[16002,"\u003cspan class=\"citation\"\u003eMATT 26.5\u003c/span\u003e ἔλεγον δέ· "],[16003,"μὴ ἐν τῇ ἑορτῇ, ἵνα μὴ θόρυβος γένηται ἐν τῷ λαῷ. "],[16004,"\u003cspan class=\"citation\"\u003eMATT 26.6\u003c/span\u003e Τοῦ δὲ Ἰησοῦ γενομένου ἐν Βηθανίᾳ ἐν οἰκίᾳ Σίμωνος τοῦ λεπροῦ, \u003cspan class=\"citation\"\u003eMATT 26.7\u003c/span\u003e προσῆλθεν αὐτῷ γυνὴ ἔχουσα ἀλάβαστρον μύρου πολυτίμου καὶ κατέχεεν ἐπὶ τῆς κεφαλῆς αὐτοῦ ἀνακειμένου. "],[16005,"\u003cspan class=\"citation\"\u003eMATT 26.8\u003c/span\u003e ἰδόντες δὲ οἱ μαθηταὶ ἠγανάκτησαν λέγοντες· "],[16006,"εἰς τί ἡ ἀπώλεια αὕτη; "],[16007,"\u003cspan class=\"citation\"\u003eMATT 26.9\u003c/span\u003e ἐδύνατο γὰρ τοῦτο πραθῆναι πολλοῦ καὶ δοθῆναι πτωχοῖς. "],[16008,"\u003cspan class=\"citation\"\u003eMATT 26.10\u003c/span\u003e γνοὺς δὲ ὁ Ἰησοῦς εἶπεν αὐτοῖς· "],[16009,"τί κόπους παρέχετε τῇ γυναικί; "]]