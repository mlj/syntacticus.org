[["torot:20180323:nov-sin:203186","а вꙑ [п]л[о]тници сѹще. "],["torot:20180323:nov-sin:203221","а приставимъ вꙑ хоромъ рѹбити. "],["torot:20180323:nov-sin:203188","и начѧ дьнѣпръ мьръзнѹти. "],["torot:20180323:nov-sin:203189","и [б]ѧше ꙗрославѹ мѹжь въ приꙗзнь ѹ ст҃опъ[л]ка. "],["torot:20180323:nov-sin:203190","и посла к нѣмѹ. ꙗрославъ [но]щ[ью] отрокъ свои. рекъ к нѣмꙋ. "],["torot:20180323:nov-sin:203193","и рекъ к немѹ оньси "],["torot:20180323:nov-sin:203222","что тꙑ томѹ велиши творити. "],["torot:20180323:nov-sin:203194","медѹ ма[ло в]арено а дрѹжинꙑ много "],["torot:20180323:nov-sin:203223","и рч҃е ѥмѹ мꙋжь тъ. "],["torot:20180323:nov-sin:203195","рчи тако ꙗрославѹ. "],["torot:20180323:nov-sin:203196","д[а] че медꙋ мало а дрѹжинꙑ много. да къ вечерѹ въдати. "],["torot:20180323:nov-sin:203198","и разѹмѣ ꙗрославъ. ꙗко въ нощи велить сѣци сѧ. "],["torot:20180323:nov-sin:203200","[и томь вече]ре перевози сѧ ꙗрославъ. съ вои на дрѹгꙑи полъ дънѣпра. "],["torot:20180323:nov-sin:203202","[и ло]дь ѿринѹша ѿ берега. "],["torot:20180323:nov-sin:203203","и тои нощи по[идо]ша на сѣцю. "],["torot:20180323:nov-sin:203204","и рч҃е ꙗрославъ дрѹжинѣ. "],["torot:20180323:nov-sin:203205","знаменаите сѧ. "],["torot:20180323:nov-sin:203206","повиваите собе ѹбрѹсꙑ головѹ. "],["torot:20180323:nov-sin:203207","и бꙑс҃ сечи злѣ. "],["torot:20180323:nov-sin:203208","и до свѣта победиша ст҃опълка. "],["torot:20180323:nov-sin:203209","и бѣжѧ ст҃опълкъ въ печѣнѣгꙑ. "],["torot:20180323:nov-sin:203210","а ꙗрослав иде кꙑѥвꙋ. и сѣде на столѣ. оц҃ѧ своѥго володимира. "],["torot:20180323:nov-sin:203213","и нача воѥ своѥ дѣлити. "],["torot:20180323:nov-sin:203224","старостамъ. по .і҃. грв҃нъ. а смердомъ по грв҃нѣ. а новъгородьчемъ по .і҃. всѣм. "],["torot:20180323:nov-sin:203217","и ѿпꙋсти ꙗ домовь всѧ⁖ "],["torot:20180323:nov-sin:203225","въ лѣт҃. ҂ѕ҃. ф҃к҃е. ꙗрославъ иде къ берестию. и заложена бꙑс҃ ст҃аꙗ cофиꙗ кꙑѥвѣ⁖ "],["torot:20180323:nov-sin:203228","въ лѣт҃. ҂ѕ҃. фк҃и. роди сѧ володимиръ сн҃ъ ѹ ꙗрослава⁖ "],["torot:20180323:nov-sin:203230","въ лѣт҃ ҂ѕ҃.фк҃ѳ. побѣди ꙗрославъ брѧчислава⁖ "],["torot:20180323:nov-sin:203232","въ лѣт҃ ҂ѕ҃.ф҃.л҃ѕ. знамениѥ змиѥво на нб҃си ꙗви сѧ⁖ "],["torot:20180323:nov-sin:203234","въ лѣт҃ ҂ѕ҃.ф҃.м҃е. заложи ꙗрославъ город҃. кꙑѥвъ. и црк҃въ. ст҃ꙑѧ софиꙗ⁖ "],["torot:20180323:nov-sin:203238","въ лѣт҃ ҂ѕ.ф҃.м҃з. осщ҃на бꙑс҃ црк҃ꙑ ст҃ꙑꙗ бц҃ѧ. володимиромь⁖ "],["torot:20180323:nov-sin:204025","въ лѣт҃ ҂ѕ҃.ф҃.н҃. володимиръ иде на ѥмь. съ новгородьци сн҃ъ ꙗрославль⁖ "],["torot:20180323:nov-sin:204028","въ лѣт҃ ҂ѕ҃.ф҃.н҃а. володимиръ иде на грькꙑ⁖ "],["torot:20180323:nov-sin:204030","въ лѣт҃ ҂ѕ҃.ф҃.н҃в. погрѣбена бꙑс҃ в҃. кн҃зѧ. сн҃а. ст҃ославлѧ. ꙗропълъ. ѡльгъ. и крс҃тща кости ею⁖ "],["torot:20180323:nov-sin:204033","въ лѣт҃ ҂ѕ҃.ф҃.н҃г. съгорѣ ст҃аꙗ софиꙗ. въ сѹб҃. по заѹтрьнии. въ час҃ .г҃. мс҃цѧ марта. въ .е҃і. "],["torot:20180323:nov-sin:204034","въ то же лѣт҃ заложена бꙑс҃ ст҃аꙗ софиꙗ новѣгородѣ володимиромь кн҃зѣмь⁖ "],["torot:20180323:nov-sin:204035","въ лѣт҃ ҂ѕ҃.ф҃.н҃и. роди с҃ ст҃опълкъ⁖ "],["torot:20180323:nov-sin:204036","въ лѣт҃ ҂ѕ҃.ф҃.н҃ѳ. постави ꙗрославъ. лариона рѹс҃на. митрополит҃⁖ "],["torot:20180323:nov-sin:204037","въ лѣт҃ ҂ѕ҃.ф҃҃.ѯ҃. прѣстави сѧ володимиръ. сн҃ъ ꙗрославль въ новѣгородѣ. мс҃цѧ. октѧбрѧ. въ .д҃⁖ "],["torot:20180323:nov-sin:204038","въ лѣт҃ ҂ѕ҃.ф҃.ѯ҃в. прѣстави сѧ ꙗрос҃въ. "],["torot:20180323:nov-sin:204039","и сѣде изѧслав҃. кꙑѥвѣ на стл҃⁖ "],["torot:20180323:nov-sin:204041","въ лѣт҃ ҂ѕ҃.ф҃.ѯ҃з. вꙑсадиша сѹдислава ис порѹба⁖ "],["torot:20180323:nov-sin:204042","въ лѣт҃ ҂ѕ҃.ф҃.ѯ҃и. прѣстави сѧ игорь ꙗрославиць⁖ "],["torot:20180323:nov-sin:204043","въ лѣт҃ ҂ѕ҃.ф҃.ѯ҃ѳ. придоша половьци .а҃. и побѣдиша всѣволода. мс҃цѧ феѹрарѧ въ .в҃⁖ "],["torot:20180323:nov-sin:204046","въ лѣт҃ ҂ѕ҃.ф҃.о҃г. почѧ всѣславъ рать дрьжѧти. "],["torot:20180323:nov-sin:204047","и на западѣ ꙗви сѧ звѣзда велика⁖ "],["torot:20180323:nov-sin:204048","въ лѣт҃ ҂ѕ҃.ф҃.о҃д. приде всѣславъ. и възѧ новъгородъ. съ женами. и съ дѣтми. и колоколꙑ съима ѹ ст҃ꙑꙗ софиѥ. "],["torot:20180323:nov-sin:204053","ѡ велика бѧше бѣда въ ч҃с тꙑи. "],["torot:20180323:nov-sin:204054","и понекадила съима⁖ "],["torot:20180323:nov-sin:204055","въ лѣт҃ ҂ѕ҃.ф҃.о҃е. побѣдиша всѣслв҃а на немизѣ. "],["torot:20180323:nov-sin:204056","томь же лѣт҃. ꙗша и на рши⁖ "],["torot:20180323:nov-sin:204058","въ лѣт҃ ҂ѕ҃.ф҃.о҃ѕ. гнѣвъ бж҃и бꙑс҃. "],["torot:20180323:nov-sin:204059","придоша половци. и побѣдиша рꙋсьскѹю землю⁖ "],["torot:20180323:nov-sin:204061","въ то ж҃. лѣт҃. вꙑсѣкоша кꙑꙗнѣ. всѣслв҃а. ис порꙋб҃. "],["torot:20180323:nov-sin:204063","томь ж҃. лѣт҃. побѣди ст҃ослав҃. половце. ѹ снъвьска. "],["torot:20180323:nov-sin:204066","а изѧславъ бѣж҃ въ лѧх҃⁖ "],["torot:20180323:nov-sin:204067","въ лѣт҃ ҂ѕ҃.ф҃.о҃з. приде изѧславъ съ лѧхꙑ. "],["torot:20180323:nov-sin:204068","а всѣслв҃. бѣжа полотьскѹ. "],["torot:20180323:nov-sin:204070","и погоре подолиѥ⁖ "],["torot:20180323:nov-sin:204071","въ то ж҃. лѣт҃. осень. мс҃цѧ октб҃ѧ. въ .в҃г. на ст҃го ꙗкова брт҃а. гн҃ѧ. въ пѧтнич҃. въ чѧс҃ .ѕ҃. дн҃и. опѧть приде все[славъ] къ новѹгородѹ. "],["torot:20180323:nov-sin:204076","новгородци же поставиша пълъкъ. противѹ ихъ. ѹ звѣринцѧ. на къземли. "],["torot:20180323:nov-sin:204080","и пособи б҃ъ глѣбѹ кн҃зю съ новгородци. "],["torot:20180323:nov-sin:204081","о велика бѧше сѣцѧ вожѧномъ. "],["torot:20180323:nov-sin:204082","и паде ихъ бещисльноѥ число. "],["torot:20180323:nov-sin:204083","а самого кн҃зѧ ѿпѹстишѧ б҃а дѣлѧ. "],["torot:20180323:nov-sin:204084","а на заѹтриѥ обрѣте сѧ крѣс҃ чс҃тнꙑи. володимирь ѹ ст҃ѣи софиѥ. новѣгородѣ. при епс҃пѣ федоре⁖ "],["torot:20180323:nov-sin:204087","въ лѣт҃ ҂ѕ҃.ф҃.о҃и. роди сѧ ростислав҃. "],["torot:20180323:nov-sin:204088","и цр҃кꙑ заложена бꙑс҃ ст҃го михаила манастꙑрь кꙑѥвѣ⁖ "],["torot:20180323:nov-sin:204089","въ лѣт҃ ҂ѕ҃҃.ф҃.п҃. пѣренесена бꙑс҃. бориса. и глѣба съ льта. вꙑшегородѹ⁖ "],["torot:20180323:nov-sin:204090","въ лѣт҃ ҂ѕ҃.ф҃.п҃а. заложена бꙑс҃ црк҃ꙑ печерьскаꙗ. феодосомь игѹменомь⁖ "],["torot:20180323:nov-sin:204092","въ то ж҃. лѣт҃. прогнаста изѧслв҃а въ лѧх҃. ст҃ослав҃. и всѣволодъ⁖ "],["torot:20180323:nov-sin:204095","въ лѣт҃ ҂ѕ҃.ф҃.п҃в. прѣстави сѧ федосъ игѹменъ печерьскꙑи. мс҃цѧ. маиꙗ. въ .г҃⁖ "],["torot:20180323:nov-sin:204097","въ лѣт҃ ҂ѕ҃.ф҃.п҃е. прѣстави сѧ феѡдоръ архепс҃пъ новгородьскꙑи⁖ "],["torot:20180323:nov-sin:204277","въ лѣт҃ .҂ѕ҃.ф҃.п҃ѕ. бѣжа ольгъ тъмѹтороканю. и приведе половче. и побѣди всѣволода. на съжицѧхъ. "],["torot:20180323:nov-sin:204282","въ тож҃. лѣт҃. бꙑс҃ сѣцѧ ѹ чьрнигова. "],["torot:20180323:nov-sin:204284","и ѹбьѥна бꙑс҃ .в҃. кн҃зѧ. изѧслав҃ и борїс҃⁖ "],["torot:20180323:nov-sin:204286","въ лѣт҃ .҂ѕ҃.ф҃.п҃з. ѹбиша за волокомь кн҃зѧ глѣба. мс҃цѧ. маиꙗ. въ .л҃. "],["torot:20180323:nov-sin:204289","въ тож҃. лѣт҃. ѹбиша половчи романа⁖ "],["torot:20180323:nov-sin:204291","въ лѣт҃ .҂ѕ҃.ф҃.ч҃ѕ. сщ҃на бꙑс҃ цр҃кꙑ ст҃го михаила⁖ "],["torot:20180323:nov-sin:204293","въ лѣт҃ .҂ѕ҃.ф҃.ч҃з. сщ҃на бꙑс҃ цр҃кꙑ печерьскаꙗ іѡ҃амь митрополитомь. "],["torot:20180323:nov-sin:204459","томьж҃. лѣт҃. прѣстави сѧ⁖ "],["torot:20180323:nov-sin:204296","въ лѣт҃ .҂ѕ҃.ф҃.ч҃и. приведе ꙗнъка митрополита. скопьцѧ. "],["torot:20180323:nov-sin:204298","въ тож҃. лѣт҃. сщ҃на бꙑт҃ црк҃кꙑ ст҃го михаила переꙗславли⁖ "],["torot:20180323:nov-sin:204300","въ лѣт҃ .҂ѕ҃.ф҃.ч҃ѳ. перенесоша игумена печерьскаго федоса. въ манастꙑрь ис печерѣ. "],["torot:20180323:nov-sin:204303","въ то ж҃ лѣт҃ прѣстави сѧ іѡ҃. скопечь митрополит҃⁖ "],["torot:20180323:nov-sin:204305","въ лѣт҃ .҂ѕ҃.х҃. наиде рана на полочѧнꙑ. ꙗко нѣкако бѧше ходити ѹличѧмъ. "],["torot:20180323:nov-sin:204308","[...]да аще кто из ꙑстьбꙑ вꙑлезеть. напрасно ѹбьѥнъ бꙑваше. невидимо⁖ "],["torot:20180323:nov-sin:204310","въ лѣт҃ .҂ѕ҃.х҃а. прѣстави сѧ всѣволодъ. "],["torot:20180323:nov-sin:204312","и сѣде ст҃ополкъ кꙑѥвѣ. "],["torot:20180323:nov-sin:204313","въ т҃же лѣт҃ побѣдиша половчи ст҃опълка. и мьстислав҃. на трьполи⁖ "],["torot:20180323:nov-sin:204316","въ лѣт҃ .҂ѕ҃.х҃г. иде ст҃опълкъ и володимиръ. на дв҃да смольньскѹ и вдаша дв҃дѹ новъгородъ⁖ "],["torot:20180323:nov-sin:204319","въ тож҃. лѣт҃. придоша въ рѹсь прѹзи. авгус҃. въ .к҃и⁖ "],["torot:20180323:nov-sin:204322","въ лѣт҃ .҂ѕ҃.х҃е. слепленъ бꙑс҃ василко. […] "],["torot:20180323:nov-sin:204324","въ лѣт҃ .҂ѕ҃.х҃ѳ. прѣстави сѧ всѣслав҃. полочьскꙑи кн҃зь⁖ "],["torot:20180323:nov-sin:204327","въ лѣт҃ .҂ѕ҃.х҃а. идоша всѧ брат҃ꙗ. рѹсьскꙑꙗ землѧ на половьцѣ. на сѹтѣнь. и побѣдиша ꙗ. и кн҃зѧ ихъ имѣниѥ заꙗша. "],["torot:20180323:nov-sin:204333","семь же лѣт҃. побѣдиша ꙗрослава моръдва. муромѣ. "]]