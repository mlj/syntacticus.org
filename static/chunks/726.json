[["proiel:20170214:hdt:70847","ἐτάχθησαν δὲ σχεδὸν κατὰ τὰ αὐτὰ καὶ πρότερον εἶχον. "],["proiel:20170214:hdt:70848","καί σφι ταῦτα μὲν εἰρηναῖα ἦν. "],["proiel:20170214:hdt:70849","\u003cspan class=\"citation\"\u003eHdt. 6.43.1\u003c/span\u003e ἅμα δὲ τῷ ἔαρι, τῶν ἄλλων καταλελυμένων στρατηγῶν ἐκ βασιλέος, Μαρδόνιος ὁ Γοβρύεω κατέβαινε ἐπὶ θάλασσαν, στρατὸν πολλὸν μὲν κάρτα πεζὸν ἅμα ἀγόμενος πολλὸν δὲ ναυτικόν, ἡλικίην τε νέος ἐὼν καὶ νεωστὶ γεγαμηκὼς βασιλέος Δαρείου θυγατέρα Ἀρτοζώστρην:  "],["proiel:20170214:hdt:70850","\u003cspan class=\"citation\"\u003eHdt. 6.43.2\u003c/span\u003e ἄγων δὲ τὸν στρατὸν τοῦτον ὁ Μαρδόνιος ἐπείτε ἐγένετο ἐν τῇ Κιλικίῃ, αὐτὸς μὲν ἐπιβὰς ἐπὶ νεὸς ἐκομίζετο ἅμα τῇσι ἄλλῃσι νηυσί, "],["proiel:20170214:hdt:84812","στρατιὴν δὲ τὴν πεζὴν ἄλλοι ἡγεμόνες ἦγον ἐπὶ τὸν Ἑλλήσποντον. "],["proiel:20170214:hdt:70851","\u003cspan class=\"citation\"\u003eHdt. 6.43.3\u003c/span\u003e ὡς δὲ παραπλέων τὴν Ἀσίην ἀπίκετο ὁ Μαρδόνιος ἐς τὴν Ἰωνίην, ἐνθαῦτα μέγιστον θῶμα ἐρέω τοῖσι μὴ ἀποδεκομένοισι Ἑλλήνων Περσέων τοῖσι ἑπτὰ Ὀτάνεα γνώμην ἀποδέξασθαι ὡς χρεὸν εἴη δημοκρατέεσθαι Πέρσας: τοὺς γὰρ τυράννους τῶν Ἰώνων καταπαύσας πάντας ὁ Μαρδόνιος δημοκρατίας κατίστα ἐς τὰς πόλιας. "],["proiel:20170214:hdt:70853","\u003cspan class=\"citation\"\u003eHdt. 6.43.4\u003c/span\u003e ταῦτα δὲ ποιήσας ἠπείγετο ἐς τὸν Ἑλλήσποντον. "],["proiel:20170214:hdt:70854","ὡς δὲ συνελέχθη μὲν χρῆμα πολλὸν νεῶν συνελέχθη δὲ καὶ πεζὸς στρατὸς πολλός, διαβάντες τῇσι νηυσὶ τὸν Ἑλλήσποντον ἐπορεύοντο διὰ τῆς Εὐρώπης, ἐπορεύοντο δὲ ἐπί τε Ἐρέτριαν καὶ Ἀθήνας. "],["proiel:20170214:hdt:70855","\u003cspan class=\"citation\"\u003eHdt. 6.44.1\u003c/span\u003e αὗται μὲν ὦν σφι πρόσχημα ἦσαν τοῦ στόλου: "],["proiel:20170214:hdt:70856","ἀτὰρ ἐν νόῳ ἔχοντες ὅσας ἂν πλείστας δύνωνται καταστρέφεσθαι τῶν Ἑλληνίδων πολίων, τοῦτο μὲν δὴ τῇσι νηυσὶ Θασίους οὐδὲ χεῖρας ἀνταειραμένους κατεστρέψαντο,  "],["proiel:20170214:hdt:121823","τοῦτο δὲ τῷ πεζῷ Μακεδόνας πρὸς τοῖσι ὑπάρχουσι δούλους προσεκτήσαντο:  "],["proiel:20170214:hdt:70857","τὰ γὰρ ἐντὸς Μακεδόνων ἔθνεα πάντα σφι ἦν ἤδη ὑποχείρια γεγονότα. "],["proiel:20170214:hdt:70858","\u003cspan class=\"citation\"\u003eHdt. 6.44.2\u003c/span\u003e ἐκ μὲν δὴ Θάσου διαβαλόντες πέρην ὑπὸ τὴν ἤπειρον ἐκομίζοντο μέχρι Ἀκάνθου, "],["proiel:20170214:hdt:84815","ἐκ δὲ Ἀκάνθου ὁρμώμενοι τὸν Ἄθων περιέβαλλον. "],["proiel:20170214:hdt:70859","ἐπιπεσὼν δέ σφι περιπλέουσι βορέης ἄνεμος μέγας τε καὶ ἄπορος κάρτα τρηχέως περιέσπε, πλήθεϊ πολλὰς τῶν νεῶν ἐκβάλλων πρὸς τὸν Ἄθων. "],["proiel:20170214:hdt:70860","\u003cspan class=\"citation\"\u003eHdt. 6.44.3\u003c/span\u003e λέγεται γὰρ τριηκοσίας μὲν τῶν νεῶν τὰς διαφθαρείσας εἶναι, ὑπὲρ δὲ δύο μυριάδας ἀνθρώπων.  "],["proiel:20170214:hdt:70861","ὥστε γὰρ θηριωδεστάτης ἐούσης τῆς θαλάσσης ταύτης τῆς περὶ τὸν Ἄθων, οἳ μὲν ὑπὸ τῶν θηρίων διεφθείροντο ἁρπαζόμενοι, οἳ δὲ πρὸς τὰς πέτρας ἀρασσόμενοι:  "],["proiel:20170214:hdt:70862","οἳ δὲ αὐτῶν νέειν οὐκ ἐπιστέατο καὶ κατὰ τοῦτο διεφθείροντο, οἳ δὲ ῥίγεϊ. "],["proiel:20170214:hdt:70863","\u003cspan class=\"citation\"\u003eHdt. 6.45.1\u003c/span\u003e ὁ μὲν δὴ ναυτικὸς στρατὸς οὕτω ἔπρησσε, "],["proiel:20170214:hdt:84817","Μαρδονίῳ δὲ καὶ τῷ πεζῷ στρατοπεδευομένῳ ἐν Μακεδονίῃ νυκτὸς Βρύγοι Θρήικες ἐπεχείρησαν: "],["proiel:20170214:hdt:70864","καί σφεων πολλοὺς φονεύουσι οἱ Βρύγοι, "],["proiel:20170214:hdt:84818","Μαρδόνιον δὲ αὐτὸν τρωματίζουσι. "],["proiel:20170214:hdt:70865","οὐ μέντοι οὐδὲ αὐτοὶ δουλοσύνην διέφυγον πρὸς Περσέων: "],["proiel:20170214:hdt:70866","οὐ γὰρ δὴ πρότερον ἀπανέστη ἐκ τῶν χωρέων τουτέων Μαρδόνιος πρὶν ἤ σφεας ὑποχειρίους ἐποιήσατο. "],["proiel:20170214:hdt:70867","\u003cspan class=\"citation\"\u003eHdt. 6.45.2\u003c/span\u003e τούτους μέντοι καταστρεψάμενος ἀπῆγε τὴν στρατιὴν ὀπίσω, ἅτε τῷ πεζῷ τε προσπταίσας πρὸς τοὺς Βρύγους καὶ τῷ ναυτικῷ μεγάλως περὶ Ἄθων.  "],["proiel:20170214:hdt:70868","οὗτος μέν νυν ὁ στόλος αἰσχρῶς ἀγωνισάμενος ἀπαλλάχθη ἐς τὴν Ἀσίην. "],["proiel:20170214:hdt:70869","\u003cspan class=\"citation\"\u003eHdt. 6.46.1\u003c/span\u003e δευτέρῳ δὲ ἔτεϊ τούτων ὁ Δαρεῖος πρῶτα μὲν Θασίους διαβληθέντας ὑπὸ τῶν ἀστυγειτόνων ὡς ἀπόστασιν μηχανῴατο, πέμψας ἄγγελον ἐκέλευε σφέας τὸ τεῖχος περιαιρέειν καὶ τὰς νέας ἐς Ἄβδηρα κομίζειν. "],["proiel:20170214:hdt:70870","\u003cspan class=\"citation\"\u003eHdt. 6.46.2\u003c/span\u003e οἱ γὰρ δὴ Θάσιοι, οἷα ὑπὸ Ἱστιαίου τε τοῦ Μιλησίου πολιορκηθέντες καὶ προσόδων ἐουσέων μεγαλέων, ἐχρέωντο τοῖσι χρήμασι νέας τε ναυπηγεύμενοι μακρὰς καὶ τεῖχος ἰσχυρότερον περιβαλλόμενοι. "],["proiel:20170214:hdt:70871","ἡ δὲ πρόσοδός σφι ἐγίνετο ἔκ τε τῆς ἠπείρου καὶ ἀπὸ τῶν μετάλλων: "],["proiel:20170214:hdt:70872","\u003cspan class=\"citation\"\u003eHdt. 6.46.3\u003c/span\u003e ἐκ μέν γε τῶν ἐκ Σκαπτησύλης τῶν χρυσέων μετάλλων τὸ ἐπίπαν ὀγδώκοντα τάλαντα προσήιε, ἐκ δὲ τῶν ἐν αὐτῇ Θάσῳ ἐλάσσω μὲν τούτων, συχνὰ δὲ οὓτω ὣστε τὸ ἐπίπαν Θασίοισι ἐοῦσι καρπῶν ἀτελέσι προσήιε ἀπό τε τῆς ἠπείρου καὶ τῶν μετάλλων ἔτεος ἑκάστου διηκόσια τάλαντα, ὅτε δὲ τὸ πλεῖστον προσῆλθε, τριηκόσια. "],["proiel:20170214:hdt:70873","\u003cspan class=\"citation\"\u003eHdt. 6.47.1\u003c/span\u003e εἶδον δὲ καὶ αὐτὸς τὰ μέταλλα ταῦτα, καὶ μακρῷ ἦν αὐτῶν θωμασιώτατα τὰ οἱ Φοίνικες ἀνεῦρον οἱ μετὰ Θάσου κτίσαντες τὴν νῆσον ταύτην, ἥτις νῦν ἀπὸ τοῦ Θάσου τούτου τοῦ Φοίνικος τὸ οὔνομα ἔσχε. "],["proiel:20170214:hdt:70874","\u003cspan class=\"citation\"\u003eHdt. 6.47.2\u003c/span\u003e τὰ δὲ μέταλλα τὰ Φοινικικὰ ταῦτα ἐστὶ τῆς Θάσου μεταξὺ Αἰνύρων τε χώρου καλεομένου καὶ Κοινύρων, ἀντίον δὲ Σαμοθρηίκης, ὄρος μέγα ἀνεστραμμένον ἐν τῇ ζητήσι.  "],["proiel:20170214:hdt:70875","τοῦτο μέν νυν ἐστὶ τοιοῦτον. "],["proiel:20170214:hdt:70876","οἱ δὲ Θάσιοι τῷ βασιλέι κελεύσαντι καὶ τὸ τεῖχος τὸ σφέτερον κατεῖλον καὶ τὰς νέας τὰς πάσας ἐκόμισαν ἐς Ἄβδηρα. "],["proiel:20170214:hdt:70877","\u003cspan class=\"citation\"\u003eHdt. 6.48.1\u003c/span\u003e μετὰ δὲ τοῦτο ἀπεπειρᾶτο ὁ Δαρεῖος τῶν Ἑλλήνων ὅ τι ἐν νόῳ ἔχοιεν, κότερα πολεμέειν ἑωυτῷ ἢ παραδιδόναι σφέας αὐτούς. "],["proiel:20170214:hdt:70878","\u003cspan class=\"citation\"\u003eHdt. 6.48.2\u003c/span\u003e διέπεμπε ὦν κήρυκας ἄλλους ἄλλῃ τάξας ἀνὰ τὴν Ἑλλάδα, κελεύων αἰτέειν βασιλέι γῆν τε καὶ ὕδωρ. "],["proiel:20170214:hdt:70879","τούτους μὲν δὴ ἐς τὴν Ἑλλάδα ἔπεμπε, "],["proiel:20170214:hdt:121824","ἄλλους δὲ κήρυκας διέπεμπε ἐς τὰς ἑωυτοῦ δασμοφόρους πόλιας τὰς παραθαλασσίους, κελεύων νέας τε μακρὰς καὶ ἱππαγωγὰ πλοῖα ποιέεσθαι. "],["proiel:20170214:hdt:70880","\u003cspan class=\"citation\"\u003eHdt. 6.49.1\u003c/span\u003e οὗτοί τε δὴ παρεσκευάζοντο ταῦτα, καὶ τοῖσι ἥκουσι ἐς τὴν Ἑλλάδα κήρυξι πολλοὶ μὲν ἠπειρωτέων ἔδοσαν τὰ προΐσχετο αἰτέων ὁ Πέρσης, πάντες δὲ νησιῶται ἐς τοὺς ἀπικοίατο αἰτήσοντες.  "]]