[["torot:20170213:rusprav:168045","а самому гривна кѹнъ⁘  "],["torot:20170213:rusprav:168046","\u003cspan class=\"citation\"\u003eRusskaja pravda 29\u003c/span\u003e а придеть кровавъ мѹжь. "],["torot:20170213:rusprav:168047","аже придеть кровавъ мужь на двѡръ. или синь. то видока ѥму не ꙇскати. но платити ѥму продажю .г҃. гр҃и. "],["torot:20170213:rusprav:168051","аще ли не будеть на немь знамениꙗ. то привести ѥму видѡкъ. "],["torot:20170213:rusprav:168053","слово противу слова. "],["torot:20170213:rusprav:168054","а кто будеть почалъ. тому плати .ѯ҃. кунъ. "],["torot:20170213:rusprav:168056","аче же и кровавъ придеть. ꙇли будеть самъ почалъ. а вылѣзуть послуси. то то ѥму за платежь. оже и били. "],["torot:20170213:rusprav:168061","\u003cspan class=\"citation\"\u003eRusskaja pravda 30\u003c/span\u003e аже ѹдарить мечемь. а не ѹтнеть на смерть. то .г҃. гр҃и. "],["torot:20170213:rusprav:168064","а самому .гр҃и. за рану же лѣчебноѥ. "],["torot:20170213:rusprav:168065","пѡтнеть ли на см҃рть. а вира. "],["torot:20170213:rusprav:168067","\u003cspan class=\"citation\"\u003eRusskaja pravda 31\u003c/span\u003e Аче пѡпъхнеть мужь мужа любо к собѣ. ли ѿ собе. любо по лицю ѹдарить. ли жердью ѹдарить. а видока два выведуть. то .г҃. гр҃и. продажи. "],["torot:20170213:rusprav:168074","аже будеть варѧгъ. ꙇли колбѧгъ. то полнаꙗ видока вывести. "],["torot:20170213:rusprav:168077","ꙇ идета на ротѹ⁘ "],["torot:20170213:rusprav:168078","\u003cspan class=\"citation\"\u003eRusskaja pravda 32\u003c/span\u003e О челѧди. "],["torot:20170213:rusprav:168079","А челѧдинъ скрыѥть. а закличють и на торгу. а за .г҃. дн҃и не выведуть ѥго. а пѡзнаѥть и третии дн҃ь. то свои челѧдинъ понѧти. "],["torot:20170213:rusprav:168084","а оному платити .г҃. гр҃и. продажи⁘ "],["torot:20170213:rusprav:168086","\u003cspan class=\"citation\"\u003eRusskaja pravda 33\u003c/span\u003e Аже кто всѧдеть на чю ко. "],["torot:20170213:rusprav:168087","Аже кто всѧдеть на чюжь кѡнь не прашавъ. то .г҃. гр҃и. "],["torot:20170213:rusprav:168089","\u003cspan class=\"citation\"\u003eRusskaja pravda 34\u003c/span\u003e Аче кто кѡнь погубить. или оружьѥ. ꙇли портъ. а заповѣсть на торгу. а пѡслѣ пѡзнаѥть въ своѥмь городѣ. своѥ ѥму лицемь взѧти. "],["torot:20170213:rusprav:168095","а за обиду платити ѥму .г҃. гр҃и. "],["torot:20170213:rusprav:168096","\u003cspan class=\"citation\"\u003eRusskaja pravda 35\u003c/span\u003e Аже кто пѡзнаѥть своѥ что будеть погубилъ. ꙇли ѹкраденѡ ѹ негѡ что. и или кѡнь. или портъ. ꙇли скотина. то не рци "],["torot:20170213:rusprav:169865","и се моѥ. "],["torot:20170213:rusprav:168102","но пѡꙇди на свѡдъ кдѣ ѥсть взѧлъ. "],["torot:20170213:rusprav:168103","сведите сѧ "],["torot:20170213:rusprav:172652","кто будеть виноватъ. на тогѡ татба снидеть. "],["torot:20170213:rusprav:168105","тогда ѡнъ своѥ возметь. "],["torot:20170213:rusprav:168106","а что погибло бѹдеть с нимь. "],["torot:20170213:rusprav:168107","то же ѥму начнеть платити. "],["torot:20170213:rusprav:168108","аще будеть коневыи тать. выдати кнѧзю на потѡкъ. "],["torot:20170213:rusprav:168110","паки ли бѹдеть клѣтныи тать. то .г҃. гр҃и. платити ѥму⁘  "],["torot:20170213:rusprav:168120","\u003cspan class=\"citation\"\u003eRusskaja pravda 36\u003c/span\u003e о свѡдѣ. "],["torot:20170213:rusprav:168121","аже будеть во одиномь городѣ. то ити истьцю до кѡнцѧ тогѡ свѡда. "],["torot:20170213:rusprav:168123","будеть ли свѡдъ по землѧмъ. то ити ѥму до третьꙗгѡ свѡда. "],["torot:20170213:rusprav:168125","а что будеть лице. то тому платити третьѥму кунами за лице. а с лицемь ити до кѡнцѧ своду. "],["torot:20170213:rusprav:168128","а ꙇстьцю ждати прока. "],["torot:20170213:rusprav:168129","а кдѣ снидеть на конечнѧгѡ. то тому все платити и продажю.⁘  "],["torot:20170213:rusprav:168131","\u003cspan class=\"citation\"\u003eRusskaja pravda 37\u003c/span\u003e о татбѣ⁘  "],["torot:20170213:rusprav:168132","паки ли будеть что татебно купилъ в торгу. или кѡнь или портъ. ꙇли скотину. то выведеть свободна мужа два. или мытника. "],["torot:20170213:rusprav:168137","аже начнеть не знати ѹ когѡ купилъ. то ꙇти по немь. тѣмъ видокомъ на роту. "],["torot:20170213:rusprav:168140","а истьцю своѥ лице взѧти. "],["torot:20170213:rusprav:168141","а что с нимь погибло. а тогѡ ѥму желѣти. "],["torot:20170213:rusprav:168143","а оному желѣти своихъ кунъ. зане не знаѥть ѹ когѡ купивъ. "],["torot:20170213:rusprav:168145","пѡзнаѥть ли на долзѣ. ѹ когѡ то купилъ. то своѣ куны возметь. "],["torot:20170213:rusprav:168148","ꙇ сему платити. что ѹ негѡ будеть погибло. а кнѧзю продажю⁘  "],["torot:20170213:rusprav:168151","\u003cspan class=\"citation\"\u003eRusskaja pravda 38\u003c/span\u003e аже пѡзнаѥть кто челѧдь⁘  "],["torot:20170213:rusprav:168152","аще пѡзнаѥть кто челѧдинъ свѡи ѹкраденъ. а пѡиметь и. то оному вести и по кунамъ. до .г҃.го свода. "],["torot:20170213:rusprav:168156","поꙗти же челѧдина в челѧдинъ мѣсто. "],["torot:20170213:rusprav:168157","а оному дати лице. "],["torot:20170213:rusprav:168158","а тъ ꙇдеть до конечнѧго свода. "],["torot:20170213:rusprav:168159","а то ѥсть не скѡтъ. "],["torot:20170213:rusprav:168160","нѣ лзѣ рчи: "],["torot:20170213:rusprav:169866","ѹ когѡ ѥсмь купилъ. "],["torot:20170213:rusprav:168161","но по ꙗзыку ити до кѡнцѧ. "],["torot:20170213:rusprav:168162","а кдѣ будеть конечнии тать. то опѧть ворѡтѧть челѧдина. "],["torot:20170213:rusprav:168164","а свѡи пѡꙇиметь. "],["torot:20170213:rusprav:168165","и протѡръ тому же платити. а кнѧзю продажѣ .в҃ꙇ. гр҃и. в челѧдинѣ или ѹкрадше⁘  "],["torot:20170213:rusprav:168168","\u003cspan class=\"citation\"\u003eRusskaja pravda 39\u003c/span\u003e о свѡдѣ же. "],["torot:20170213:rusprav:168169","а и своѥгѡ города. в чюжю землю свѡда нѣтуть. "],["torot:20170213:rusprav:168171","но тако же вывести ѥму послухи. любо мытника. передъ кимь же купивше. "],["torot:20170213:rusprav:168174","то истьцю лице взѧти. "],["torot:20170213:rusprav:168175","а прѡка ѥму желѣти. что с нимь погибло. "],["torot:20170213:rusprav:168177","а оному своихъ кунъ желѣти⁘  "],["torot:20170213:rusprav:168178","\u003cspan class=\"citation\"\u003eRusskaja pravda 40\u003c/span\u003e о тат. "],["torot:20170213:rusprav:168179","аже ѹбиють когѡ ѹ клѣти. ꙇли ѹ котороѣ татбы. то ѹбиють во пса мѣсто. "],["torot:20170213:rusprav:168182","аже ли ꙇ додержать свѣта. то вести на кнѧжь двѡръ. "],["torot:20170213:rusprav:168184","оже ли ѹбиють и. а ѹже бѹдть людиѥ свѧзана видѣли. то платити в тѡмь .в҃ꙇ. гр҃и. "],["torot:20170213:rusprav:168187","\u003cspan class=\"citation\"\u003eRusskaja pravda 41\u003c/span\u003e аже крадеть кто скотъ въ хлѣвѣ. или клѣть. то же будеть одинъ. то платити ѥму .г҃. гр҃и. и .л҃. кунъ. "],["torot:20170213:rusprav:168192","будеть ли ихъ мнѡго. всѣмъ по .г҃. гр҃и. ꙇ по .л҃. кунъ платꙇт⁘  "],["torot:20170213:rusprav:168195","\u003cspan class=\"citation\"\u003eRusskaja pravda 42\u003c/span\u003e о татбѣ же. "],["torot:20170213:rusprav:168196","аже крадеть скѡтъ на поли. ꙇли ѡвцѣ. или козы. ли свиньи .ѯ҃. кунъ. "],["torot:20170213:rusprav:168202","будеть ли ꙇхъ мнѡго. то всѣмъ. по .ѯ҃. кунъ. "],["torot:20170213:rusprav:168205","\u003cspan class=\"citation\"\u003eRusskaja pravda 43\u003c/span\u003e аже крадеть гумно. ꙇли жито въ ꙗмѣ. то кѡлико ихъ будеть крало. то всѣмъ по .г҃. гр҃и. ꙇ по .л҃. кунъ. "],["torot:20170213:rusprav:168210","\u003cspan class=\"citation\"\u003eRusskaja pravda 44\u003c/span\u003e а ѹ него же погибло. то оже будеть лице. лице пѡꙇметь. "],["torot:20170213:rusprav:168213","а за лѣто возметь по полугривнѣ. "],["torot:20170213:rusprav:168214","\u003cspan class=\"citation\"\u003eRusskaja pravda 45\u003c/span\u003e паки ли лицѧ не будеть. а будеть былъ кнѧжь конь. то платити за нь .г҃. гр҃и. "],["torot:20170213:rusprav:169869","а за инѣхъ по .в҃. гр҃и⁘  "],["torot:20170213:rusprav:169870","а се ѹроци скоту. "],["torot:20170213:rusprav:168219","аже за кобылу .ѯ҃. кунъ. "],["torot:20170213:rusprav:168220","а за вѡлъ гр҃и. "],["torot:20170213:rusprav:168221","а за корѡву .м҃. кунъ. "],["torot:20170213:rusprav:168222","а за третьꙗку .л҃. кунъ. "],["torot:20170213:rusprav:168223","за лѡньщину пѡл. гр҃и. "],["torot:20170213:rusprav:168225","за телѧ .е҃. кунъ. "],["torot:20170213:rusprav:168226","а за свинью .е҃. кунъ. "],["torot:20170213:rusprav:168227","а за поросѧ ногата. "],["torot:20170213:rusprav:168228","за ѡвцю .е҃. кунъ. "],["torot:20170213:rusprav:168229","за боранъ ногата. "],["torot:20170213:rusprav:168234","за жеребѧ .ѕ҃. ног҃. "],["torot:20170213:rusprav:168235","а за корѡвиѥ молокѡ .ѕ҃. ног҃. "],["torot:20170213:rusprav:168236","то ти ѹрѡци смердомъ. оже платѧть кнѧзю продажю⁘  "],["torot:20170213:rusprav:168252","\u003cspan class=\"citation\"\u003eRusskaja pravda 46\u003c/span\u003e аже буть холѡпи татьѥ судъ кнѧжь⁘  "],["torot:20170213:rusprav:168253","аже буть холѡпи татиѥ. любо кнѧжи любо боꙗрьстии. любо чернечь. ꙇх же кнѧзь продажею не казнить. зане суть не свободни. "]]