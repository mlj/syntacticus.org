[["torot:20180323:domo:164685","а в пѹти ѿ стола есть подаваи домовнымъ гсдрем и приходѧщимъ "],["torot:20180323:domo:166562","ι ихъ с собою сажаи за столъ "],["torot:20180323:domo:166563","и питеица такоже подаваи, "],["torot:20180323:domo:164686","а маломожнымъ милостыню даваи "],["torot:20180323:domo:166565","аще сїѧ твориши то везде тебѧ ждѹтъ и стречаютъ, "],["torot:20180323:domo:164687","а в пѹть провожаютъ "],["torot:20180323:domo:166574","ѿ всѧкого лиха берегѹтъ "],["torot:20180323:domo:166573","на станѹ не подадѹтъ "],["torot:20180323:domo:166572","а на дороге не розобьютъ "],["torot:20180323:domo:166571","того ради кормѧт добраго за добро а лихова ѿ лиха "],["torot:20180323:domo:166570","тот сѧ на добро ѡбратит "],["torot:20180323:domo:166569","во всемъ в томъ оубытка нетъ в добрых людехъ "],["torot:20180323:domo:166575","хлѣбъ соль заемное дѣло "],["torot:20180323:domo:166576","а поминъки тако же "],["torot:20180323:domo:166567","а дрѹжба въ вѣкъ а слава добраѧ "],["torot:20180323:domo:166566","а на дороге и в пирѹ и в торговле ѿнюдъ самъ брани не зачни, "],["torot:20180323:domo:164688","а кто излает терпи бг҃а ради, "],["torot:20180323:domo:164689","а ѿ брани оуклонисѧ "],["torot:20180323:domo:166577","добродѣтель злобѹ преѡдолеваетъ "],["torot:20180323:domo:166578","гь҃ бо гордымъ противитсѧ "],["torot:20180323:domo:166580","смирена бг҃ъ любит "],["torot:20180323:domo:166579","а покореномѹ бг҃ъ бл҃годат даетъ, "],["torot:20180323:domo:164690","аще людемъ твоимъ лѹчитца с кѣмъ брань гдѣ ни бѹдь и ты на своихъ брани, "],["torot:20180323:domo:164691","а крѹчиновато дѣло и ты и оударь хоти и твои правъ "],["torot:20180323:domo:166581","тѣмъ брань оутолиши, "],["torot:20180323:domo:164692","тако же оубытокъ и вражда не бѹдетъ, "],["torot:20180323:domo:164693","да еще недрѹга напоити и накормити хлѣбомъ да солью "],["torot:20180323:domo:166583","ино вместо вражды дрѹжба, "],["torot:20180323:domo:164694","воспоминаи сн҃ѹ великое бж҃їе милосердие к намъ и застѹпленїе ѿ юности и до сего времени, "],["torot:20180323:domo:164695","на порѹкѹ не давалъ никого "],["torot:20180323:domo:166590","ни менѧ не давывалъ никто во всѧкихъ вещех, "],["torot:20180323:domo:164696","и на сѹдѣ не бывалъ "],["torot:20180323:domo:166591","н с кемъ нї искива ни ѿвечивалъ, "],["torot:20180323:domo:164697","а видѣлъ еси сам в рѹкодѣѧхъ и во многих бо всѧкихъ вѣщехъ мастеровъ всѧкихъ было много. иконники книжные писцы серебреные мастеры кѹзнецы и плотники и каменьщики, и всѧкїе и кирпищики и стеныщики и всѧкїе рѹкодѣлники, "],["torot:20180323:domo:164700","денги имъ даваны на рѹкодѣлье напередь по рѹблю и по два и по три и по пѣти и по десѧти и болши "],["torot:20180323:domo:166592","а многи были чмѹты и бражники "],["torot:20180323:domo:166593","и со всѣми тѣми мастеры в сорокъ лѣтъ далъ бг҃ъ разлезеносѧ без остѹды и бес пристава и безо всѧкиѧ крѹчины "],["torot:20180323:domo:166594","вс то мирено хлѣбомъ да солью да питьеме да подачею, и всѧкою добродѣтелью да своимъ терпѣниемъ, "],["torot:20180323:domo:164702","а самъ оу кого што кѹпливалъ ино емѹ ѿ мене милаѧ розласка без волокиды платежь, "],["torot:20180323:domo:164703","да еще хлѣбъ да соль сверхъ "],["torot:20180323:domo:166584","ино дрѹжба в вѣкъ, "],["torot:20180323:domo:164704","ино всегда мимо мене не продастъ, "],["torot:20180323:domo:164705","и хѹдого товарѹ не дастъ "],["torot:20180323:domo:166588","ι оу всего не доимет "],["torot:20180323:domo:166587","а комѹ што продавывалъ все в любовь а не в оманъ "],["torot:20180323:domo:166586","не полюбит хто моего товарѹ и азъ назадъ возмѹ а денги ѿдам "],["torot:20180323:domo:166585","а ѡ кѹпли и ѡ продажи ни с кемъ брань и тѧжба не бывала. "],["torot:20180323:domo:164706","ино добрые люди во всѣмъ вѣрили, и здѣ, ι иноземцы "],["torot:20180323:domo:166649","ни комѹ ни в чемъ не сьлыгивано не манено ни пересрочено, "],["torot:20180323:domo:164709","ни в рѹкодѣльи, ни в торговли ни кабалы ни записи на себѧ ни в чемъ не давывалъ, "],["torot:20180323:domo:164711","а ложь никомѹ ни в чемъ не бывала "],["torot:20180323:domo:166595","а виделъ еси самъ какїе великїе сплетъки со многими людьми были "],["torot:20180323:domo:166596","да все далъ бг҃ъ безъ вражды коньчалосѧ, "],["torot:20180323:domo:164712","а ведаешъ и самъ что не богатествомъ жито з добрыми людми, "],["torot:20180323:domo:164713","правдою да ласкою да любовїю, а не гордостию "],["torot:20180323:domo:166597","и безо всѧкїѧ лжи, "],["torot:20180323:domo:164715","чадо мое любимое анфимъ еже тѧ пооучахъ, и всѧчески наказывахъ ѡ всѧкомъ добродѣтелномъ, и бг҃одх҃новенномъ житии, и грѹбое сїе писание хѹдаго моего оучениѧ предахъ ти, молю тѧ чадо га҃ ради и прчстои бц҃ы, и великихъ чюдотворьцевъ. почитаи себѣ с любовию ι со вниманїемъ "],["torot:20180323:domo:166606","и напиши на срдцы своемъ "],["torot:20180323:domo:166608","и просѧ оу бг҃а милости и помощи, и разѹма и крѣпости, и всѧ предреченнаѧ с любовию и дѣломъ, тако же по семѹ писанию и женѹ пооучаи и наказѹи "],["torot:20180323:domo:166609","тако же и детеи своихъ и домочадцов всехъ оучи страхѹ бж҃їю и добродѣтелномѹ житию. "],["torot:20180323:domo:164725","и аще самъ всѧ сїѧ твориши и женѹ и детеи и рабъ и рабынь и всехъ ближнихъ своихъ, и знаемыхъ наоучиши и домъ свои добре оустроиши всѧ бл҃гаѧ ѿ бг҃а ѡбрѧщеши, и жизнь вѣчнѹю наслѣдиши со всеми ѡдержимыми тобою "],["torot:20180323:domo:166612","аще сн҃оу моего моленїѧ и пооученїѧ не внемлеши, и по семѹ писанию не оучнеши жїти яко же и прочїи добрые люди и боѧзнивїи мѹжїе, и ѿц҃а дх҃овнаго заповеди не оучнешъ хранити и ѿ бгодх҃новенныхъ мѹжеи не пользѹешїсѧ пооучениемъ и почитанїем ст҃аго писанїѧ и хрстиѧньскаго праведнаго закона не хранїши, и ѡ домочатцѣхъ своих не радиши, и азъ твоемѹ грѣхѹ не причастенъ, "],["torot:20180323:domo:164732","самъ ѡ себѣ и ѡ домочатцехъ своих и ѡ жене ѿвѣтъ даси в дн҃ь страшнаго сѹда, "],["torot:20180323:domo:164733","аще чадо мое возлюбленное и малые сїѧ заподи хѹдаго моего оученїѧ сохраниши и по нашемѹ пѹти поидеши, и словесъ моихъ послѹшаеши, и дѣломъ творити начнеши, и бѹдешї сн҃ъ свѣтѹ, и наслѣдникъ нбсномѹ црствию, "],["torot:20180323:domo:164738","и бѹдетъ на тебѣ млсть бж҃їѧ и прчстыѧ, бц҃ы и застѹпницы нашеѧ, и великихъ чюдотворьцевъ. николы петра, алексѣѧ, и сергїѧ и никона, и кирила и варлама, и александра, и всѣхъ ст҃ыхъ, и родительскаѧ мл҃тва, и мое вѣчное на тебѣ блг҃ословенїе ѿнн҃ѣ и до вѣка, "],["torot:20180323:domo:164749","и бл҃гословлѧю тебѧ чада своего "],["torot:20180323:domo:166616","и прощаю в сѣмъ и в бѹдѹщемъ "],["torot:20180323:domo:166615","и бѹди на тебѣ млсть божїѧ, и на женѣ твоеи и на чадехъ твоихъ и на всѣхъ вашихъ доброхотавъ, ѿнн҃ѣ, и до вѣка; "],["torot:20180323:domo:166617","Чадо мое единородное и любимое анфїмъ, "],["torot:20180323:domo:164752","произволилъ бг҃ъ, "],["torot:20180323:domo:164753","и бл҃гочестивыи и православныи цр҃ь гсдрь, велeлъ послѹжити тебѣ в своеи црскои казнѣ, оу таможенныхъ дѣлъ, "],["torot:20180323:domo:164756","и нн҃ѣ молю тѧ чадо "],["torot:20180323:domo:166619","и со слезами гл҃ю "],["torot:20180323:domo:166618","га҃ ради памѧтѹи црское наказание просѧ оу бг҃а помощи и разѹма ѿ всеѧ дш҃а и ѿ всего помышлениѧ, "],["torot:20180323:domo:164757","слѹжи вѣрою да правдою безо всѧкиѧ хитрости, и безо всѧкаго лѹкавства во всемъ гсдрьскомъ "],["torot:20180323:domo:166620","дрѹгѹ не дрѹжи "],["torot:20180323:domo:166623","недрѹгѹ не мсти "],["torot:20180323:domo:166622","и волокида бы людемъ ни въ чемъ не была "],["torot:20180323:domo:166621","всѧкого ѿделаи с любовию без брани, "],["torot:20180323:domo:164759","а не поспѣетсѧ и ты добрым словомъ ѿвѣщаи "],["torot:20180323:domo:166626","и присрочивъ, не изволоча ѿпѹсти "],["torot:20180323:domo:166625","а въ торговли прѧмѹю розласъкѹ чини, "],["torot:20180323:domo:164761","дш҃евреднаѧ бы тъвоѧ слѹжба не была гсдрю ни в чемъ, "]]