[["torot:20180323:usp-sbor:160135","ничто же себе изволихъ по апc҇лѹ· "],["torot:20180323:usp-sbor:159564","любы вьсе тьрпить всему вѣру ѥмлеть· и не ищьть своихъ си· "],["torot:20180323:usp-sbor:159566","и пакы· "],["torot:20180323:usp-sbor:159567","боꙗзни въ любъви нѣсть "],["torot:20180323:usp-sbor:160136","съвьршенаꙗ бо любы вънъ отъмещеть боꙗзнь· "],["torot:20180323:usp-sbor:159568","тѣмь владыко душа моꙗ въ руку твоѥю въину "],["torot:20180323:usp-sbor:160138","ѧко закона твоѥго не забыхъ· "],["torot:20180323:usp-sbor:159569","ꙗко господеви годѣ бысть· [тако буди]· "],["torot:20180323:usp-sbor:159571","и узьрѣста попинъ его и отрокъ иже служааше ѥму· "],["torot:20180323:usp-sbor:159572","и видѣвъша господина своѥго дрꙗхла· и печалию облиꙗна суща зѣло расплакастасꙗ сꙗ зѣло и гл҃аста· "],["torot:20180323:usp-sbor:159574","милыи гн҃е наю и драгыи "],["torot:20180323:usp-sbor:160145","колико бл҃гости испълненъ бысть· "],["torot:20180323:usp-sbor:159575","ꙗко не въсхотѣ противити сꙗ ҅брату҆ любъве ради хв҃ы "],["torot:20180323:usp-sbor:160146","а коликы воѣ дьржа въ руку своѥю· "],["torot:20180323:usp-sbor:159576","и си рекъша умилиста сѧ· "],["torot:20180323:usp-sbor:159577","и абиѥ узьрѣ текущиихъ къ шатьру блистаниѥ оружиꙗ· и мечьное оцѣщение· "],["torot:20180323:usp-sbor:159579","и без милости прободено бысть чьстьное и многомилостивое тѣло свѧтаго и блаженааго Христова· страстотьрпьца Бориса· "],["torot:20180323:usp-sbor:159581","насунуша копии оканьнии Путьша· Тальць· Еловичь· Лꙗшько· "],["torot:20180323:usp-sbor:159585","видѣвъ же отрокъ ѥго вьрже сꙗ на тѣло блаженааго рекыи· "],["torot:20180323:usp-sbor:159586","да не остану тебе господине мои драгыи· "],["torot:20180323:usp-sbor:159587","да идеже красота тѣла твоѥго увꙗдаѥть· ту и азъ съподобленъ буду [с тобою] съконьчати животъ свои· "],["torot:20180323:usp-sbor:159589","бꙗше же сь родъмь угринъ· имьньмь же Георгии· "],["torot:20180323:usp-sbor:159591","и бѣаше възложилъ на нь гривьну злату "],["torot:20180323:usp-sbor:160147","и бѣ любимъ Борисъмь паче мѣры· "],["torot:20180323:usp-sbor:159592","и ту же и проньзоша· "],["torot:20180323:usp-sbor:159593","и ꙗко бысть ураненъ и искочи ꙇшатьра въ оторопѣ· "],["torot:20180323:usp-sbor:159594","и нача глаголати стоꙗще округъ ѥго· "],["torot:20180323:usp-sbor:159595","чьто стоите зьрꙗще· "],["torot:20180323:usp-sbor:159596","Приступивъше сконьчаимъ повелѣное намъ· "],["torot:20180323:usp-sbor:159597","Си слышавъ блаженыи· начатъ молити сꙗ и милъ сꙗ имъ дѣꙗти· глаголꙗ: "],["torot:20180323:usp-sbor:159600","братиꙗ моꙗ милаꙗ и любимаꙗ· "],["torot:20180323:usp-sbor:159601","мало ми времꙗ ѡ҃даите да понѣ помолю сꙗ богу моѥму· "],["torot:20180323:usp-sbor:159602","и възьрѣвъ на небо съ сльзами и горѣ въздъхнувъ· начатъ молити сꙗ сицими гл҃ы· "],["torot:20180323:usp-sbor:159604","г҃и боже мои многомл҃стивыи и мл҃стивыи и премл҃стиве слава ти· "],["torot:20180323:usp-sbor:160148","ꙗко съподобилъ мꙗ ѥси убѣжати отъ прельсти житиꙗ сего льстьнааго· "],["torot:20180323:usp-sbor:159606","слава ти прещедрыи живодавьче· "],["torot:20180323:usp-sbor:159607","ꙗко сподоби мѧ труда ст҃ыихъ мч҃нкъ "],["torot:20180323:usp-sbor:160149","слава ти вл҃дко цлв҃колюбьче· сподобивыи мꙗ съконьчати хотѣние ср҃дца моѥго· "],["torot:20180323:usp-sbor:159609","слава ти х҃е мъногому ти мл҃срдию· иже направи на правыи путь мирьны ногы ногы моꙗ тещи къ тебе бесъблазна· "],["torot:20180323:usp-sbor:160151","призьри съ высоты ст҃ынꙗ твоѥꙗ "],["torot:20180323:usp-sbor:160150","вижь болѣзнь ср҃дца моѥго· юже приꙗхъ ѡ҃ съродника моѥго· "],["torot:20180323:usp-sbor:159613","ꙗко тебе ради умьрщвꙗемъ ѥсмь вь сь дн҃ь· "],["torot:20180323:usp-sbor:159614","въмѣниша мꙗ ѧко овьна на сънѣдь· "],["torot:20180323:usp-sbor:159615","вѣси бо г҃и мои ꙗко не противлю сꙗ ни въпрекы гл҃ю· а имыи въ руку вьсꙗ воꙗ оц҃а моѥго и вьсꙗ любимыꙗ оц҃емь моимь· и ничьтоже умыслихъ противу брату моѥму· "],["torot:20180323:usp-sbor:159618","онъ же [селико] елико възможе въздвиже на мꙗ "],["torot:20180323:usp-sbor:160152","да аще бы ми врагъ поносилъ протьрпѣлъ убо быхъ· "],["torot:20180323:usp-sbor:159619","аще бы ненавидꙗ мене вельречевалъ укрылъ быхъ сꙗ· "],["torot:20180323:usp-sbor:159620","нъ ты г҃и вижь и суди межю мною и межю братъмь моимь· "],["torot:20180323:usp-sbor:159621","и не постави имъ г҃и грѣха сего· "],["torot:20180323:usp-sbor:166638","нъ приими въ миръ дш҃ю мою "],["torot:20180323:usp-sbor:160153","аминь· "],["torot:20180323:usp-sbor:159623","и възьрѣвъ къ нимъ умиленама очима и спадъшемь лицьмь· и вьсь сльзами облиꙗвъ сꙗ рече· "],["torot:20180323:usp-sbor:159625","братиѥ приступивъше съконьчаите служьбу вашю· "],["torot:20180323:usp-sbor:159626","и буди миръ брату моѥму и вамъ братиѥ· "],["torot:20180323:usp-sbor:159627","да ѥлико слышаху словеса ѥго отъ сльзъ не можааху ни словесе рещи отъ страха же и печали горькы и мъногыхъ сльзъ· "],["torot:20180323:usp-sbor:159628","нъ съ въздыханиемь горькымь жалостьно глаголааху и плакааху сꙗ "],["torot:20180323:usp-sbor:160154","и къжьдо въ души своѥи стонааше· "],["torot:20180323:usp-sbor:159629","увы намъ кънѧже нашь милыи и драгыи и блаженыи· водителю слѣпыимъ· одеже нагымъ старости жьзле казателю не наказанымъ· "],["torot:20180323:usp-sbor:159632","кто уже си вьсꙗ исправить· "],["torot:20180323:usp-sbor:159633","како не въсхотѣ славы мира сего "],["torot:20180323:usp-sbor:160155","како не въсхотѣ веселити сꙗ съ чьстьныими вельможами· "],["torot:20180323:usp-sbor:159634","како не въсхотѣ величиꙗ еже въ житии семь· "],["torot:20180323:usp-sbor:159635","къто не почюдить сꙗ великууму съмерению· "],["torot:20180323:usp-sbor:159636","къто ли не съмѣрить сꙗ оного съмѣрение видꙗ и слыша· "],["torot:20180323:usp-sbor:159637","и абие усъпе предавъ дш҃ю свою въ руцѣ б҃а жива· мцc҇а· июлиꙗ въ ·к҃д҃· дн҃ь· преже ·ѳ҃· каландъ· агуста· "],["torot:20180323:usp-sbor:159642","избиша же и отрокы многы· "],["torot:20180323:usp-sbor:159643","съ Георгиꙗ же не могуще сънꙗти гривьны· и отсѣкъше главу отъвьргоша и кромѣ· "],["torot:20180323:usp-sbor:159645","да тѣмь и послѣдь не могоша познати тѣла его· "],["torot:20180323:usp-sbor:159646","Блаженааго же Бориса обьртѣвъше въ шатьръ възложивъше на кола повезоша· "],["torot:20180323:usp-sbor:159647","и ꙗко быша на бору начатъ въскланꙗти ст҃у главу свою· "],["torot:20180323:usp-sbor:159648","и се увѣдѣвъ Ст҃плъкъ пославъ два варꙗга "],["torot:20180323:usp-sbor:166589","и прободоста и мечьмь въ ср҃дце· "],["torot:20180323:usp-sbor:159649","и тако съконьча сꙗ· "],["torot:20180323:usp-sbor:159650","и въсприꙗтъ неувѧдꙗемыи вѣньць· "],["torot:20180323:usp-sbor:159651","и положиша тѣло ѥго принесъше Вышегороду· "],["torot:20180323:usp-sbor:159652","у цр҃кве ст҃ааго Василиꙗ въ земли погребоша· "],["torot:20180323:usp-sbor:159653","и не до сего остави убииства оканьныи Ст҃опълкъ· нъ и на большаꙗ неистовꙗ сѧ начатъ простирати сꙗ· "],["torot:20180323:usp-sbor:159655","и ꙗко видѣ сѧ желаниѥ ср҃дце своѥго уже улучивъ· абие не въспомꙗну зълааго своѥго убииства и многааго убо съблажнениꙗ· "],["torot:20180323:usp-sbor:159657","и ни малы понѣ на покаꙗние преклони сꙗ· "],["torot:20180323:usp-sbor:159658","нъ ту абиѥ въниде въ ср҃дце ѥго сотона и начаты и пострѣкати· вꙗщьша и горьша съдѣꙗти· и множаиша убииства· "],["torot:20180323:usp-sbor:159661","гл҃лааше бо въ дш҃и своѥи оканьнѣи: "],["torot:20180323:usp-sbor:159662","что сътворю· "],["torot:20180323:usp-sbor:159663","аще бо до сьде оставлю дѣло убииства моѥго· то дъвоего имамъ чаꙗти "],["torot:20180323:usp-sbor:160160","ꙗко аще услышать мꙗ братиꙗ моѧ си же варивъше· въздадꙗть ми и горьша сихъ· "],["torot:20180323:usp-sbor:159666","аще ли и не сице то да ижденуть мꙗ и буду чюжь престола оц҃а моѥго· "],["torot:20180323:usp-sbor:159667","и жалость землѣ моѥꙗ сьнѣсть мꙗ· "],["torot:20180323:usp-sbor:159668","и поношениꙗ поносꙗщиихъ нападуть на мꙗ· "],["torot:20180323:usp-sbor:159669","и кънꙗжение моѥ прииметь инъ "],["torot:20180323:usp-sbor:160161","и въ дворѣхъ моихъ не будеть живущааго· зане ѥгоже г҃ь възлюби а азъ погнахъ и къ болѣзни ꙗзву приложихъ· "],["torot:20180323:usp-sbor:159671","приложю къ безаконию убо безакниѥ· "],["torot:20180323:usp-sbor:159672","обаче и мт҃ре моѥꙗ грѣхъ да не оцѣстить сꙗ "],["torot:20180323:usp-sbor:160162","и съ правьдьныими не напишю сꙗ· "],["torot:20180323:usp-sbor:159673","нъ да потреблю сꙗ отъ книгъ живущиихъ· "],["torot:20180323:usp-sbor:159674","ꙗкоже и бысть ѥже послѣди съкажемъ "],["torot:20180323:usp-sbor:160163","нынѣ же нѣсть времꙗ· "],["torot:20180323:usp-sbor:159675","нъ на предълежащеѥ възвратимъ сꙗ· "],["torot:20180323:usp-sbor:159676","и си на умъ си положивъ· зълыи съвѣтьникъ диꙗволь· посла по блаженааго Глѣба· рекъ: "]]