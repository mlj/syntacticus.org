[["proiel:20180408:gothic-nt:44192","ne þana, ak Barabban; "],["proiel:20180408:gothic-nt:44193","sah þan was sa Barabba waidedja."],["proiel:20180408:gothic-nt:44194","\u003cspan class=\"citation\"\u003eJOHN 19.1\u003c/span\u003e þanuh þan nam Peilatus Iesu jah usblaggw. "],["proiel:20180408:gothic-nt:44195","\u003cspan class=\"citation\"\u003eJOHN 19.2\u003c/span\u003e jah þai gadrauhteis uswundun wipja us þaurnum jah galagidedun imma ana haubid jah wastjai paurpurodai gawasidedun ina, \u003cspan class=\"citation\"\u003eJOHN 19.3\u003c/span\u003e jah qeþun: "],["proiel:20180408:gothic-nt:44196","hails þiudans Iudaie! "],["proiel:20180408:gothic-nt:44197","jah gebun imma slahins lofin. "],["proiel:20180408:gothic-nt:44198","\u003cspan class=\"citation\"\u003eJOHN 19.4\u003c/span\u003e atiddja aftra ut Peilatus jah qaþ im: "],["proiel:20180408:gothic-nt:44199","sai, attiuha izwis ina ut, ei witeiþ þatei in imma ni ainohun fairino bigat. "],["proiel:20180408:gothic-nt:44200","\u003cspan class=\"citation\"\u003eJOHN 19.5\u003c/span\u003e þaruh usiddja ut Iesus bairands þana þaurneinan waip jah þo paurpurodon wastja. "],["proiel:20180408:gothic-nt:44201","jah qaþ im: "],["proiel:20180408:gothic-nt:44202","sai sa ist sa manna. "],["proiel:20180408:gothic-nt:44203","\u003cspan class=\"citation\"\u003eJOHN 19.6\u003c/span\u003e þaruh biþe seƕun ina þai maistans gudjans jah andbahtos, hropidedun qiþandans: "],["proiel:20180408:gothic-nt:52256","ushramei, "],["proiel:20180408:gothic-nt:52257","ushramei ina! "],["proiel:20180408:gothic-nt:44205","qaþ im Peilatus: "],["proiel:20180408:gothic-nt:44206","nimiþ ina jus jah hramjiþ. "],["proiel:20180408:gothic-nt:44207","iþ ik fairina in imma ni bigita. "],["proiel:20180408:gothic-nt:44208","\u003cspan class=\"citation\"\u003eJOHN 19.7\u003c/span\u003e andhofun imma Iudaieis: "],["proiel:20180408:gothic-nt:44209","weis witoþ aihum, jah bi þamma witoda unsaramma skal gaswiltan, unte sik silban gudis sunu gatawida. "],["proiel:20180408:gothic-nt:44210","\u003cspan class=\"citation\"\u003eJOHN 19.8\u003c/span\u003e biþe gahausida Peilatus þata waurd, mais ohta sis. "],["proiel:20180408:gothic-nt:44211","\u003cspan class=\"citation\"\u003eJOHN 19.9\u003c/span\u003e jah galaiþ in praitauriaun aftra jah qaþ du Iesua: "],["proiel:20180408:gothic-nt:44212","ƕaþro is þu? "],["proiel:20180408:gothic-nt:44213","iþ Iesus andawaurdi ni gaf imma. "],["proiel:20180408:gothic-nt:44214","\u003cspan class=\"citation\"\u003eJOHN 19.10\u003c/span\u003e þaruh qaþ imma Peilatus: "],["proiel:20180408:gothic-nt:44215","du mis ni rodeis? "],["proiel:20180408:gothic-nt:44216","niu waist þatei waldufni aih ushramjan þuk jah waldufni aih fraletan þuk? "],["proiel:20180408:gothic-nt:44217","\u003cspan class=\"citation\"\u003eJOHN 19.11\u003c/span\u003e andhof Iesus: "],["proiel:20180408:gothic-nt:44218","ni aihtedeis waldufnje ainhun ana mik, nih wesi þus atgiban iupaþro; "],["proiel:20180408:gothic-nt:44219","duhþe sa galewjands mik þus maizein frawaurht habaid. "],["proiel:20180408:gothic-nt:44220","\u003cspan class=\"citation\"\u003eJOHN 19.12\u003c/span\u003e framuh þamma sokida Peilatus fraletan ina. "],["proiel:20180408:gothic-nt:44221","iþ Iudaieis hropidedun qiþandans: "],["proiel:20180408:gothic-nt:44222","jabai þana fraletis, ni is frijonds kaisara; "],["proiel:20180408:gothic-nt:44223","saƕazuh izei þiudan sik silban taujiþ, andstandiþ kaisara. "],["proiel:20180408:gothic-nt:44224","\u003cspan class=\"citation\"\u003eJOHN 19.13\u003c/span\u003e þanuh Peilatus hausjands þize..."],["proiel:20180408:gothic-nt:44225","\u003cspan class=\"citation\"\u003eROM 6.23\u003c/span\u003e þo auk launa frawaurhtais dauþus; "],["proiel:20180408:gothic-nt:44226","iþ ansts gudis libains aiweino in Xristau Iesu, fraujin unsaramma."],["proiel:20180408:gothic-nt:44227","\u003cspan class=\"citation\"\u003eROM 7.1\u003c/span\u003e þau niu wituþ, broþrjus kunnandam auk witoþ rodja, þatei witoþ fraujinoþ mann, swa lagga ƕeila swe libaiþ? "],["proiel:20180408:gothic-nt:44228","\u003cspan class=\"citation\"\u003eROM 7.2\u003c/span\u003e jah auk ufwaira qens at libandin abin gabundana ist witoda; "],["proiel:20180408:gothic-nt:44229","aþþan jabai gaswiltiþ aba, galausjada af þamma witoda abins. "],["proiel:20180408:gothic-nt:44230","\u003cspan class=\"citation\"\u003eROM 7.3\u003c/span\u003e þannu þan at libandin abin haitada horinondei, jabai wairþiþ waira anþaramma; "],["proiel:20180408:gothic-nt:44231","iþ jabai gaswiltiþ wair, frija ist þis witodis, ei ni sijai horinondei waurþana abin anþaramma. "],["proiel:20180408:gothic-nt:44232","\u003cspan class=\"citation\"\u003eROM 7.4\u003c/span\u003e swaei nu jah jus, broþrjus meinai, afdauþidai waurþuþ witoda þairh leik Xristaus, ei wairþaiþ anþaramma, þamma us dauþaim urreisandin, ei akran bairaima guda. "],["proiel:20180408:gothic-nt:44233","\u003cspan class=\"citation\"\u003eROM 7.5\u003c/span\u003e þan auk wesum in leika, winnons frawaurhti þos þairh witoþ waurhtedun in liþum unsaraim du akran bairan dauþau; "],["proiel:20180408:gothic-nt:44234","\u003cspan class=\"citation\"\u003eROM 7.6\u003c/span\u003e iþ nu, sai, andbundanai waurþum af witoda, gadauþnandans in þammei gahabaidai wesum, swaei skalkinoma in niujiþai ahmins jah ni fairniþai bokos. "],["proiel:20180408:gothic-nt:44235","\u003cspan class=\"citation\"\u003eROM 7.7\u003c/span\u003e ƕa nu qiþam? "],["proiel:20180408:gothic-nt:44236","witoþ frawaurhts ist? "],["proiel:20180408:gothic-nt:44237","nissijai! "],["proiel:20180408:gothic-nt:44238","ak frawaurht ni ufkunþedjau nih þairh witoþ, unte lustu nih wissedjau, nih witoþ qeþi: "],["proiel:20180408:gothic-nt:44239","ni gairnjais. "],["proiel:20180408:gothic-nt:44240","\u003cspan class=\"citation\"\u003eROM 7.8\u003c/span\u003e iþ lew nimandei frawaurhts þairh anabusn gawaurhta in mis allana lustu; "],["proiel:20180408:gothic-nt:44241","unte inu witoþ frawaurhts was nawis. "],["proiel:20180408:gothic-nt:44242","\u003cspan class=\"citation\"\u003eROM 7.9\u003c/span\u003e iþ ik qius was inu witoþ simle, iþ qimandein anabusnai frawaurhts gaqiunoda; "],["proiel:20180408:gothic-nt:44243","\u003cspan class=\"citation\"\u003eROM 7.10\u003c/span\u003e iþ ik gadauþnoda, jah bigitana warþ mis anabusns, sei was du libainai, wisan du dauþau. "],["proiel:20180408:gothic-nt:44244","\u003cspan class=\"citation\"\u003eROM 7.11\u003c/span\u003e unte frawaurhts lew nimandei þairh anabusn uslutoda mik, jah þairh þo usqam. "],["proiel:20180408:gothic-nt:44245","\u003cspan class=\"citation\"\u003eROM 7.12\u003c/span\u003e aþþan nu sweþauh witoþ weihata jah anabusns weiha jah garaihta jah þiuþeiga. "],["proiel:20180408:gothic-nt:44246","\u003cspan class=\"citation\"\u003eROM 7.13\u003c/span\u003e þata nu þiuþeigo warþ mis dauþus? "],["proiel:20180408:gothic-nt:44247","nissijai! "],["proiel:20180408:gothic-nt:44248","ak frawaurhts ei uskunþa waurþi frawaurhts, þairh þata þiuþeigo mis gawaurkjandei dauþu, ei waurþi ufarassau frawaurhta frawaurhts þairh anabusn. "],["proiel:20180408:gothic-nt:44249","\u003cspan class=\"citation\"\u003eROM 7.14\u003c/span\u003e witum auk þatei witoþ ahmein ist; "],["proiel:20180408:gothic-nt:44250","iþ ik leikeins im, frabauhts uf frawaurht. "],["proiel:20180408:gothic-nt:44251","\u003cspan class=\"citation\"\u003eROM 7.15\u003c/span\u003e þatei waurkja, ni fraþja; "],["proiel:20180408:gothic-nt:44252","unte ni þatei wiljau tauja, ak þatei fija þata tauja. "],["proiel:20180408:gothic-nt:44253","\u003cspan class=\"citation\"\u003eROM 7.16\u003c/span\u003e iþ jabai þatei ni wiljau þata tauja, gaqiss im witoda þatei goþ. "]]