[["torot:20180323:rusprav:164061","\u003cspan class=\"citation\"\u003eRusskaja pravda 1\u003c/span\u003e суд ꙗрославль волдимѣрич⁘  "],["torot:20180323:rusprav:164062","правда русьскаꙗ "],["torot:20180323:rusprav:164063","аже ѹбиѥть мужь мужа. то мьстити брату брата. любо оц҃ю ли сн҃у. любо братучадо. ли братню сн҃ви. "],["torot:20180323:rusprav:164068","аще ли не будеть кто ѥго мьстѧ. то положити за голову .п҃. гр҃и. аче будеть кнѧжь мѹжь или тиѹна кнѧжа. "],["torot:20180323:rusprav:172643","аще ли будеть русинъ. или гридь. любо купець. любо тивунъ боꙗрескъ. любо мечникъ. любо ιзгѡи. ли словѣнинъ. то .м҃. гр҃и положити за нь⁘  "],["torot:20180323:rusprav:164086","\u003cspan class=\"citation\"\u003eRusskaja pravda 2\u003c/span\u003e по ꙗрославѣ же паки совкупивше сѧ сн҃ве ѥгѡ. изѧславъ. ст҃ославъ. всеволодъ. и мужи ихъ. коснѧчько. перенѣгь. никифоръ. ι ѿложиша ѹбиѥниѥ за голову. но кунами сѧ выкупати. "],["torot:20180323:rusprav:164096","а ино все ꙗкоже ꙗрославъ судилъ. такоже ι сн҃ве ѥго ѹставиша⁘  "],["torot:20180323:rusprav:164098","\u003cspan class=\"citation\"\u003eRusskaja pravda 3\u003c/span\u003e о ѹбииствѣ⁘  "],["torot:20180323:rusprav:164099","аже кто ѹбиѥть кнѧжа мужа в разбѡи. а головника не ищють. то виревную платити. "],["torot:20180323:rusprav:168113","въ чьѥи же верви голова лежить. то .п҃. гр҃и. "],["torot:20180323:rusprav:164104","паки л людинъ. то .м҃. гр҃и⁘  "],["torot:20180323:rusprav:164106","\u003cspan class=\"citation\"\u003eRusskaja pravda 4\u003c/span\u003e котѡраꙗ ли вервь начнеть платити. дикую вѣру кѡлико лѣтъ. заплатить ту виру. зане же безъ головника имъ платити. "],["torot:20180323:rusprav:164110","\u003cspan class=\"citation\"\u003eRusskaja pravda 5\u003c/span\u003e будеть ли головникъ ихъ въ верви. то зань к нимъ прикладываѥть. тогѡ же дѣлѧ имъ помагати головникѹ. "],["torot:20180323:rusprav:164113","любо си дикую вѣру. "],["torot:20180323:rusprav:164114","но сплати ιмъ во обчи .м҃. гр҃и. "],["torot:20180323:rusprav:164115","а головничьство самому головнику. "],["torot:20180323:rusprav:164116","а въ .м҃. гр҃и ему заплатити ис дружины свою часть. "],["torot:20180323:rusprav:164125","\u003cspan class=\"citation\"\u003eRusskaja pravda 6\u003c/span\u003e но оже будеть ѹбилъ. или въ свадѣ. или в пиру ꙗвлено. то тако ѥму платити. по верви нынѣ. ιже сѧ прикладывають вирою⁘  "],["torot:20180323:rusprav:164131","\u003cspan class=\"citation\"\u003eRusskaja pravda 7\u003c/span\u003e оже станеть без ви҃ на разбои⁘  "],["torot:20180323:rusprav:164132","будеть ли сталъ на разбои. безъ всѧкоꙗ свады. то за разбѡιника люди не платѧть. но выдадѧть и всего. съ женою ι с дѣтми. на потѡкъ и на разграблениѥ. "],["torot:20180323:rusprav:164138","\u003cspan class=\"citation\"\u003eRusskaja pravda 8\u003c/span\u003e аже кто не вложить в дикую вѣру. тому людѥ не помагають. но самъ платить⁘ "],["torot:20180323:rusprav:164141","\u003cspan class=\"citation\"\u003eRusskaja pravda 9\u003c/span\u003e а се покони вирнии были при ꙗрославѣ. "],["torot:20180323:rusprav:164142","вирнику взѧти .з҃. вѣдеръ солоду на недѣлю. же овенъ. любо полоть. любо .в҃. ногатѣ. "],["torot:20180323:rusprav:164146","а в середу куна же сыръ. "],["torot:20180323:rusprav:164147","а в пѧтницю тако же. "],["torot:20180323:rusprav:164148","а куръ пѡ двою ему на дн҃ь. "],["torot:20180323:rusprav:164149","а хлѣбѡвъ .з҃. на недѣлю. "],["torot:20180323:rusprav:164150","а пшена .з҃. ѹборкѡвъ. "],["torot:20180323:rusprav:164151","а гороху .з҃. ѹборковъ. "],["torot:20180323:rusprav:164152","а соли .з҃. голважень. "],["torot:20180323:rusprav:164153","то то вирнику со отрокомь. "],["torot:20180323:rusprav:164154","а кони .д҃. "],["torot:20180323:rusprav:170021","конемъ на ротъ сути овесъ. "],["torot:20180323:rusprav:164155","вирнику .и҃. гр҃и. а .і҃. кунъ перекладнаꙗ. "],["torot:20180323:rusprav:164157","а метелнику .в҃ꙇ. вѣкшии. а съсаднаꙗ гривна⁘  "],["torot:20180323:rusprav:164159","\u003cspan class=\"citation\"\u003eRusskaja pravda 10\u003c/span\u003e Аже будеть вира. во .п҃. гри. то вирнику .ѕ҃ꙇ. гр҃и. и .і҃. кунъ и .в҃҃ꙇ. вѣкши. "],["torot:20180323:rusprav:164162","а переди съсаднаꙗ гр҃и. "],["torot:20180323:rusprav:164163","а за голову .г҃. гр҃и⁘  "],["torot:20180323:rusprav:165595","\u003cspan class=\"citation\"\u003eRusskaja pravda 11\u003c/span\u003e о кнѧжи мужѣ. "],["torot:20180323:rusprav:165596","аже въ кнѧжи отроци. ꙇли в конюсѣ. ꙇли в поварѣ. то .м҃. гр҃и. "],["torot:20180323:rusprav:165600","\u003cspan class=\"citation\"\u003eRusskaja pravda 12\u003c/span\u003e А за тивунъ за ѡгнищныи. ꙇ за конюшии. то .п҃. грив "],["torot:20180323:rusprav:165603","\u003cspan class=\"citation\"\u003eRusskaja pravda 13\u003c/span\u003e А в сельскѡмь тивунѣ кнѧжѣ. ꙇли в ратаинѣмь. то .ві҃. гр҃и. "],["torot:20180323:rusprav:165606","\u003cspan class=\"citation\"\u003eRusskaja pravda 14\u003c/span\u003e А за рѧдовича .е҃. гр҃и. "],["torot:20180323:rusprav:165607","Тако же и за боꙗрескъ⁘  "],["torot:20180323:rusprav:165608","\u003cspan class=\"citation\"\u003eRusskaja pravda 15\u003c/span\u003e О ремественицѣ. и о ремественицѣ "],["torot:20180323:rusprav:165610","А за ремественика и за ремественицю. то .ві҃. гр҃и. "],["torot:20180323:rusprav:165612","\u003cspan class=\"citation\"\u003eRusskaja pravda 16\u003c/span\u003e А за смердии холѡпъ .е҃. гр҃и. "],["torot:20180323:rusprav:165613","а за робу .ѕ҃. гр҃и. "],["torot:20180323:rusprav:165614","\u003cspan class=\"citation\"\u003eRusskaja pravda 17\u003c/span\u003e А за кормилцѧ .ві҃. "],["torot:20180323:rusprav:168238","тако же и за кормилицю. хотѧ си буди холѡпъ. хотѧ си роба⁘  "],["torot:20180323:rusprav:165617","\u003cspan class=\"citation\"\u003eRusskaja pravda 18\u003c/span\u003e О покленѣи вирѣ⁘  "],["torot:20180323:rusprav:165618","Аще будеть на когѡ поклепнаꙗ вира. то же будеть послуховъ .з҃. то ти выведуть виру. "],["torot:20180323:rusprav:165620","паки ли варѧгъ. или кто ꙇнъ. тогда. "],["torot:20180323:rusprav:165623","\u003cspan class=\"citation\"\u003eRusskaja pravda 19\u003c/span\u003e А по костехъ и по мр҃твеци. не платить верви. аже имене не вѣдають ни знають ѥго⁘  "],["torot:20180323:rusprav:165626","\u003cspan class=\"citation\"\u003eRusskaja pravda 20\u003c/span\u003e Аже свержеть вирѹ⁘ "],["torot:20180323:rusprav:165627","А иже свержеть виру. то грив. кунъ. сметнаꙗ отроку. "],["torot:20180323:rusprav:165631","а кто и клепалъ. а тому дати другую гривну. "],["torot:20180323:rusprav:165633","а ѿ виры помечнаго .ѳ. "],["torot:20180323:rusprav:165656","\u003cspan class=\"citation\"\u003eRusskaja pravda 21\u003c/span\u003e искавше ли послуха не налѣзуть. а ꙇстьцѧ начнеть головою клепати. то ти ꙇмъ правду желѣзо. "],["torot:20180323:rusprav:165659","\u003cspan class=\"citation\"\u003eRusskaja pravda 22\u003c/span\u003e тако же и во всѣхъ тѧжахъ в татбѣ. и в поклепѣ. "],["torot:20180323:rusprav:165661","оже не будеть лицѧ. то тогда дати ѥму желѣзо. из невѡли. до полу .гр҃и. золота. "],["torot:20180323:rusprav:165665","аже ли мнѣ то на воду. "],["torot:20180323:rusprav:165666","оли то до дву грив. аже мене. то ротѣ ѥму ити по своѣ куны⁘ "],["torot:20180323:rusprav:165669","\u003cspan class=\"citation\"\u003eRusskaja pravda 23\u003c/span\u003e аже кто ѹдарить мечемь. не вынезъ ѥго. или рукоꙗтию. то .в҃ꙇ. гр҃и. продажи за обиду. "],["torot:20180323:rusprav:165674","\u003cspan class=\"citation\"\u003eRusskaja pravda 24\u003c/span\u003e аже ли вынезъ мечь. а не ѹтнеть. то. гр҃и. кунъ. "],["torot:20180323:rusprav:165679","\u003cspan class=\"citation\"\u003eRusskaja pravda 25\u003c/span\u003e аже кто когѡ ѹдарить батогомь. любо чашею. любо рогомь. любо тылѣснию. то в҃ꙇ. гр҃и. "],["torot:20180323:rusprav:168032","\u003cspan class=\"citation\"\u003eRusskaja pravda 26\u003c/span\u003e не терпѧ ли противу тому ѹдарить мечемь. то вины ѥму в тѡмь нѣтуть. "],["torot:20180323:rusprav:168034","\u003cspan class=\"citation\"\u003eRusskaja pravda 27\u003c/span\u003e Аче ли ѹтнеть руку. и ѿпадеть рука. ꙇли ѹсхнеть. ꙇли ꙇли нога. ꙇли око. или не ѹтнеть. то полувирьѥ .к҃. гр҃и. "],["torot:20180323:rusprav:168041","а тому за вѣкъ .і҃. гр҃и. "],["torot:20180323:rusprav:168042","\u003cspan class=\"citation\"\u003eRusskaja pravda 28\u003c/span\u003e аже перстъ ѹтнеть. кии любо .г҃. грив. продажѣ. "]]