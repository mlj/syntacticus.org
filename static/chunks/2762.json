[[164061,"\u003cspan class=\"citation\"\u003eRusskaja pravda 1\u003c/span\u003e суд ꙗрославль волдимѣрич⁘ "],[164062,"правда русьскаꙗ "],[164063,"аже ѹбиѥть мужь мужа. то мьстити брату брата. любо оц҃ю ли сн҃у. любо братучадо. ли братню сн҃ви. "],[164068,"аще ли не будеть кто ѥго мьстѧ. то положити за голову .п҃. гр҃и. аче будеть кнѧжь мѹжь или тиѹна кнѧжа. "],[172643,"аще ли будеть русинъ. или гридь. любо купець. любо тивунъ боꙗрескъ. любо мечникъ. любо ιзгѡи. ли словѣнинъ. то .м҃. гр҃и положити за нь⁘ "],[164086,"\u003cspan class=\"citation\"\u003eRusskaja pravda 2\u003c/span\u003e по ꙗрославѣ же паки совкупивше сѧ сн҃ве ѥгѡ. изѧславъ. ст҃ославъ. всеволодъ. и мужи ихъ. коснѧчько. перенѣгь. никифоръ. ι ѿложиша ѹбиѥниѥ за голову. но кунами сѧ выкупати. "],[164096,"а ино все ꙗкоже ꙗрославъ судилъ. такоже ι сн҃ве ѥго ѹставиша⁘ "],[164098,"\u003cspan class=\"citation\"\u003eRusskaja pravda 3\u003c/span\u003e о ѹбииствѣ⁘ "],[164099,"аже кто ѹбиѥть кнѧжа мужа в разбѡи. а головника не ищють. то виревную платити. "],[168113,"въ чьѥи же верви голова лежить. то .п҃. гр҃и. "],[164104,"паки л людинъ. то .м҃. гр҃и⁘ "],[164106,"\u003cspan class=\"citation\"\u003eRusskaja pravda 4\u003c/span\u003e котѡраꙗ ли вервь начнеть платити. дикую вѣру кѡлико лѣтъ. заплатить ту виру. зане же безъ головника имъ платити. "],[164110,"\u003cspan class=\"citation\"\u003eRusskaja pravda 5\u003c/span\u003e будеть ли головникъ ихъ въ верви. то зань к нимъ прикладываѥть. тогѡ же дѣлѧ имъ помагати головникѹ. "],[164113,"любо си дикую вѣру. "],[164114,"но сплати ιмъ во обчи .м҃. гр҃и. "],[164115,"а головничьство самому головнику. "],[164116,"а въ .м҃. гр҃и ему заплатити ис дружины свою часть. "],[164125,"\u003cspan class=\"citation\"\u003eRusskaja pravda 6\u003c/span\u003e но оже будеть ѹбилъ. или въ свадѣ. или в пиру ꙗвлено. то тако ѥму платити. по верви нынѣ. ιже сѧ прикладывають вирою⁘ "],[164131,"\u003cspan class=\"citation\"\u003eRusskaja pravda 7\u003c/span\u003e оже станеть без ви҃ на разбои⁘ "],[164132,"будеть ли сталъ на разбои. безъ всѧкоꙗ свады. то за разбѡιника люди не платѧть. но выдадѧть и всего. съ женою ι с дѣтми. на потѡкъ и на разграблениѥ. "],[164138,"\u003cspan class=\"citation\"\u003eRusskaja pravda 8\u003c/span\u003e аже кто не вложить в дикую вѣру. тому людѥ не помагають. но самъ платить⁘ "],[164141,"\u003cspan class=\"citation\"\u003eRusskaja pravda 9\u003c/span\u003e а се покони вирнии были при ꙗрославѣ. "],[164142,"вирнику взѧти .з҃. вѣдеръ солоду на недѣлю. же овенъ. любо полоть. любо .в҃. ногатѣ. "],[164146,"а в середу куна же сыръ. "],[164147,"а в пѧтницю тако же. "],[164148,"а куръ пѡ двою ему на дн҃ь. "],[164149,"а хлѣбѡвъ .з҃. на недѣлю. "],[164150,"а пшена .з҃. ѹборкѡвъ. "],[164151,"а гороху .з҃. ѹборковъ. "],[164152,"а соли .з҃. голважень. "],[164153,"то то вирнику со отрокомь. "],[164154,"а кони .д҃. "],[170021,"конемъ на ротъ сути овесъ. "],[164155,"вирнику .и҃. гр҃и. а .і҃. кунъ перекладнаꙗ. "],[164157,"а метелнику .в҃ꙇ. вѣкшии. а съсаднаꙗ гривна⁘ "],[164159,"\u003cspan class=\"citation\"\u003eRusskaja pravda 10\u003c/span\u003e Аже будеть вира. во .п҃. гри. то вирнику .ѕ҃ꙇ. гр҃и. и .і҃. кунъ и .в҃҃ꙇ. вѣкши. "],[164162,"а переди съсаднаꙗ гр҃и. "],[164163,"а за голову .г҃. гр҃и⁘ "],[165595,"\u003cspan class=\"citation\"\u003eRusskaja pravda 11\u003c/span\u003e о кнѧжи мужѣ. "],[165596,"аже въ кнѧжи отроци. ꙇли в конюсѣ. ꙇли в поварѣ. то .м҃. гр҃и. "],[165600,"\u003cspan class=\"citation\"\u003eRusskaja pravda 12\u003c/span\u003e А за тивунъ за ѡгнищныи. ꙇ за конюшии. то .п҃. грив "],[165603,"\u003cspan class=\"citation\"\u003eRusskaja pravda 13\u003c/span\u003e А в сельскѡмь тивунѣ кнѧжѣ. ꙇли в ратаинѣмь. то .ві҃. гр҃и. "],[165606,"\u003cspan class=\"citation\"\u003eRusskaja pravda 14\u003c/span\u003e А за рѧдовича .е҃. гр҃и. "],[165607,"Тако же и за боꙗрескъ⁘ "],[165608,"\u003cspan class=\"citation\"\u003eRusskaja pravda 15\u003c/span\u003e О ремественицѣ. и о ремественицѣ "],[165610,"А за ремественика и за ремественицю. то .ві҃. гр҃и. "],[165612,"\u003cspan class=\"citation\"\u003eRusskaja pravda 16\u003c/span\u003e А за смердии холѡпъ .е҃. гр҃и. "],[165613,"а за робу .ѕ҃. гр҃и. "],[165614,"\u003cspan class=\"citation\"\u003eRusskaja pravda 17\u003c/span\u003e А за кормилцѧ .ві҃. "],[168238,"тако же и за кормилицю. хотѧ си буди холѡпъ. хотѧ си роба⁘ "],[165617,"\u003cspan class=\"citation\"\u003eRusskaja pravda 18\u003c/span\u003e О покленѣи вирѣ⁘ "],[165618,"Аще будеть на когѡ поклепнаꙗ вира. то же будеть послуховъ .з҃. то ти выведуть виру. "],[165620,"паки ли варѧгъ. или кто ꙇнъ. тогда. "],[165623,"\u003cspan class=\"citation\"\u003eRusskaja pravda 19\u003c/span\u003e А по костехъ и по мр҃твеци. не платить верви. аже имене не вѣдають ни знають ѥго⁘ "],[165626,"\u003cspan class=\"citation\"\u003eRusskaja pravda 20\u003c/span\u003e Аже свержеть вирѹ⁘ "],[165627,"А иже свержеть виру. то грив. кунъ. сметнаꙗ отроку. "],[165631,"а кто и клепалъ. а тому дати другую гривну. "],[165633,"а ѿ виры помечнаго .ѳ. "],[165656,"\u003cspan class=\"citation\"\u003eRusskaja pravda 21\u003c/span\u003e искавше ли послуха не налѣзуть. а ꙇстьцѧ начнеть головою клепати. то ти ꙇмъ правду желѣзо. "],[165659,"\u003cspan class=\"citation\"\u003eRusskaja pravda 22\u003c/span\u003e тако же и во всѣхъ тѧжахъ в татбѣ. и в поклепѣ. "],[165661,"оже не будеть лицѧ. то тогда дати ѥму желѣзо. из невѡли. до полу .гр҃и. золота. "],[165665,"аже ли мнѣ то на воду. "],[165666,"оли то до дву грив. аже мене. то ротѣ ѥму ити по своѣ куны⁘ "],[165669,"\u003cspan class=\"citation\"\u003eRusskaja pravda 23\u003c/span\u003e аже кто ѹдарить мечемь. не вынезъ ѥго. или рукоꙗтию. то .в҃ꙇ. гр҃и. продажи за обиду. "],[165674,"\u003cspan class=\"citation\"\u003eRusskaja pravda 24\u003c/span\u003e аже ли вынезъ мечь. а не ѹтнеть. то. гр҃и. кунъ. "],[165679,"\u003cspan class=\"citation\"\u003eRusskaja pravda 25\u003c/span\u003e аже кто когѡ ѹдарить батогомь. любо чашею. любо рогомь. любо тылѣснию. то в҃ꙇ. гр҃и. "],[168032,"\u003cspan class=\"citation\"\u003eRusskaja pravda 26\u003c/span\u003e не терпѧ ли противу тому ѹдарить мечемь. то вины ѥму в тѡмь нѣтуть. "],[168034,"\u003cspan class=\"citation\"\u003eRusskaja pravda 27\u003c/span\u003e Аче ли ѹтнеть руку. и ѿпадеть рука. ꙇли ѹсхнеть. ꙇли ꙇли нога. ꙇли око. или не ѹтнеть. то полувирьѥ .к҃. гр҃и. "],[168041,"а тому за вѣкъ .і҃. гр҃и. "],[168042,"\u003cspan class=\"citation\"\u003eRusskaja pravda 28\u003c/span\u003e аже перстъ ѹтнеть. кии любо .г҃. грив. продажѣ. "]]