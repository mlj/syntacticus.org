[["torot:20180919:sergrad:199208","и слꙋчи сѧ во иное времѧ сицево искꙋшенїе. "],["torot:20180919:sergrad:199209","Понеж со искѹшенїемъ бывает и млсть бж҃їѧ. "],["torot:20180919:sergrad:199210","нѣкогда не достало быс хлѣба и соли ѹ игѹмена. "],["torot:20180919:sergrad:199211","но и во всем манастыри быс ѡскѹдѣнїе всѣх брашенъ. "],["torot:20180919:sergrad:199212","бѧше ж заповѣд прпдбнаго игѹмена къ всѣм братїѧмъ сицева. "],["torot:20180919:sergrad:199213","аще когда съключит сѧ таковое искѹшенїе. или хлѣба не достанет. или бѹдет оскѹдѣнїе всѧкого брашна. то не исходити того ради из манастырѧ в꙽ весь нѣкѹю или в село. и не просити ѹ мирѧн потребных телесных. но сѣдѣти терпѣливе в꙽ манастырѣ. и просити и ѡжидати млсти ѿ бг҃а. "],["torot:20180919:sergrad:199220","да ꙗкоже братїѧмъ велѧше и заповѣдаше. сице пач и самъ сїѧ же творѧше и терпѧше. и пребыс три дн҃и. или четыре не ꙗдꙋщи ничтоже. "],["torot:20180919:sergrad:199224","минѹв꙽шим꙽ же тремъ д҃нем. а четвертомꙋ наставлѧющꙋ и свитающꙋ. взем секирѹ прїиде ко единомѹ ѿ старецъ живѹщемꙋ в꙽ манастыри его. емѹже имѧ данилъ. и рече емѹ "],["torot:20180919:sergrad:199473","слышах старче ꙗко хощеши сѣни создати пред кѣлїею си. "],["torot:20180919:sergrad:199229","и азъ того ради прїидох да рѹцѣ мои не праз꙽днѹета и созиждѹ ѧ тебѣ. "],["torot:20180919:sergrad:199230","ѿвѣща данилъ и рече емѹ. "],["torot:20180919:sergrad:199231","еи ѕѣло хощѹ и имамъ издавна таковаѧ приготованїѧ. но ѡжидаю древодѣли ѿ села "],["torot:20180919:sergrad:199474","тебѣ чинити. бою сѧ егда како великѹ м꙽здѹ возмеши ѿ мене. "],["torot:20180919:sergrad:199234","рече же емѹ сергїи "],["torot:20180919:sergrad:199475","азъ не ѕело велика возданїѧ требѹю ѿ тебе. "],["torot:20180919:sergrad:199235","но имаши ли гнилыѧ хлѣбы "],["torot:20180919:sergrad:199476","ѕело бо хѡтѣнїемъ восхотѣ ми сѧ ꙗсти таковыѧ хлѣбы. "],["torot:20180919:sergrad:199236","иного же болѣ сего ничтоже не требѹю ни прошѹ ѿ тебе мьз꙽довозданїѧ. "],["torot:20180919:sergrad:199237","ѹ мене бо николиже ѡбрѣтают сѧ таковїи хлѣби. "],["torot:20180919:sergrad:199238","а не гл҃и старче. еже ѡжидати тебѣ иного древодѣли мимо мене. "],["torot:20180919:sergrad:199240","и кто есть тебѣ инъ сице древодѣль ꙗкоже азъ. "],["torot:20180919:sergrad:199241","старецъ ж данилъ изнесе емѹ решето хлѣбовъ гнилых с꙽крилевъ гл҃ѧ. "],["torot:20180919:sergrad:199242","аще сицевыѧ восхотѣ сѧ тебѣ вещи. тои и се со тщанїемъ воздаю ти. "],["torot:20180919:sergrad:199244","болѣ же сего не имам. "],["torot:20180919:sergrad:199245","ѿвѣща сергїи "],["torot:20180919:sergrad:199477","досыти ми есть и се. "],["torot:20180919:sergrad:199246","и довлѣет꙽ ми сїе преизлише. "],["torot:20180919:sergrad:199247","но ѡбаче снабди ѧ до девѧтаго часа. "],["torot:20180919:sergrad:199248","азъ бо преже рѹцѣ мои не поработасте. и преж трꙋда мъзды не прїемлю. "],["torot:20180919:sergrad:199250","и то рекъ препоꙗса чресла своѧ крѣпко и нача дѣлати и тесати ѿ ѹтра до вечера. "],["torot:20180919:sergrad:199251","и дъскы всѧ истеса. "],["torot:20180919:sergrad:199252","такѡж и стол꙽бы издол꙽бе и поставль. "],["torot:20180919:sergrad:199253","бг҃ѹ помагающꙋ емꙋ сѣни согради до вечера и совръши ѧ. "],["torot:20180919:sergrad:199254","поздѣ же сѹщи ꙗко в꙽ вечернюю годинꙋ. данилъ старецъ паки изнесе емѹ решето хлѣбовъ ѹреченных. цена мзды его еже рѹцѣ его поработаста. "],["torot:20180919:sergrad:199257","сергїи ж прїимъ сїѧ и предложи ѧ пред собою. "],["torot:20180919:sergrad:199258","и сотворь мл҃твѹ блгсви ѧ. "],["torot:20180919:sergrad:199259","и нача ꙗсти с водою токмо. "],["torot:20180919:sergrad:199260","а не бѣ варива ни соли ни влаги. "],["torot:20180919:sergrad:199261","и обое совокꙋпѧ и ѡбѣд и вечерю ꙗдѧше. "],["torot:20180919:sergrad:199262","и нѣкоторым ѿ братїѧ видѧше сѧ ѿ ѹстъ его. ꙗко дымъ малъ исходѧщъ. егда таковыѧ ꙗдѧше хлѣбы. "],["torot:20180919:sergrad:199265","и тогда дрѹгъ дрѹгꙋ преклонше сѧ г҃лхѹ. "],["torot:20180919:sergrad:199266","воле братїе колико ес терпѣнїе мѹжа сего и воздержанїе его. "],["torot:20180919:sergrad:199267","ꙗко пребыс четыре дн҃и ничтож не ꙗдыи. и на четвертыи сꙋщѹ поздѣ гнилым хлѣбом. алкотѹ свою ѹтѣшаше и ѹставлѧше. "],["torot:20180919:sergrad:199270","и то же не даром хлѣбъ гнилыи но драгою цѣною прекѹпивъ ꙗдѧше. "],["torot:20180919:sergrad:199271","нѣкоторыи ж ѿ мних и поропта единъ брат тогда на сергїѧ. "],["torot:20180919:sergrad:199272","не ꙗдоша бо и по два дн҃и. "],["torot:20180919:sergrad:199273","и оскор꙽биша сѧ не имѹще чтѡ в꙽кѹсити. "],["torot:20180919:sergrad:199274","и прїидоша к немѹ и предъ ним. поимы и поносы творѧхѹ гл҃юще "],["torot:20180919:sergrad:199478","плѣсневїи хлѣби. "],["torot:20180919:sergrad:199276","еще ли намъ в꙽ миръ не исходити просити хлѣба "],["torot:20180919:sergrad:199479","се ѹбо на тя смотрихом. ꙗкоже ѹчил ны еси. "],["torot:20180919:sergrad:199278","и се тебе слѹшающе нн҃ѣ ѹже ищезаем ѿ глада "],["torot:20180919:sergrad:199480","того ради ѹтро рано изыдем ѿ мѣста сего камо кождо потребных ради. "],["torot:20180919:sergrad:199279","да не паки возъвратим꙽ сѧ сѣмо. ѹже не могѹще к томѹ терпѣти бываемых недостат꙽ковъ и скѹдости здѣ. "],["torot:20180919:sergrad:199281","не вси же пороптахѹ. но нѣкоторыи брат единъ ѿ них. егоже ради и всю братїю созва. "],["torot:20180919:sergrad:199284","видѣ бо ѧ ослабѣв꙽ша и ѡскорбив꙽ших꙽ сѧ. прпдбныи сергїи малодш҃їе ихъ своим длъготерпѣнїем и кроткым обычаем и тихостїю ис꙽правити хотѧ. "],["torot:20180919:sergrad:199286","ѹчаше ѧ ѿ ст҃ых писанїи. ѿ вет꙽хаго и новаго завѣта гл҃ѧ. "],["torot:20180919:sergrad:199288","въскѹю прискоръбни есте братїе. "],["torot:20180919:sergrad:199289","въскѹю смѹщаете сѧ. "],["torot:20180919:sergrad:199290","ѹповаите на бг҃а "],["torot:20180919:sergrad:199481","писано бо есть. "],["torot:20180919:sergrad:199291","возрите на первыѧ роды и видите "],["torot:20180919:sergrad:199482","кто ѹпова на бг҃а постыдѣ сѧ когда. "],["torot:20180919:sergrad:199292","или кто вѣрова гв҃и и посрамленъ быс. "],["torot:20180919:sergrad:199293","или кто пребывъ въ с꙽трасѣ его ѡставленъ бысть. "],["torot:20180919:sergrad:199294","или кто призвавыи его. и не ѹслышан и презрѣн быс ѿ него. "],["torot:20180919:sergrad:199296","г҃летъ бо г҃ь "],["torot:20180919:sergrad:199484","не азъ ли есмь податель пищам. и житныѧ плоды износѧ и житница наполнѧѧ. и кормитель всемꙋ мирꙋ. и питатель вселенныѧ даѧи пищѹ всѧкои плоти. даꙗи пищꙋ имъ во бл҃говремѧ. ѿверзаѧ рѹкꙋ свою насыщаѧ всѧко животно бл҃говоленїѧ. "],["torot:20180919:sergrad:199302","и въ еѵаглїи г҃ь рече. "],["torot:20180919:sergrad:199303","ищете и просите преже црствїѧ бж҃їѧ. и правды его и сїѧ всѧ приложат сѧ вамъ. "],["torot:20180919:sergrad:199305","возрите на птица нбсныѧ ꙗко ни сѣют ни жнѹт ни з꙽бирают в꙽ житница. но ѿц҃ъ нбсныи кормитъ ѧ. "],["torot:20180919:sergrad:199307","не паче ли васъ маловѣрїи. "],["torot:20180919:sergrad:199308","терпѣти ѹбо "],["torot:20180919:sergrad:199486","терпѣнїѧ бѡ потреба есть "],["torot:20180919:sergrad:199485","въ терпѣнїи вашем стѧжите дш҃а ваша. "],["torot:20180919:sergrad:199309","претерпѣвыи бо до конца і сп҃сет сѧ. "],["torot:20180919:sergrad:199310","и вы нн҃ѣ глада ради ѡскорбисте сѧ. еже на мало времѧ на искѹшенїе вамъ съключающе сѧ. "],["torot:20180919:sergrad:199312","но аще претерпите с вѣрою и со бл҃годаренїем. то на ползѹ вамъ бѹдет искѹшенїе то. и на болшїи прибытокъ ѡбрѧщет сѧ. "],["torot:20180919:sergrad:199315","понеже блгдть б҃жїѧ всѣм бываетъ не безъ искѹшенїѧ. ꙗкож в лѣс꙽твицы рече сѧ. "],["torot:20180919:sergrad:199317","безъ искѹса злато не съвершает сѧ. "],["torot:20180919:sergrad:199318","по скорби же радости начаем сѧ. "],["torot:20180919:sergrad:199319","послѣдꙋет꙽ бо скоръбным радос꙽тнаѧ. "],["torot:20180919:sergrad:199320","вечеръ бо рече водворит сѧ плачь а заѹтра радость. "],["torot:20180919:sergrad:199321","и вы ѹбо н҃нѣ оскѹдѣнїе хлѣба имате. и недостатокъ всѧкого брашна днес имате. а заѹтра ѹмноженїе брашенъ всѣх потребных и всѧкого ѡбилїѧ ꙗстьѧ и питїѧ насладите сѧ. "],["torot:20180919:sergrad:199324","тако бо вѣрѹю ꙗко не оставит бг҃ъ мѣста сего и живꙋщих в нем. "],["torot:20180919:sergrad:199325","и еще семѹ гл҃ющꙋ. и се нѣцїи внезаапѹ потолкаша во врата. "]]