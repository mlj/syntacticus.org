[["proiel:20170214:greek-nt:14951","\u003cspan class=\"citation\"\u003eMATT 8.33\u003c/span\u003e οἱ δὲ βόσκοντες ἔφυγον, καὶ ἀπελθόντες εἰς τὴν πόλιν ἀπήγγειλαν πάντα καὶ τὰ τῶν δαιμονιζομένων. "],["proiel:20170214:greek-nt:14952","\u003cspan class=\"citation\"\u003eMATT 8.34\u003c/span\u003e καὶ ἰδοὺ πᾶσα ἡ πόλις ἐξῆλθεν εἰς ὑπάντησιν τοῦ Ἰησοῦ, καὶ ἰδόντες αὐτὸν παρεκάλεσαν ὅπως μεταβῇ ἀπὸ τῶν ὁρίων αὐτῶν."],["proiel:20170214:greek-nt:14953","\u003cspan class=\"citation\"\u003eMATT 9.1\u003c/span\u003e Καὶ ἐμβὰς εἰς πλοῖον διεπέρασεν, καὶ ἦλθεν εἰς τὴν ἰδίαν πόλιν. "],["proiel:20170214:greek-nt:14954","\u003cspan class=\"citation\"\u003eMATT 9.2\u003c/span\u003e καὶ ἰδοὺ προσέφερον αὐτῷ παραλυτικὸν ἐπὶ κλίνης βεβλημένον. "],["proiel:20170214:greek-nt:14955","καὶ ἰδὼν ὁ Ἰησοῦς τὴν πίστιν αὐτῶν εἶπεν τῷ παραλυτικῷ· "],["proiel:20170214:greek-nt:14956","θάρσει, τέκνον· "],["proiel:20170214:greek-nt:14957","ἀφίενταί σου αἱ ἁμαρτίαι. "],["proiel:20170214:greek-nt:14958","\u003cspan class=\"citation\"\u003eMATT 9.3\u003c/span\u003e καὶ ἰδού τινες τῶν γραμματέων εἶπον ἐν ἑαυτοῖς· "],["proiel:20170214:greek-nt:14959","οὗτος βλασφημεῖ. "],["proiel:20170214:greek-nt:47781","\u003cspan class=\"citation\"\u003eMATT 9.4\u003c/span\u003e καὶ ἰδὼν ὁ Ἰησοῦς τὰς ἐνθυμήσεις αὐτῶν εἶπεν, "],["proiel:20170214:greek-nt:47782","ἱνατί ἐνθυμεῖσθε πονηρὰ ἐν ταῖς καρδίαις ὑμῶν; "],["proiel:20170214:greek-nt:14961","\u003cspan class=\"citation\"\u003eMATT 9.5\u003c/span\u003e τί γάρ ἐστιν εὐκοπώτερον, εἰπεῖν, ἀφίενταί σου αἱ ἁμαρτίαι, ἢ εἰπεῖν,  "],["proiel:20170214:greek-nt:60014","ἔγειρε καὶ περιπάτει; "],["proiel:20170214:greek-nt:47783","\u003cspan class=\"citation\"\u003eMATT 9.6\u003c/span\u003e ἵνα δὲ εἰδῆτε ὅτι ἐξουσίαν ἔχει ὁ υἱὸς τοῦ ἀνθρώπου ἐπὶ τῆς γῆς ἀφιέναι ἁμαρτίας, "],["proiel:20170214:greek-nt:47784","τότε λέγει τῷ παραλυτικῷ, "],["proiel:20170214:greek-nt:47785","ἐγερθεὶς ἆρόν σου τὴν κλίνην καὶ ὕπαγε εἰς τὸν οἶκόν σου. "],["proiel:20170214:greek-nt:14963","\u003cspan class=\"citation\"\u003eMATT 9.7\u003c/span\u003e καὶ ἐγερθεὶς ἀπῆλθεν εἰς τὸν οἶκον αὐτοῦ. "],["proiel:20170214:greek-nt:14964","\u003cspan class=\"citation\"\u003eMATT 9.8\u003c/span\u003e ἰδόντες δὲ οἱ ὄχλοι ἐφοβήθησαν καὶ ἐδόξασαν τὸν θεὸν τὸν δόντα ἐξουσίαν τοιαύτην τοῖς ἀνθρώποις. "],["proiel:20170214:greek-nt:47786","\u003cspan class=\"citation\"\u003eMATT 9.9\u003c/span\u003e Καὶ παράγων ὁ Ἰησοῦς ἐκεῖθεν εἶδεν ἄνθρωπον καθήμενον ἐπὶ τὸ τελώνιον, Μαθθαῖον λεγόμενον, καὶ λέγει αὐτῷ, "],["proiel:20170214:greek-nt:47787","ἀκολούθει μοι. "],["proiel:20170214:greek-nt:14966","καὶ ἀναστὰς ἠκολούθει αὐτῷ. "],["proiel:20170214:greek-nt:47788","\u003cspan class=\"citation\"\u003eMATT 9.10\u003c/span\u003e καὶ ἐγένετο αὐτοῦ ἀνακειμένου ἐν τῇ οἰκίᾳ, "],["proiel:20170214:greek-nt:47789","ἰδοὺ πολλοὶ τελῶναι καὶ ἁμαρτωλοὶ ἐλθόντες συνανέκειντο τῷ Ἰησοῦ καὶ τοῖς μαθηταῖς αὐτοῦ. "],["proiel:20170214:greek-nt:47790","\u003cspan class=\"citation\"\u003eMATT 9.11\u003c/span\u003e καὶ ἰδόντες οἱ Φαρισαῖοι ἔλεγον τοῖς μαθηταῖς αὐτοῦ, "],["proiel:20170214:greek-nt:47791","διά τί μετὰ τῶν τελωνῶν καὶ ἁμαρτωλῶν ἐσθίει ὁ διδάσκαλος ὑμῶν; "],["proiel:20170214:greek-nt:47792","\u003cspan class=\"citation\"\u003eMATT 9.12\u003c/span\u003e ὁ δὲ ἀκούσας εἶπεν, "],["proiel:20170214:greek-nt:47793","οὐ χρείαν ἔχουσιν οἱ ἰσχύοντες ἰατροῦ ἀλλ’ οἱ κακῶς ἔχοντες. "],["proiel:20170214:greek-nt:47794","\u003cspan class=\"citation\"\u003eMATT 9.13\u003c/span\u003e πορευθέντες δὲ μάθετε τί ἐστιν, "],["proiel:20170214:greek-nt:47795","ἔλεος θέλω καὶ οὐ θυσίαν· "],["proiel:20170214:greek-nt:14971","οὐ γὰρ ἦλθον καλέσαι δικαίους ἀλλὰ ἁμαρτωλούς. "],["proiel:20170214:greek-nt:47796","\u003cspan class=\"citation\"\u003eMATT 9.14\u003c/span\u003e Τότε προσέρχονται αὐτῷ οἱ μαθηταὶ Ἰωάννου λέγοντες, "],["proiel:20170214:greek-nt:47797","διά τί ἡμεῖς καὶ οἱ Φαρισαῖοι νηστεύομεν, οἱ δὲ μαθηταί σου οὐ νηστεύουσιν; "],["proiel:20170214:greek-nt:47799","\u003cspan class=\"citation\"\u003eMATT 9.15\u003c/span\u003e καὶ εἶπεν αὐτοῖς ὁ Ἰησοῦς, "],["proiel:20170214:greek-nt:47800","μὴ δύνανται οἱ υἱοὶ τοῦ νυμφῶνος πενθεῖν ἐφ’ ὅσον μετ’ αὐτῶν ἐστιν ὁ νυμφίος; "],["proiel:20170214:greek-nt:14974","ἐλεύσονται δὲ ἡμέραι ὅταν ἀπαρθῇ ἀπ’ αὐτῶν ὁ νυμφίος, καὶ τότε νηστεύσουσιν. "],["proiel:20170214:greek-nt:14975","\u003cspan class=\"citation\"\u003eMATT 9.16\u003c/span\u003e οὐδεὶς δὲ ἐπιβάλλει ἐπίβλημα ῥάκους ἀγνάφου ἐπὶ ἱματίῳ παλαιῷ· "],["proiel:20170214:greek-nt:14976","αἴρει γὰρ τὸ πλήρωμα αὐτοῦ ἀπὸ τοῦ ἱματίου, καὶ χεῖρον σχίσμα γίνεται. "],["proiel:20170214:greek-nt:14977","\u003cspan class=\"citation\"\u003eMATT 9.17\u003c/span\u003e οὐδὲ βάλλουσιν οἶνον νέον εἰς ἀσκοὺς παλαιούς· "],["proiel:20170214:greek-nt:14978","εἰ δὲ μήγε, ῥήγνυνται οἱ ἀσκοί, καὶ ὁ οἶνος ἐκχεῖται καὶ οἱ ἀσκοὶ ἀπόλλυνται· "],["proiel:20170214:greek-nt:14979","ἀλλὰ βάλλουσιν οἶνον νέον εἰς ἀσκοὺς καινούς, καὶ ἀμφότεροι συντηροῦνται. "],["proiel:20170214:greek-nt:14980","\u003cspan class=\"citation\"\u003eMATT 9.18\u003c/span\u003e Ταῦτα αὐτοῦ λαλοῦντος αὐτοῖς ἰδοὺ ἄρχων εἰσελθὼν προσεκύνει αὐτῷ λέγων· "],["proiel:20170214:greek-nt:14981","ἡ θυγάτηρ μου ἄρτι ἐτελεύτησεν, ἀλλὰ ἐλθὼν ἐπίθες τὴν χεῖρά σου ἐπ’ αὐτήν, καὶ ζήσεται. "],["proiel:20170214:greek-nt:14982","\u003cspan class=\"citation\"\u003eMATT 9.19\u003c/span\u003e καὶ ἐγερθεὶς ὁ Ἰησοῦς ἠκολούθει αὐτῷ καὶ οἱ μαθηταὶ αὐτοῦ. "],["proiel:20170214:greek-nt:14983","\u003cspan class=\"citation\"\u003eMATT 9.20\u003c/span\u003e καὶ ἰδοὺ γυνὴ αἱμορροοῦσα δώδεκα ἔτη προσελθοῦσα ὄπισθεν ἥψατο τοῦ κρασπέδου τοῦ ἱματίου αὐτοῦ· "],["proiel:20170214:greek-nt:47801","\u003cspan class=\"citation\"\u003eMATT 9.21\u003c/span\u003e ἔλεγεν γὰρ ἐν ἑαυτῇ, "],["proiel:20170214:greek-nt:47802","ἐὰν μόνον ἅψωμαι τοῦ ἱματίου αὐτοῦ σωθήσομαι. "],["proiel:20170214:greek-nt:14985","\u003cspan class=\"citation\"\u003eMATT 9.22\u003c/span\u003e ὁ δὲ στραφεὶς καὶ ἰδὼν αὐτὴν εἶπεν· "],["proiel:20170214:greek-nt:47803","θάρσει "],["proiel:20170214:greek-nt:47804","θύγατερ, ἡ πίστις σου σέσωκέν σε. "],["proiel:20170214:greek-nt:14987","καὶ ἐσώθη ἡ γυνὴ ἀπὸ τῆς ὥρας ἐκείνης. "],["proiel:20170214:greek-nt:14988","\u003cspan class=\"citation\"\u003eMATT 9.23\u003c/span\u003e καὶ ἐλθὼν ὁ Ἰησοῦς εἰς τὴν οἰκίαν τοῦ ἄρχοντος καὶ ἰδὼν τοὺς αὐλητὰς καὶ τὸν ὄχλον θορυβούμενον ἔλεγεν· "],["proiel:20170214:greek-nt:14989","\u003cspan class=\"citation\"\u003eMATT 9.24\u003c/span\u003e ἀναχωρεῖτε· "],["proiel:20170214:greek-nt:14990","οὐ γὰρ ἀπέθανεν τὸ κοράσιον ἀλλὰ καθεύδει. "],["proiel:20170214:greek-nt:14991","καὶ κατεγέλων αὐτοῦ. "],["proiel:20170214:greek-nt:14992","\u003cspan class=\"citation\"\u003eMATT 9.25\u003c/span\u003e ὅτε δὲ ἐξεβλήθη ὁ ὄχλος, εἰσελθὼν ἐκράτησεν τῆς χειρὸς αὐτῆς, καὶ ἠγέρθη τὸ κοράσιον. "],["proiel:20170214:greek-nt:14993","\u003cspan class=\"citation\"\u003eMATT 9.26\u003c/span\u003e καὶ ἐξῆλθεν ἡ φήμη αὕτη εἰς ὅλην τὴν γῆν ἐκείνην. "],["proiel:20170214:greek-nt:47805","\u003cspan class=\"citation\"\u003eMATT 9.27\u003c/span\u003e Καὶ παράγοντι ἐκεῖθεν τῷ Ἰησοῦ ἠκολούθησαν αὐτῷ δύο τυφλοὶ κράζοντες καὶ λέγοντες, "],["proiel:20170214:greek-nt:47806","ἐλέησον ἡμᾶς, υἱὸς Δαυείδ. "],["proiel:20170214:greek-nt:47807","\u003cspan class=\"citation\"\u003eMATT 9.28\u003c/span\u003e ἐλθόντι δὲ εἰς τὴν οἰκίαν προσῆλθον αὐτῷ οἱ τυφλοί, καὶ λέγει αὐτοῖς ὁ Ἰησοῦς, "],["proiel:20170214:greek-nt:47808","πιστεύετε ὅτι δύναμαι τοῦτο ποιῆσαι; "],["proiel:20170214:greek-nt:14996","λέγουσιν αὐτῷ· "],["proiel:20170214:greek-nt:14997","ναί, κύριε. "],["proiel:20170214:greek-nt:14998","\u003cspan class=\"citation\"\u003eMATT 9.29\u003c/span\u003e τότε ἥψατο τῶν ὀφθαλμῶν αὐτῶν λέγων· "],["proiel:20170214:greek-nt:14999","Κατὰ τὴν πίστιν ὑμῶν γενηθήτω ὑμῖν. "],["proiel:20170214:greek-nt:15000","\u003cspan class=\"citation\"\u003eMATT 9.30\u003c/span\u003e καὶ ἀνεῴχθησαν αὐτῶν οἱ ὀφθαλμοί. "],["proiel:20170214:greek-nt:15001","καὶ ἐνεβριμήθη αὐτοῖς ὁ Ἰησοῦς λέγων· "],["proiel:20170214:greek-nt:15002","ὁρᾶτε μηδεὶς γινωσκέτω. "],["proiel:20170214:greek-nt:15003","\u003cspan class=\"citation\"\u003eMATT 9.31\u003c/span\u003e οἱ δὲ ἐξελθόντες διεφήμισαν αὐτὸν ἐν ὅλῃ τῇ γῇ ἐκείνῃ. "],["proiel:20170214:greek-nt:15004","\u003cspan class=\"citation\"\u003eMATT 9.32\u003c/span\u003e Αὐτῶν δὲ ἐξερχομένων, ἰδοὺ προσήνεγκαν αὐτῷ ἄνθρωπον κωφὸν δαιμονιζόμενον· "]]