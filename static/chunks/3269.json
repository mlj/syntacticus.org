[["torot:20180919:spi:211162","\u003cspan class=\"citation\"\u003eThe Igor tale 154\u003c/span\u003e Тъй клюками подпръся о кони, и скочи къ граду Кыеву, "],["torot:20180919:spi:211317","и дотчеся стружіемъ злата стола кіевскаго. "],["torot:20180919:spi:211163","\u003cspan class=\"citation\"\u003eThe Igor tale 155\u003c/span\u003e Скочи отъ нихъ лютымъ звѣремъ въ плъночи изъ Бѣла-града, "],["torot:20180919:spi:211318","обѣсися синѣ мьглѣ, "],["torot:20180919:spi:211319","\u003cspan class=\"citation\"\u003eThe Igor tale 156\u003c/span\u003e утръ же воззни стрикусы, "],["torot:20180919:spi:211320","отвори врата Нову-граду, "],["torot:20180919:spi:211321","разшибе славу Ярославу, "],["torot:20180919:spi:211322","\u003cspan class=\"citation\"\u003eThe Igor tale 157\u003c/span\u003e скочи влъкомъ до Немиги съ Дудутокъ. "],["torot:20180919:spi:211164","На Немизѣ снопы стелютъ головами, "],["torot:20180919:spi:211323","молотятъ чепи харалужными, "],["torot:20180919:spi:211333","на тоцѣ животъ кладутъ, "],["torot:20180919:spi:211334","вѣютъ душу отъ тѣла. "],["torot:20180919:spi:211165","\u003cspan class=\"citation\"\u003eThe Igor tale 158\u003c/span\u003e Немизѣ кровави брезѣ не бологомъ бяхуть посѣяни, посѣяни костьми рускихъ сыновъ. "],["torot:20180919:spi:211166","\u003cspan class=\"citation\"\u003eThe Igor tale 159\u003c/span\u003e Всеславъ князь людемъ судяше, "],["torot:20180919:spi:211335","княземъ грады рядяше, "],["torot:20180919:spi:211336","а самъ въ ночь влъкомъ рыскаше: "],["torot:20180919:spi:211167","изъ Кыева дорискаше до куръ Тмутороканя, "],["torot:20180919:spi:211337","великому Хръсови влъкомъ путь прерыскаше. "],["torot:20180919:spi:211168","\u003cspan class=\"citation\"\u003eThe Igor tale 160\u003c/span\u003e Тому въ Полотскѣ позвониша заутренюю рано у святыя Софеи въ колоколы, а онъ въ Кыевѣ звонъ слыша. "],["torot:20180919:spi:211169","\u003cspan class=\"citation\"\u003eThe Igor tale 161\u003c/span\u003e Аще и вѣща душа въ друзѣ тѣлѣ, нъ часто бѣды страдаше. "],["torot:20180919:spi:211170","\u003cspan class=\"citation\"\u003eThe Igor tale 162\u003c/span\u003e Тому вѣщей Боянъ и пръвое припѣвку, смысленый, рече: "],["torot:20180919:spi:211171","«\u003cspan class=\"citation\"\u003eThe Igor tale 163\u003c/span\u003e Ни хытру, ни горазду, ни птицю горазду суда Божіа не минути!». "],["torot:20180919:spi:211172","\u003cspan class=\"citation\"\u003eThe Igor tale 164\u003c/span\u003e О, стонати Руской земли, помянувше пръвую годину и пръвыхъ князей! "],["torot:20180919:spi:211173","\u003cspan class=\"citation\"\u003eThe Igor tale 165\u003c/span\u003e Того стараго Владиміра нельзѣ бѣ пригвоздити къ горамъ кіевскимъ; "],["torot:20180919:spi:211174","\u003cspan class=\"citation\"\u003eThe Igor tale 166\u003c/span\u003e сего бо нынѣ сташа стязи Рюриковы, а друзіи – Давыдовы, "],["torot:20180919:spi:211348","нъ розно ся имъ хоботы пашутъ. "],["torot:20180919:spi:211175","\u003cspan class=\"citation\"\u003eThe Igor tale 167\u003c/span\u003e Копіа поютъ. "],["torot:20180919:spi:211176","\u003cspan class=\"citation\"\u003eThe Igor tale 168\u003c/span\u003e На Дунаи Ярославнынъ гласъ слышитъ, "],["torot:20180919:spi:211349","зегзицею незнаемь рано кычеть. "],["torot:20180919:spi:211177","«\u003cspan class=\"citation\"\u003eThe Igor tale 169\u003c/span\u003e Полечю, – рече, – зегзицею по Дунаеви, "],["torot:20180919:spi:211350","\u003cspan class=\"citation\"\u003eThe Igor tale 170\u003c/span\u003e омочю бебрянъ рукавъ въ Каялѣ рѣцѣ, "],["torot:20180919:spi:211351","\u003cspan class=\"citation\"\u003eThe Igor tale 171\u003c/span\u003e утру князю кровавыя его раны на жестоцѣмъ его тѣлѣ». "],["torot:20180919:spi:211178","\u003cspan class=\"citation\"\u003eThe Igor tale 172\u003c/span\u003e Ярославна рано плачетъ въ Путивлѣ на забралѣ, аркучи: "],["torot:20180919:spi:211179","«\u003cspan class=\"citation\"\u003eThe Igor tale 173\u003c/span\u003e О, вѣтрѣ вѣтрило! "],["torot:20180919:spi:211180","Чему, господине, насильно вѣеши? "],["torot:20180919:spi:211181","\u003cspan class=\"citation\"\u003eThe Igor tale 174\u003c/span\u003e Чему мычеши хиновьскыя стрѣлкы на своею нетрудною крилцю на моея лады вои? "],["torot:20180919:spi:211182","\u003cspan class=\"citation\"\u003eThe Igor tale 175\u003c/span\u003e Мало ли ти бяшетъ горѣ подъ облакы вѣяти, лелѣючи корабли на синѣ морѣ? "],["torot:20180919:spi:211183","\u003cspan class=\"citation\"\u003eThe Igor tale 176\u003c/span\u003e Чему, господине, мое веселіе по ковылію развѣя?». "],["torot:20180919:spi:211184","\u003cspan class=\"citation\"\u003eThe Igor tale 177\u003c/span\u003e Ярославна рано плачеть Путивлю городу на заборолѣ, аркучи: "],["torot:20180919:spi:211185","«\u003cspan class=\"citation\"\u003eThe Igor tale 178\u003c/span\u003e О, Днепре Словутицю! "],["torot:20180919:spi:211186","Ты пробилъ еси каменныя горы сквозѣ землю Половецкую. "],["torot:20180919:spi:211187","\u003cspan class=\"citation\"\u003eThe Igor tale 179\u003c/span\u003e Ты лелѣялъ еси на себѣ Святославли носады до плъку Кобякова. "],["torot:20180919:spi:211189","\u003cspan class=\"citation\"\u003eThe Igor tale 181\u003c/span\u003e Ярославна рано плачетъ въ Путивлѣ на забралѣ, аркучи: "],["torot:20180919:spi:211190","«\u003cspan class=\"citation\"\u003eThe Igor tale 182\u003c/span\u003e Свѣтлое и тресвѣтлое слънце! Всѣмъ тепло и красно еси! "],["torot:20180919:spi:211192","\u003cspan class=\"citation\"\u003eThe Igor tale 183\u003c/span\u003e Чему, господине, простре горячюю свою лучю на ладѣ вои? "],["torot:20180919:spi:211193","Въ полѣ безводнѣ жаждею имь лучи съпряже, тугою имъ тули затче». "],["torot:20180919:spi:211194","\u003cspan class=\"citation\"\u003eThe Igor tale 184\u003c/span\u003e Прысну море полунощи, "],["torot:20180919:spi:211352","идутъ сморци мьглами. "],["torot:20180919:spi:211195","Игореви князю Богъ путь кажетъ изъ земли Половецкой на землю Рускую, къ отню злату столу. "],["torot:20180919:spi:211196","\u003cspan class=\"citation\"\u003eThe Igor tale 185\u003c/span\u003e Погасоша вечеру зари. "],["torot:20180919:spi:211197","Игорь спитъ, "],["torot:20180919:spi:211353","Игорь бдитъ, "],["torot:20180919:spi:211354","Игорь мыслію поля мѣритъ отъ Великаго Дону до Малаго Донца. "],["torot:20180919:spi:211198","\u003cspan class=\"citation\"\u003eThe Igor tale 186\u003c/span\u003e Комонь въ полуночи Овлуръ свисну за рѣкою – "],["torot:20180919:spi:211355","велить князю разумѣти: "],["torot:20180919:spi:211199","князю Игорю не быть! "],["torot:20180919:spi:211200","\u003cspan class=\"citation\"\u003eThe Igor tale 187\u003c/span\u003e Кликну, "],["torot:20180919:spi:211357","стукну земля, "],["torot:20180919:spi:211356","въшумѣ трава, "],["torot:20180919:spi:211358","вежи ся половецкіи подвизашася. "],["torot:20180919:spi:211201","\u003cspan class=\"citation\"\u003eThe Igor tale 188\u003c/span\u003e А Игорь князь поскочи горнастаемъ къ тростію и бѣлымъ гоголемъ на воду, "],["torot:20180919:spi:211359","\u003cspan class=\"citation\"\u003eThe Igor tale 189\u003c/span\u003e въвръжеся на бръзъ комонь "],["torot:20180919:spi:211360","и скочи съ него босымъ влъкомъ, "],["torot:20180919:spi:211361","\u003cspan class=\"citation\"\u003eThe Igor tale 190\u003c/span\u003e и потече къ лугу Донца, "],["torot:20180919:spi:211362","и полетѣ соколомъ подъ мьглами, избивая гуси и лебеди завтроку, и обѣду, и ужинѣ. "],["torot:20180919:spi:211202","\u003cspan class=\"citation\"\u003eThe Igor tale 191\u003c/span\u003e Коли Игорь соколомъ полетѣ, тогда Влуръ влъкомъ потече, труся собою студеную росу: "],["torot:20180919:spi:211203","претръгоста бо своя бръзая комоня. "],["torot:20180919:spi:211204","\u003cspan class=\"citation\"\u003eThe Igor tale 192\u003c/span\u003e Донецъ рече: "],["torot:20180919:spi:211205","«\u003cspan class=\"citation\"\u003eThe Igor tale 193\u003c/span\u003e Княже Игорю! Не мало ти величія, а Кончаку нелюбія, а Руской земли веселіа!». "],["torot:20180919:spi:211207","\u003cspan class=\"citation\"\u003eThe Igor tale 194\u003c/span\u003e Игорь рече: "],["torot:20180919:spi:211208","«\u003cspan class=\"citation\"\u003eThe Igor tale 195\u003c/span\u003e О, Донче! "],["torot:20180919:spi:211209","Не мало ти величія, лелѣявшу князя на влънах, стлавшу ему зелѣну траву на своихъ сребреныхъ брезѣхъ, одѣвавшу его теплыми мъглами подъ сѣнію зелену древу, "]]