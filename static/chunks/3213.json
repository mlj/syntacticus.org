[["torot:20180919:ostromir-col:213299","Слава тебѣ г҃и цр҃ю нб҃сьныи. ꙗко съподоби мѧ написати Еуглие се. "],["torot:20180919:ostromir-col:213301","почахъ же е писати. въ лѣт ҂ѕ҃. ф҃. ѯ҃д. "],["torot:20180919:ostromir-col:213303","А оконьчахъ е въ лѣт ф҃. ѯ҃е. "],["torot:20180919:ostromir-col:213304","Написахъ же еуглие се. рабоу бж҃ию нареченоу сѫщоу въ кр҃щении иосифъ. а мирьскы остромиръ. близокоу сѫщоу изѧславоу кънѧзоу. "],["torot:20180919:ostromir-col:213308","изѧславоу же кънѧзоу тогда прѣдрьжѧщоу обѣ власти. и оц҃а своего ꙗрослава. и брата своего володимира. самъ же изѧславъ кънѧзь. правлꙗаше столъ о҃ца своего ꙗрослава кыевѣ. А брата своего столъ порѫчи правити. близокоу своему остромироу новѣгородѣ. "],["torot:20180919:ostromir-col:213315","Мънога же лѣт. дароуи б҃ъ сътѧжавъшоумоу Еуглие се. на оутѣшение мъногамъ д҃шамъ кр҃стиꙗньскамъ. "],["torot:20180919:ostromir-col:213318","даи емоу г҃ь б҃ъ бл҃ние с҃тыхъ. еванг҃листъ. иіоана. матфеа. лоукы. марк. и с҃тыхъ прао҃ць. Авраама. и ісака. и іꙗкова. самомоу емоу. и подружию его. феоѳанѣ и чѧдомъ ею. и подружиіемь чѧдъ ею. "],["torot:20180919:ostromir-col:213326","съдравьствоуите же мънога лѣт. съдьржѧще пороучение свое ⁘ "],["torot:20180919:ostromir-col:213385","Аминъ ⁘- "],["torot:20180919:ostromir-col:213328","Азъ григории диꙗкон. написахъ еуглие е. "],["torot:20180919:ostromir-col:213330","да иже горазнѣе сего напише. то не мози зазьрѣти мьнѣ грѣшьникоу. "],["torot:20180919:ostromir-col:213332","почахъ же писати. мсца. октѧб. к҃а. на памѧт. илариона. А оконьчах. мсца. маиꙗ. въ в҃і. на пат. епифана ⁘ "],["torot:20180919:ostromir-col:213337","молю же вьсѣхъ почитаіѫщихъ. "],["torot:20180919:ostromir-col:213338","не мозѣте. клѧти. нъ исправльше. почитаите. "],["torot:20180919:ostromir-col:213340","Тако бо и ст҃ы ап҃лъ паулъ г҃леть. "],["torot:20180919:ostromir-col:213386","Бл҃те. А не кльнѣте ⁘- "],["torot:20180919:ostromir-col:213387","Аминъ ⁘- "]]