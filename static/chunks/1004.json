[["proiel:20170214:marianus:50508","си пръва вьсѣхъ заповѣдь. "],["proiel:20170214:marianus:37079","\u003cspan class=\"citation\"\u003eMarianus MARK 12.31\u003c/span\u003e ꙇ вътораѣ подобъна еи. "],["proiel:20170214:marianus:37080","вьзлюбиши искрьнѣго своего ѣко самъ себе. "],["proiel:20170214:marianus:37081","большѧ сею иноѩ заповѣди нѣсть. "],["proiel:20170214:marianus:37082","\u003cspan class=\"citation\"\u003eMarianus MARK 12.32\u003c/span\u003e Ꙇ҅ рече емоу кънижъникъ "],["proiel:20170214:marianus:55137","добрѣ оучителю въ істинѫ рече. ѣко единъ естъ. ꙇ нѣстъ иного развѣ его. "],["proiel:20170214:marianus:37084","\u003cspan class=\"citation\"\u003eMarianus MARK 12.33\u003c/span\u003e ꙇ еже любити и вьсѣмъ с҃рдцемь. ꙇ вьсѣмь разоумомъ. ꙇ вьсеѭ д҃шеѭ҅. ꙇ вьсеѭ крѣпостиѭ. ꙇ иже любитъ искрьнѣаго ѣко себе. боле естъ вьсѣхъ олокавтоматъ и жрътвъ. "],["proiel:20170214:marianus:37085","\u003cspan class=\"citation\"\u003eMarianus MARK 12.34\u003c/span\u003e ꙇ҃с же видѣвꙑ и. ѣко съмꙑслъно отъвѣшта рече емоу. "],["proiel:20170214:marianus:37086","не далече еси отъ ц҃срствиѣ б҃жиѣ. "],["proiel:20170214:marianus:37087","ꙇ никътоже не съмѣаше его къ томоу въпросити. "],["proiel:20170214:marianus:37088","\u003cspan class=\"citation\"\u003eMarianus MARK 12.35\u003c/span\u003e ꙇ отъвѣштавъ и҃съ г҃лаше оучѧ въ ц҃ркве. "],["proiel:20170214:marianus:37089","Како г҃лѭтъ кънижьници ѣко х҃ъ с҃нъ д҃авъ естъ. "],["proiel:20170214:marianus:37090","\u003cspan class=\"citation\"\u003eMarianus MARK 12.36\u003c/span\u003e тъ бо рече д҃авдъ д҃хмь с҃втъмъ. "],["proiel:20170214:marianus:37091","рече г҃ъ г҃ви моемоу "],["proiel:20170214:marianus:55138","сѣди о деснѫѭ мене. дондеже положѫ врагꙑ твоѩ подъножие ногама твоима. "],["proiel:20170214:marianus:50509","\u003cspan class=\"citation\"\u003eMarianus MARK 12.37\u003c/span\u003e самъ оубо д҃вдъ нарицаатъ і г҃а. "],["proiel:20170214:marianus:50510","ꙇ како емоу естъ с҃нъ. "],["proiel:20170214:marianus:37094","ꙇ҅ мъноѕи народи послоушаахѫ его въ сласть ⁘ "],["proiel:20170214:marianus:37095","\u003cspan class=\"citation\"\u003eMarianus MARK 12.38\u003c/span\u003e ꙇ г҃лаше имъ въ оучении своемъ. "],["proiel:20170214:marianus:55139","блюдѣте сѧ отъ кънижьникъ. хотѧштиихъ въ одѣаниихъ ходити. ꙇ цѣлованиѣ на тръжиштихъ. \u003cspan class=\"citation\"\u003eMarianus MARK 12.39\u003c/span\u003e ꙇ прѣждесѣданиѣ на соньмиштихъ. ꙇ прьвовьзлежениѣ на вечерѣхъ. \u003cspan class=\"citation\"\u003eMarianus MARK 12.40\u003c/span\u003e поѣдаѭштихъ домꙑ въдовіцъ. ꙇ непъщеваниемъ далече молѧште сѧ. сии приимѫтъ лише осѫждение. "],["proiel:20170214:marianus:37098","\u003cspan class=\"citation\"\u003eMarianus MARK 12.41\u003c/span\u003e ꙇ҅ сѣдъ и҃съ прѣмо газофилакеови. видѣаше како народъ мететъ мѣдь вь газофилакиѭ. "],["proiel:20170214:marianus:37099","ꙇ мноѕи богатии въмѣтаахѫ многа. "],["proiel:20170214:marianus:37100","\u003cspan class=\"citation\"\u003eMarianus MARK 12.42\u003c/span\u003e ꙇ пришедъши едина въдовица оубога. въвръже дъвѣ лептѣ. еже естъ кодрантъ. "],["proiel:20170214:marianus:37101","\u003cspan class=\"citation\"\u003eMarianus MARK 12.43\u003c/span\u003e ꙇ призъвавъ оученикꙑ своѩ рече имъ. "],["proiel:20170214:marianus:55141","аминь г҃лѭ вамъ ѣко въдовица си оубогаа. мъножѣе вьсѣхъ въвръже. въмѣтаѭштиихъ въ газофилакиѭ. "],["proiel:20170214:marianus:37103","\u003cspan class=\"citation\"\u003eMarianus MARK 12.44\u003c/span\u003e вьси бо отъ избꙑтъка своего въвръгѫ. а си отъ лишениѣ своего вьсе елико имѣаше въвръже. вьсе житие свое ⁘"],["proiel:20170214:marianus:37104","\u003cspan class=\"citation\"\u003eMarianus MARK 13.1\u003c/span\u003e Ꙇ исходѧштю емоу отъ ц҃ркве. г҃ла емоу единъ отъ оученикъ своихъ. "],["proiel:20170214:marianus:37105","оучителю виждъ каково камение и каково зъдание. "],["proiel:20170214:marianus:37106","\u003cspan class=\"citation\"\u003eMarianus MARK 13.2\u003c/span\u003e ꙇ҃с же отъвѣштавъ рече емоу. "],["proiel:20170214:marianus:37107","видиши ли великаа си зъданиѣ. "],["proiel:20170214:marianus:37108","не иматъ остати сьде камень на камени. ꙇже не иматъ разорити сѧ ⁘ "],["proiel:20170214:marianus:37110","\u003cspan class=\"citation\"\u003eMarianus MARK 13.3\u003c/span\u003e Ꙇ сѣдѧштю емоу на горѣ елеонъсцѣ. прѣмо ц҃ркви въпрашаахѫ и единого. петръ и иѣковъ. ꙇ иоань и аньдрѣа. "],["proiel:20170214:marianus:50511","\u003cspan class=\"citation\"\u003eMarianus MARK 13.4\u003c/span\u003e ръци намъ когда се бѫдетъ. ꙇ кое бѫдетъ знамение. егда имѫтъ съконьчати сѧ вьсѣ си. "],["proiel:20170214:marianus:37113","\u003cspan class=\"citation\"\u003eMarianus MARK 13.5\u003c/span\u003e ꙇ҃с же отъвѣштавъ начѧтъ г҃лати имъ. "],["proiel:20170214:marianus:37114","блюдѣте сѧ да не кто прѣльститъ васъ. "],["proiel:20170214:marianus:37115","\u003cspan class=\"citation\"\u003eMarianus MARK 13.6\u003c/span\u003e мънози бо придѫтъ въ мое имѧ г҃лште. ѣко азъ есмъ ꙇ мъногꙑ прѣльстѧтъ ⁘ "],["proiel:20170214:marianus:37116","\u003cspan class=\"citation\"\u003eMarianus MARK 13.7\u003c/span\u003e егда же оуслꙑшите брани и слоухꙑ брании. не оужасаите сѧ. "],["proiel:20170214:marianus:37117","подобаатъ бо бꙑти. нъ не оу коньчина. "],["proiel:20170214:marianus:37118","\u003cspan class=\"citation\"\u003eMarianus MARK 13.8\u003c/span\u003e въстанетъ бо ѩзꙑкъ на ѩ҃зкъ. ꙇ ц҃срство на ц҃срство. ꙇ бѫдѫтъ трѫси по мѣста. ꙇ бѫдѫтъ глади и мѧтежи. "],["proiel:20170214:marianus:37119","\u003cspan class=\"citation\"\u003eMarianus MARK 13.9\u003c/span\u003e начѧло болѣзнемъ си. "],["proiel:20170214:marianus:50513","Блюдѣте же вꙑ сѧ сами ⁘ "],["proiel:20170214:marianus:50514","прѣдадѧтъ бо вꙑ въ сънѧтиѣ. "],["proiel:20170214:marianus:37121","ꙇ на сънъмищихъ бьени бѫдете. ꙇ прѣдъ воеводами и прѣдъ ц҃сри станете мене ради. въ съвѣдѣтельство имъ. "],["proiel:20170214:marianus:37122","\u003cspan class=\"citation\"\u003eMarianus MARK 13.10\u003c/span\u003e ꙇ въ вьсѣхъ ѩзꙑцѣхъ. подобаатъ прѣжде проповѣдати сѧ е҃внꙉлию ⁘ "],["proiel:20170214:marianus:37123","\u003cspan class=\"citation\"\u003eMarianus MARK 13.11\u003c/span\u003e Егда же водѧтъ вꙑ прѣдаѭште не пьцѣте сѧ прѣжде что възглаголете: ни пооучаите сѧ. нъ еже аште дастъ сѧ вамъ въ тъ часъ то глаголете. "],["proiel:20170214:marianus:37124","не вꙑ бо бѫдете глаголѭштеи. нъ д҃хъ с҃тꙑ. "],["proiel:20170214:marianus:37125","\u003cspan class=\"citation\"\u003eMarianus MARK 13.12\u003c/span\u003e прѣдастъ же братръ братра на съмръть. ꙇ о҃тцъ чѧдо. и въстанѫтъ чѧда на родителѧ. ꙇ оубьѭтъ ѩ. "],["proiel:20170214:marianus:37126","\u003cspan class=\"citation\"\u003eMarianus MARK 13.13\u003c/span\u003e и бѫдете ненавидими вьсѣми имене моего ради. "],["proiel:20170214:marianus:37127","прѣтръпѣвꙑ же до коньца тъ с҃пснъ бѫдетъ. ⁘ "],["proiel:20170214:marianus:37128","\u003cspan class=\"citation\"\u003eMarianus MARK 13.14\u003c/span\u003e Егда же мръзость оузьрите запоустѣниѣ. реченѫѭ данииломъ п҃ркмъ. стоѩштѫ идеже не подобаатъ. чътꙑ да разоумѣатъ. тъгда иже бѫдѫтъ въ іюдеи да бѣгаѭтъ на горꙑ. \u003cspan class=\"citation\"\u003eMarianus MARK 13.15\u003c/span\u003e ꙇ иже на кровѣ да не сълазитъ въ домъ. ни да вънидетъ вьзѧтъ чесо отъ домоу своего. \u003cspan class=\"citation\"\u003eMarianus MARK 13.16\u003c/span\u003e и сꙑи на селѣ да не възвратитъ сѧ вьспѧть вьзѧтъ ризъ своихъ ⁘ "],["proiel:20170214:marianus:37129","\u003cspan class=\"citation\"\u003eMarianus MARK 13.17\u003c/span\u003e Горе же непраздънꙑмъ и доѩштімъ въ тꙑ дъни. "],["proiel:20170214:marianus:37130","\u003cspan class=\"citation\"\u003eMarianus MARK 13.18\u003c/span\u003e молите же сѧ да не бѫде бѣство ваше зимѣ. "],["proiel:20170214:marianus:37131","\u003cspan class=\"citation\"\u003eMarianus MARK 13.19\u003c/span\u003e бѫдѫтъ бо дъне ти скръбьни. ѣко не бꙑстъ такова отъ начѧла зъданию. еже съзъда б҃ъ. до нꙑнѣ и не бѫдетъ. "]]