[[52548,"\u003cspan class=\"citation\"\u003eCaes. Gal. 1.1.1\u003c/span\u003e Gallia est omnis divisa in partes tres, quarum unam incolunt Belgae, aliam Aquitani, tertiam qui ipsorum lingua Celtae, nostra Galli appellantur. "],[52549,"\u003cspan class=\"citation\"\u003eCaes. Gal. 1.1.2\u003c/span\u003e Hi omnes lingua, institutis, legibus inter se differunt. "],[52550,"Gallos ab Aquitanis Garumna flumen, a Belgis Matrona et Sequana dividit. "],[52551,"\u003cspan class=\"citation\"\u003eCaes. Gal. 1.1.3\u003c/span\u003e Horum omnium fortissimi sunt Belgae, propterea quod a cultu atque humanitate provinciae longissime absunt, minimeque ad eos mercatores saepe commeant atque ea quae ad effeminandos animos pertinent important, \u003cspan class=\"citation\"\u003eCaes. Gal. 1.1.4\u003c/span\u003e proximique sunt Germanis, qui trans Rhenum incolunt, quibuscum continenter bellum gerunt. "],[52552,"Qua de causa Helvetii quoque reliquos Gallos virtute praecedunt, quod fere cotidianis proeliis cum Germanis contendunt, cum aut suis finibus eos prohibent aut ipsi in eorum finibus bellum gerunt. "],[52557,"\u003cspan class=\"citation\"\u003eCaes. Gal. 1.2.1\u003c/span\u003e Apud Helvetios longe nobilissimus fuit et ditissimus Orgetorix. "],[52558,"Is Marco Messala, Marco Pisone consulibus regni cupiditate inductus coniurationem nobilitatis fecit et civitati persuasit ut de finibus suis cum omnibus copiis exirent: "],[63444," \u003cspan class=\"citation\"\u003eCaes. Gal. 1.2.2\u003c/span\u003e perfacile esse, cum virtute omnibus praestarent, totius Galliae imperio potiri. "],[52559,"\u003cspan class=\"citation\"\u003eCaes. Gal. 1.2.3\u003c/span\u003e Id hoc facilius iis persuasit, quod undique loci natura Helvetii continentur: una ex parte flumine Rheno latissimo atque altissimo, qui agrum Helvetium a Germanis dividit; altera ex parte monte Iura altissimo, qui est inter Sequanos et Helvetios; tertia lacu Lemanno et flumine Rhodano, qui provinciam nostram ab Helvetiis dividit. "],[52562,"\u003cspan class=\"citation\"\u003eCaes. Gal. 1.2.4\u003c/span\u003e His rebus fiebat ut et minus late vagarentur et minus facile finitimis bellum inferre possent; "],[52563,"\u003cspan class=\"citation\"\u003eCaes. Gal. 1.2.5\u003c/span\u003e qua ex parte homines bellandi cupidi magno dolore adficiebantur. "],[52564,"\u003cspan class=\"citation\"\u003eCaes. Gal. 1.2.6\u003c/span\u003e Pro multitudine autem hominum et pro gloria belli atque fortitudinis angustos se fines habere arbitrabantur, qui in longitudinem milia passuum ducenta quadraginta, in latitudinem centum octoginta patebant. "],[52565,"\u003cspan class=\"citation\"\u003eCaes. Gal. 1.3.1\u003c/span\u003e His rebus adducti et auctoritate Orgetorigis permoti constituerunt ea quae ad proficiscendum pertinerent comparare, iumentorum et carrorum quam maximum numerum coemere, sementes quam maximas facere, ut in itinere copia frumenti suppeteret, cum proximis civitatibus pacem et amicitiam confirmare. "],[52566,"\u003cspan class=\"citation\"\u003eCaes. Gal. 1.3.2\u003c/span\u003e Ad eas res conficiendas biennium sibi satis esse duxerunt; "],[52567,"in tertium annum profectionem lege confirmant. "],[52568,"\u003cspan class=\"citation\"\u003eCaes. Gal. 1.3.3\u003c/span\u003e Ad eas res conficiendas Orgetorix deligitur. "],[52569,"Is sibi legationem ad civitates suscipit. "],[52570,"In eo itinere persuadet Castico, Catamantaloedis filio, Sequano, cuius pater regnum in Sequanis multos annos obtinuerat et a senatu populi Romani amicus appellatus erat, ut regnum in civitate sua occuparet, quod pater ante habuerit; "],[52571,"\u003cspan class=\"citation\"\u003eCaes. Gal. 1.3.4\u003c/span\u003e itemque Dumnorigi Haeduo, fratri Diviciaci, qui eo tempore principatum in civitate obtinebat ac maxime plebi acceptus erat, ut idem conaretur persuadet eique filiam suam in matrimonium dat. "],[52572,"\u003cspan class=\"citation\"\u003eCaes. Gal. 1.3.5\u003c/span\u003e Perfacile factu esse illis probat conata perficere, propterea quod ipse suae civitatis imperium obtenturus esset: \u003cspan class=\"citation\"\u003eCaes. Gal. 1.3.6\u003c/span\u003e non esse dubium quin totius Galliae plurimum Helvetii possent; "],[52573,"se suis copiis suoque exercitu illis regna conciliaturum confirmat. "],[52574,"\u003cspan class=\"citation\"\u003eCaes. Gal. 1.3.7\u003c/span\u003e Hac oratione adducti inter se fidem et ius iurandum dant et regno occupato per tres potentissimos ac firmissimos populos totius Galliae sese potiri posse sperant. "],[52575,"\u003cspan class=\"citation\"\u003eCaes. Gal. 1.4.1\u003c/span\u003e Ea res est Helvetiis per indicium enuntiata. "],[52576,"Moribus suis Orgetoricem ex vinculis causam dicere coegerunt; "],[52577,"damnatum poenam sequi oportebat, ut igni cremaretur. "],[52578,"\u003cspan class=\"citation\"\u003eCaes. Gal. 1.4.2\u003c/span\u003e Die constituta causae dictionis Orgetorix ad iudicium omnem suam familiam, ad hominum milia decem, undique coegit, et omnes clientes obaeratosque suos, quorum magnum numerum habebat, eodem conduxit; "],[52579,"per eos ne causam diceret se eripuit. "],[52580,"\u003cspan class=\"citation\"\u003eCaes. Gal. 1.4.3\u003c/span\u003e Cum civitas ob eam rem incitata armis ius suum exequi conaretur multitudinemque hominum ex agris magistratus cogerent, Orgetorix mortuus est; "],[52581,"\u003cspan class=\"citation\"\u003eCaes. Gal. 1.4.4\u003c/span\u003e neque abest suspicio, ut Helvetii arbitrantur, quin ipse sibi mortem consciverit. "],[52582,"\u003cspan class=\"citation\"\u003eCaes. Gal. 1.5.1\u003c/span\u003e Post eius mortem nihilo minus Helvetii id quod constituerant facere conantur, ut e finibus suis exeant. "],[52583,"\u003cspan class=\"citation\"\u003eCaes. Gal. 1.5.2\u003c/span\u003e Ubi iam se ad eam rem paratos esse arbitrati sunt, oppida sua omnia, numero ad duodecim, vicos ad quadringentos, reliqua privata aedificia incendunt; "]]