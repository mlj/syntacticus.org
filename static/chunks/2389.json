[["torot:20170213:supr:135272","Ст꙯ꙑи҆ рече терентии· "],["torot:20170213:supr:135273","мѫка си мь҆нѣ бѫди и҅ любꙙштиимъ хс꙯а· "],["torot:20170213:supr:135274","ѫ҅родивоѥ бо· богомѫдростьнѣѥ чловѣкомъ ѥ҅стъ· "],["torot:20170213:supr:135276","мѫдрость бо чловѣчъска· ѫ҅родь҆ство о҄у бога ѥ҅стъ· "],["torot:20170213:supr:135278","беꙁоумл҄ь же и҅ бѣсꙙ сꙙ бѫдѫ подобь҆нъ тебѣ· а҅ште бога о҅ставивъ бѣсомъ поклон҄ѫ сꙙ· "],["torot:20170213:supr:135280","Кнꙙꙁъ же раꙁгнѣвавъ сꙙ повелѣ дърати ꙗ· "],["torot:20170213:supr:135281","свꙙтаа же строужема молꙗста сꙙ· глагол҄ѫшта "],["torot:20170213:supr:135459","їс꙯ х꙯се· сꙑне бога живааго· вь вѣкꙑ прѣбꙑваѧи свѣте кръстиꙗнъскꙑи҆· вѣро нераꙁоримаꙗ· ꙗ҅ви сꙙ· и҅ помоꙁи нама· "],["torot:20170213:supr:135288","и҅ не о҅срами наю҄ о҅тъ лица твоѥго· "],["torot:20170213:supr:135289","слоугамъ же дерѫштамъ ꙗ҆· и҅ хс꙯оу о҅бльгъчаваѭ҄штоу мѫкꙑ· не чоуꙗста свꙙтаꙗ болѣꙁнии҆· "],["torot:20170213:supr:135292","раꙁгнѣвавъ же сꙙ кнꙙꙁъ повелѣ сьнъмъше ꙗ҆ съ дрѣва вести вь҆ ть҆мницѫ· "],["torot:20170213:supr:135293","и҅ приꙁъвавъ вь҆сꙙ чародѣѧ ꙁвѣринꙑѧ· повелѣ привести ѥ҅лико и҅мѫтъ ꙁвѣрии҆· лютъ и҅ ꙁълъ· а҅спидꙑ и҅ е҅хидꙿнꙑ· и҅ к҄ерастꙑ· и҅ въметавъше ꙁатворити съ свꙙтꙑи҅ма· "],["torot:20170213:supr:135299","и҅ бѣа҅хѫ ꙁвѣриѥ҆ плѣжѫште· и҅ прѣдъ ногама ѥ҅ю҄ сѣдꙙштемъ· "],["torot:20170213:supr:135301","и҅ не прикоснѫшꙙ сꙙ ѥ҅ю҄ никакоже· "],["torot:20170213:supr:135302","Свꙙтаꙗ же бѣꙿста поѭ҄шта и҅ хвалꙙшта бога· "],["torot:20170213:supr:135303","прѣбꙑшꙙ же ꙁвѣриѥ ꙁатворени сь н҄има три дьни· и҅ три ношти· "],["torot:20170213:supr:135305","въ четврътꙑи же дьнь· посъла кнꙙꙁъ ноштиѭ҄· да видꙙтъ а҅ште ѥ҅ста о҄уморена свꙙтаꙗ҅ ꙁвѣрь҆ми· "],["torot:20170213:supr:135308","пришъдъше же посълании къ двь҆ремъ ть҆мничънꙑи҆мъ послоушатъ· о҄услꙑшашꙙ ꙗ поѭ҄шта и҅ хвалꙙшта бога· "],["torot:20170213:supr:135310","хотꙙште же и҅ꙁвѣсть҆нѣѥ҆ видѣти· вь҆ꙁлѣꙁошꙙ на храминѫ ть҆мничь҆нѫѭ҄· "],["torot:20170213:supr:135312","и҅ двь҆рь҆цами съмоштраахѫ долоу· "],["torot:20170213:supr:135313","и҅ видѣшꙙ свꙙтаꙗ сѣдꙙшта· и҅ а҅гг҄ела господь҆нꙗ стоѧ҅шта прѣдъ ꙁвѣрь҆ми· и҅ не даѭ҄штоу приближити сꙙ и҅ми· "],["torot:20170213:supr:135316","и҅ текъше вь҆ꙁвѣстішꙙ кнꙙꙁоу ѥ҅же видѣшꙙ· "],["torot:20170213:supr:135317","и҅ въставъ ꙁао҄утра рано кнꙙꙁъ· сѣдъ на сѫдишти повелѣ чародѣѥ҅мъ о҅тъвести ꙁвѣри· и҅ привести ст꙯аꙗ на сѫдиште· "],["torot:20170213:supr:135326","и҅ и҅ꙁморишꙙ вь҆сꙙ чловѣкꙑ· ѧ҅же о҅брѣтошꙙ тоу стоѧ҅штꙙ· "],["torot:20170213:supr:135328","и҅ тако и҅дошꙙ въ поуста мѣста· "],["torot:20170213:supr:135329","и҅ шъдъше стражиѥ тьмничь҆нии҆· поѧ҅шꙙ ст꙯аꙗ и҅ ведошꙙ къ кнꙙꙁоу· "],["torot:20170213:supr:135331","мѫчител҄ь же видѣвъ свꙙтаꙗ· не прии҅мъша врѣда никакогоже· вь҆ꙁбѣсивъ сꙙ дастъ о҅ н҄ею҄ о҅тъвѣтъ· мечемъ о҄уморити ꙗ· "],["torot:20170213:supr:135335","свꙙтаꙗ҅ же и҅доста радоуѭ҄шта сꙙ· и҅ поѭ҄шта и҅ глагол҄ѫшта· "],["torot:20170213:supr:135337","съпасе насъ скръбꙙштии҅хъ насъ· "],["torot:20170213:supr:135338","и҅ о҅тъ ненавидꙙштиїхъ насъ прѣможе· "],["torot:20170213:supr:135339","вои҅ни же на то оуставь҆ѥ҅нии҆· въꙁь҆мъше мечъ о҅тъсѣкошꙙ главѣ свꙙтоую҄· "],["torot:20170213:supr:135341","и҅ съконь҆часта сꙙ въ и҅сповѣдании҅ хрисостовѣ· "],["torot:20170213:supr:135342","мѫжи же крь҆стиꙗ҅ни пришедъше въꙁꙙшꙙ тѣлесѣ ст꙯оую҄· "],["torot:20170213:supr:135463","и҅ добрѣ съпрꙙтавъше положишꙙ на мѣстѣ· нарочитѣ· дъвою҄ пъпь҆риштоу въ дал҄ꙙ о҅тъ римъска града· "],["torot:20170213:supr:135346","мѫчена же бꙑвъша свꙙтаꙗ· терентии и҅ а҅фриканъ· маѯимъ же и҅ помпии҆· и҅ дроужина и҅хъ при цр꙯оу и҅ томителю· декиа· и҅ о҄уа҅лериа· "],["torot:20170213:supr:135352","о҅ насъ же цѣсарьствоуѭ҄штꙋ господоу нашемоу їс꙯ хс꙯оу· ѥ҅моуже слава и҅ дръжа вь҆ вѣкꙑ вѣкомъ а҅минъ ⁘ "],["torot:20170213:supr:135555","\u003cspan class=\"citation\"\u003eSupr. 16\u003c/span\u003e житиѥ прѣподобънааго о҅ц꙯а нашего и҅саак҄и моностꙑра далматъскаꙿго ⁘ "],["torot:20170213:supr:135556","По поклон҄ении прѣст꙯ааго и҅ покланꙗѥ҅мааго кръста· г꙯а и҅ бога и҅ съпаса нашего їс꙯ хс꙯а· коумирослоужению̑ о̑уже о҅тъвръженꙋ бꙑвъшоу· вь҆са подънебесъскаꙗ· просвѣтишꙙ сꙙ· а҅постольскомъ пропроповѣданиѥ҅мъ· "],["torot:20170213:supr:135569","многоглавънꙑи҆ же и҅ многоо҅браꙁънꙑи҆ ꙁмии҆· диꙗ҅волъ· и҅но коумирослꙋжениѥ· а҅риꙗ҅нъскѫѭ̑ хоулѫ и҅ꙁобрѣте· "],["torot:20170213:supr:135578","тъ ст꙯ꙑи҅мъ е҅пискоупомъ и҅ мѫченикомъ петромъ· божиѥ҅мъ а҅вл҄ениѥ҅мъ· о҅тълѫченъ бꙑс о҅тъ свꙙтител҄ьскꙑѧ слоужъбꙑ· "],["torot:20170213:supr:135581","о҅браꙁъ же отълѫчениꙗ бꙑстъ сицъ· "],["torot:20170213:supr:135582","ѧ҅тоу бꙑвъшоу ст꙯оуо̑умоу петроу вои҅нꙑ· ѧ҅же бѣа҅ше посълалъ цѣсарь дио҅клитиꙗ҅нъ на о̑убиѥ҅ниѥ ѥ҅го· и҅ въвръженоу бꙑвъшоу въ темницѫ· бꙑстъ по о҅бꙑчаю̑ молꙙштоу сꙙ ѥ҅моу въ полоуношти видѣти ю̑ношѫ красъна стоѧ҅шта прѣдь н҄имь· о҅блѣчена въ котꙑгѫ льнѣнѫ· раꙁдъранѫ о҅тъ горꙑ дожи и до долоу· и҅ о҅бѣма рѫкама ѥ҅го и҅мъша ꙁа о҅бѣ полѣ риꙁь҆нѣи҆· и҅ ꙁакрꙑваѭ̑шта обнажениѥ своѥ· да ѥ҅моу не бѫдетъ видѣти голъ прь҆сии҆· "],["torot:20170213:supr:135591","и҅ напрасно о҅тврь҆ꙁе о̑уста своꙗ ст꙯ъи петръ и҅ рече· "],["torot:20170213:supr:135592","ги꙯ кто ти ѥ҅стъ раꙁдъралъ котꙑгѫ· "],["torot:20170213:supr:135593","о҅нъ же рече "],["torot:20170213:supr:135594","нъ блюди сꙙ да не простиши ѥ҅го· и҅ да не прии҅меші ѥ҅го въ о҅бь҆штениѥ· и҅ да не отрѣшиши ѥ҅го о҅тълѫчениꙗ· "],["torot:20170213:supr:135597","а҅рии бо и҅ въ нꙑн҄ѣшь҆н҄ии и҅ въ бѫдѫштии вѣкъ· да бѫдетъ о҅тълѫченъ о҅тъ славꙑ божиѧ· "],["torot:20170213:supr:135599","приꙁови же а҅хилѫ и҅ а҅леѯандра о҅ба преꙁвутера· ꙁане конь҆чаваѭштоу тебѣ мѫчениѥ҆· та прѣѥ҅мл҄ета по рꙙдоу е҅пискоупъскꙑи столъ· "],["torot:20170213:supr:135602","ꙁаповѣждъ же и҅ма да и҅ та не прии҅мета ѥ҅го на о҅бьштениѥ· "],["torot:20170213:supr:135603","и҅ се рекъ господь· беꙁ вѣсти бꙑстъ о҅тъ о҅чию̑ ѥ҅го· "],["torot:20170213:supr:135620","симъ поꙁдѣ нѣкъгда въ слоуха въшедъшемъ· мѣн҄енааго чь҆сть҆нааго костантина цѣсара· не прѣꙁь҆рѣ нъ книгꙑ написавъ· и҅ посълавъ того поо̑уштааше· о҅во накаꙁаниѥмъ о҅во е҅питимиѭ̑· да сꙙ о҅станетъ о̑уже к томоу· о҅тъ таковꙑѧ богоборънꙑѧ хоулꙑ· "],["torot:20170213:supr:135642","и҅ ꙗ҅же тоѧ новѣи҅ши· то то молитвами побѣдишꙙ· "],["torot:20170213:supr:135644","пришъдъшоу бо ѥ҅моу о҅тъ а҅леѯандрии҅ска града· и҅ въ свꙙтꙑихъ съборъ въшедъшоу· прѣꙁоръствоу беꙁоумъноуо̑умоу съпомагаѭ̑штоу ѥ҅моу· и҅сповѣда скв҆ь҆рꙿнънѫѭ̑ своѭ̑ хоулѫ· "],["torot:20170213:supr:136262","много о҅ставивъше· къ главиꙁнѣ придѣмъ· "],["torot:20170213:supr:135675","подобаа҅ше бо о҅смрадивъшоуо̑умоу христосовами хоулами· на смрадь҆нѣ мѣстѣ съконь҆чати житиѥ· "],["torot:20170213:supr:135685","и҅ повелѣ вь҆сꙙ свꙙтꙑѧ божиѧ цръкви правовѣрънꙑи҅хъ ꙁатворити· не творити вь҆ н҄ихъ о҅бꙑчьнꙑи҅хъ слоужъбъ· "],["torot:20170213:supr:135687","и҅ о҅вꙑ и҅хъ сѣньницꙙ сътвори· о҅вꙑ же и҅ раꙁарати покоушааше сꙙ· "],["torot:20170213:supr:135698","и҅ о҅брѣте богоборънꙑѧ е҅реси потопъ доушь҆нꙑи· "],["torot:20170213:supr:135699","и҅ по милостивѣѣ҆мь҆ и҅е҅ремии пророцѣ· о҅гн҄ь въꙁгорѣ сꙙ въ ѫ҅тробѣ ѥ҅го· "],["torot:20170213:supr:135704","бꙑстъ рать҆ велика о҅тъ поганꙑи҅хъ· "],["torot:20170213:supr:135705","и҅ събъравъше плъкꙑ своѧ· прѣплоувъше рѣкѫ рекѫмѫѭ̑ доунавъ· плѣнꙗахѫ ѳрак҄иѭ̑· "]]