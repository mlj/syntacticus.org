[["torot:20180919:afnik:196263","а с кѹтарханом вышло двора его .еі҃. тысѧч. кованых людеи. да пѣших .м҃. тысѧч. да .і҃. слоновъ. "],["torot:20180919:afnik:196267","а со всѧкым възыремъ. по .і҃. тысѧч. "],["torot:20180919:afnik:196269","а с ыным по .еі҃. тысѧч коных. а пѣших .к҃. тысѧч. "],["torot:20180919:afnik:196272","а с ыиндѣискым авдономомъ. вышло рати своеи .м҃. тысѧч. кованых людеи. а пѣших людеи .р҃. тысѧч. да .м҃. слоновъ нарѧжаныхъ в доспѣсехъ. "],["torot:20180919:afnik:196515","да по .д҃. члк҃ы на слонѣ с пищальми. "],["torot:20180919:afnik:196278","а с сꙋлътаномъ вышло возыревъ .кѕ҃. "],["torot:20180919:afnik:196516","а со всѧкым возырем. по .і҃. тысѧчь "],["torot:20180919:afnik:196517","а с ынымъ възырем .еі҃. тысѧч. конных. людеи. а пѣших .л҃. тысѧч. "],["torot:20180919:afnik:196282","а индѣискыѧ .д҃. возыри великых. "],["torot:20180919:afnik:196283","а с ними рати своеи. по .м҃. тысѧч. конных людеи. а пѣших .р҃. тысѧч. "],["torot:20180919:afnik:196287","и сѹлтанъ ѡполѣл сѧ на индѣꙗнъ што мало вышло с ним. "],["torot:20180919:afnik:196288","и ѡнъ еще прибавилъ. мало вышло с нимъ .к҃. тысѧч. пѣших людеи двѣ тысѧч конных людеи. да .к҃. слоновъ. "],["torot:20180919:afnik:196292","такова сила сѹлтана индѣискаг. бесерменьскаго. "],["torot:20180919:afnik:196293","маметь дени. іаріа. а растъ дени. хѹдо доносит. "],["torot:20180919:afnik:196296","а правꙋю вѣрѹ б҃ъ вѣдаеть. "],["torot:20180919:afnik:196297","а праваа вѣра бг҃а единаго знати имѧ ег призывати на всѧкомъ мѣстѣ. чистѣ чистꙋ. "],["torot:20180919:afnik:196302","\u003cspan class=\"citation\"\u003eAfanasij Nikitin 23\u003c/span\u003e въ пѧтыи же великыи дн҃ь. възмыслилъ сѧ на рѹс. "],["torot:20180919:afnik:196304","изыдохъ же из бедерѧ града за мсць до ꙋлѹбаграма бесерменьского. "],["torot:20180919:afnik:196305","маметь дени росолѧл. "],["torot:20180919:afnik:196306","а велика дн҃и хрстьаньскаго не вѣдаю. хсва въскресенїѧ. "],["torot:20180919:afnik:196308","а говѣино же ихъ говѣхъ с бесермены. "],["torot:20180919:afnik:196309","и розговѣв сѧ с ними великыи дн҃ь взѧх. в келберхꙋ. ѿ бедерѧ .к҃. кововъ. "],["torot:20180919:afnik:196312","сѹлтанъ же пришелъ до меликътꙋчарꙋ с ратию своею .еі҃. дн҃ь. по ꙋлѹбагрѧмѣ. "],["torot:20180919:afnik:196314","а все кельбергѹ. "],["torot:20180919:afnik:196315","и воина сѧ имъ не ꙋдала "],["torot:20180919:afnik:196519","ѡдинъ городъ взѧл индѣискои. "],["torot:20180919:afnik:196316","а людеи много изгыбло. "],["torot:20180919:afnik:196317","и казны мног истерѧли. "],["torot:20180919:afnik:196318","а индѣискои же сѹлтан. кадамъ велми силенъ. "],["torot:20180919:afnik:196320","и рати ѹ нег много. "],["torot:20180919:afnik:196321","а сидить в горѣ. в биченѣгирѣ. "],["torot:20180919:afnik:196323","а град же его велми великъ. "],["torot:20180919:afnik:196324","ѡколо его .г҃. рогы. "],["torot:20180919:afnik:196325","да сквозѣ его рѣка течеть. "],["torot:20180919:afnik:196326","а со ѡднѹ сторонѹ его женьгѣль злыи. "],["torot:20180919:afnik:196327","и з дрѹгѹю сторонѹ пришел дол. "],["torot:20180919:afnik:196328","чюдна мѣста велми. и ѹгодна на все. "],["torot:20180919:afnik:196330","на ѡднѹ же сторонѹ приити нѣкѹды. "],["torot:20180919:afnik:196331","сквозѣ град дорога. "],["torot:20180919:afnik:196332","а града взѧти нѣкѹды. "],["torot:20180919:afnik:196333","пришла гора велика. да деберь зла тикень. "],["torot:20180919:afnik:196335","под городом же стоꙗла рать мсць. "],["torot:20180919:afnik:196336","и люди померли съ безводїѧ. "],["torot:20180919:afnik:196337","да головъ много велми изгыбло. с голодѹ да с безводоци. "],["torot:20180919:afnik:196339","а на водѹ смотрить. а взѧть нѣкѹды "],["torot:20180919:afnik:196520","град же взѧлъ индѣискы. меликъчан ходѧ. "],["torot:20180919:afnik:196342","а взѧл его силою. "],["torot:20180919:afnik:196343","дн҃ь и ночь билъ сѧ съ городом "],["torot:20180919:afnik:196522",".к҃. дн҃и рать ни пила ни ѧла "],["torot:20180919:afnik:196521","под городом стоꙗла с пѹшами. "],["torot:20180919:afnik:196345","а рати его изгыбло .е҃. тысѧч. людꙋ добраго. "],["torot:20180919:afnik:196347","и город взѧл "],["torot:20180919:afnik:196523","ины высѣкли .к҃. тысѧч погловїѧ. мѹжескаго и женьскаго. "],["torot:20180919:afnik:196350","а .к҃. тысѧч полонѹ взѧл. и великаго и малаго. "],["torot:20180919:afnik:196353","а продавали. полонѹ головꙋ. по .і҃. тенекъ. "],["torot:20180919:afnik:196356","а инѹю по .е҃. тенекъ. "],["torot:20180919:afnik:196357","а робѧта. по .в҃. тенькы. "],["torot:20180919:afnik:196359","а казны же не было ничево. "],["torot:20180919:afnik:196360","а болшаг град не взѧл. "],["torot:20180919:afnik:196379","\u003cspan class=\"citation\"\u003eAfanasij Nikitin 24\u003c/span\u003e а ѿ кельбергѹ поидох до кѹрѹли. "],["torot:20180919:afnik:196380","а в кѹрѹли же родит сѧ ахик. "],["torot:20180919:afnik:196381","и тѹ его дѣлають. "],["torot:20180919:afnik:196382","и на вес свѣтъ. ѿкѹдыва ег розвозѧт. "],["torot:20180919:afnik:196384","а в кѹрыли же алмазъниковъ. триста. "],["torot:20180919:afnik:196385","сѹлѧх микѹнѣтъ. "],["torot:20180919:afnik:196386","и тѹх бых .е҃. мц҃ь. "],["torot:20180919:afnik:196387","а ѿтѹды ж поидохъ. калики. "],["torot:20180919:afnik:196388","и тѹ же бозаръ велми великъ. "],["torot:20180919:afnik:196389","а ѿтѹды поидохъ. конакельберга. "],["torot:20180919:afnik:196390","а ѿ канаберга поидохъ. ших аладинѹ. "],["torot:20180919:afnik:196392","а ѿ ших аладина. поидох. ка аминдрїеа "],["torot:20180919:afnik:196526","ѿ камендрѣѧ. к нарѧсѹ. "],["torot:20180919:afnik:196525","а ѿ кынарѧсѹ. к сѹри. "],["torot:20180919:afnik:196524","а ѿ сѹри поидох. к дабили "],["torot:20180919:afnik:196527","пристанище великаго морѧ. индѣискаго. "],["torot:20180919:afnik:196399","дабыл же ес град велми великъ. "],["torot:20180919:afnik:196400","а х томѹ жь дабили съежщает сѧ всѧ поморьѧ. индѣискаа. їефиѡпьскаа. "],["torot:20180919:afnik:196401","\u003cspan class=\"citation\"\u003eAfanasij Nikitin 25\u003c/span\u003e и тѹ аканныи. и ꙗз рабище афанасїе бг҃а вышнѧго творца нб҃ѹ и земли. възмыслих꙽ сѧ по вѣрѣ по хрстїаньскои. и по крещение хсвѣ. и по говѣинѣх сстых ѡц҃ь ѹстроеных. и по заповедех. апсльскых. "],["torot:20180919:afnik:196407","и ѹстремих сѧ ѹмъ поити на рѹс. "],["torot:20180919:afnik:196408","внидох же в тавѹ "],["torot:20180919:afnik:196528","и съговорих ѡ налонѣ корабленемъ. а ѿ своеѧ головы .в҃. золотых до гѹрмыза града дати. "],["torot:20180919:afnik:196410","и внидох же в корабль из дабылѧ града. до велика дн҃и за .г҃. мсци. бесерьменьскаго говѣина. "],["torot:20180919:afnik:196413","идох же в тавѣ по морю. мсць. "],["torot:20180919:afnik:196414","и не видах ничево "],["torot:20180919:afnik:196529","на дрѹгыи ж мсць. ѹвидѣхъ горы ефимьскыѧ. "],["torot:20180919:afnik:196416","и тѹ людие вси въскличаша. "],["torot:20180919:afnik:196417","ѡл꙽ло бервогыдирь. ѡл꙽ло. конъкаръ бизимъ. баши мѹдна насипъ. бол꙽мышьти. "],["torot:20180919:afnik:196420","а по рѹскы ꙗзыком молвѧт. "],["torot:20180919:afnik:196421","бж҃е гсдрю. б҃е бж҃е вышнїи. цр҃ю нбсныи. и здѣ ла нам сѹдил еси погыбнѹти. "],["torot:20180919:afnik:196425","и в тои же земли ефиѡпьскои бых .і҃. д҃ни "],["torot:20180919:afnik:196530","бж҃ию блгдтию. зло сѧ не ѹчинило. "],["torot:20180919:afnik:196427","много раздаша брынцѹ да перцꙋ. да хлѣбы ефиѡпомъ "],["torot:20180919:afnik:196531","ины сѹдна не пограбили. "],["torot:20180919:afnik:196429","\u003cspan class=\"citation\"\u003eAfanasij Nikitin 26\u003c/span\u003e а ѿтѹдова же "],["torot:20180919:afnik:196532","а ѿтѹдова же поидох .ві҃. дн҃и. до мошьката. "],["torot:20180919:afnik:196431","и в мошкате же шестыи великыи дн҃ь взѧх. "],["torot:20180919:afnik:196432","и поидох до гѹрмыза .ѳ҃. д҃ни. "],["torot:20180919:afnik:196433","и в гѹрмызѣ бых .к҃. дн҃и. "],["torot:20180919:afnik:196434","и зъ гѹрмыза поидох к лари. "],["torot:20180919:afnik:196435","и бых .г҃. дн҃и. "],["torot:20180919:afnik:196436","из мари поидох. к ширѧзи .ві҃. дн҃и. "],["torot:20180919:afnik:196438","а в ширѧзи бых .з҃. дн҃и. "],["torot:20180919:afnik:196439","а изъ ширѧза. поидох. акверхѹ .еі҃. "],["torot:20180919:afnik:196441","а в вергѹ бых .і҃. дн҃и. "],["torot:20180919:afnik:196442","а из вергѹ поидох къ езъди .ѳ҃. д҃н҃и. "],["torot:20180919:afnik:196443","а въ езди быхъ .и҃. дн҃и. "],["torot:20180919:afnik:196444","а изъ езди поидох къ спагани .е҃. дн҃и. "],["torot:20180919:afnik:196445","а в спагани .ѕ҃. дн҃и. "],["torot:20180919:afnik:196446","а и спагани поидох кашани. "],["torot:20180919:afnik:196447","а в кашани бых .е҃. дн҃и. "],["torot:20180919:afnik:196448","а ис кошани поидох. к꙽ кꙋмꙋ. "],["torot:20180919:afnik:196450","а ис кꙋма поидох в савꙋ. "],["torot:20180919:afnik:196451","а ис꙽ савы поидох въ сѹлтанию. "],["torot:20180919:afnik:196452","а и сѹлтанїи поидох до терьвиза. "],["torot:20180919:afnik:196453","а ис тервиза поидохъ в радѹ асанбѣ. "],["torot:20180919:afnik:196454","въ рде же бых .і҃. дн҃и. "],["torot:20180919:afnik:215817","ано пѹти нѣтѹ никꙋды. "],["torot:20180919:afnik:196456","а на тѹрьскавъ. послал рати своеи .м҃. тысѧч. "],["torot:20180919:afnik:196458","ины севасть взѧли. "],["torot:20180919:afnik:196459","а тоханъ взѧли. да и пожьгли. "],["torot:20180919:afnik:196461","амасию взѧли. "],["torot:20180919:afnik:196462","и много пограбили сел. "],["torot:20180919:afnik:196463","да пошли на караманъ воюючи. "],["torot:20180919:afnik:196464","и ꙗз из орды пошел къ арцицинѹ. "],["torot:20180919:afnik:196465","\u003cspan class=\"citation\"\u003eAfanasij Nikitin 27\u003c/span\u003e а из ръцана пошел есми. въ трепизонъ. "]]