[["proiel:20170214:greek-nt:29881","\u003cspan class=\"citation\"\u003ePHIL 1.12\u003c/span\u003e Γινώσκειν δὲ ὑμᾶς βούλομαι, ἀδελφοί, ὅτι τὰ κατ’ ἐμὲ μᾶλλον εἰς προκοπὴν τοῦ εὐαγγελίου ἐλήλυθεν, \u003cspan class=\"citation\"\u003ePHIL 1.13\u003c/span\u003e ὥστε τοὺς δεσμούς μου φανεροὺς ἐν Χριστῷ γενέσθαι ἐν ὅλῳ τῷ πραιτωρίῳ καὶ τοῖς λοιποῖς πᾶσιν, \u003cspan class=\"citation\"\u003ePHIL 1.14\u003c/span\u003e καὶ τοὺς πλείονας τῶν ἀδελφῶν ἐν κυρίῳ πεποιθότας τοῖς δεσμοῖς μου περισσοτέρως τολμᾶν ἀφόβως τὸν λόγον τοῦ θεοῦ λαλεῖν. "],["proiel:20170214:greek-nt:29882","\u003cspan class=\"citation\"\u003ePHIL 1.15\u003c/span\u003e τινὲς μὲν καὶ διὰ φθόνον καὶ ἔριν,  "],["proiel:20170214:greek-nt:64136","τινὲς δὲ καὶ δι’ εὐδοκίαν τὸν Χριστὸν κηρύσσουσιν· "],["proiel:20170214:greek-nt:29883","\u003cspan class=\"citation\"\u003ePHIL 1.16\u003c/span\u003e οἱ μὲν ἐξ ἀγάπης, εἰδότες ὅτι εἰς ἀπολογίαν τοῦ εὐαγγελίου κεῖμαι,  "],["proiel:20170214:greek-nt:64139"," \u003cspan class=\"citation\"\u003ePHIL 1.17\u003c/span\u003e οἱ δὲ ἐξ ἐριθείας τὸν Χριστὸν καταγγέλλουσιν, οὐχ ἁγνῶς, οἰόμενοι θλῖψιν ἐγείρειν τοῖς δεσμοῖς μου. "],["proiel:20170214:greek-nt:29884","\u003cspan class=\"citation\"\u003ePHIL 1.18\u003c/span\u003e τί γάρ; "],["proiel:20170214:greek-nt:29885","πλὴν ὅτι παντὶ τρόπῳ, εἴτε προφάσει εἴτε ἀληθείᾳ, Χριστὸς καταγγέλλεται, καὶ ἐν τούτῳ χαίρω. "],["proiel:20170214:greek-nt:29886","ἀλλὰ καὶ χαρήσομαι· "],["proiel:20170214:greek-nt:29887","\u003cspan class=\"citation\"\u003ePHIL 1.19\u003c/span\u003e οἶδα γὰρ ὅτι τοῦτό μοι ἀποβήσεται εἰς σωτηρίαν διὰ τῆς ὑμῶν δεήσεως καὶ ἐπιχορηγίας τοῦ πνεύματος Ἰησοῦ Χριστοῦ, \u003cspan class=\"citation\"\u003ePHIL 1.20\u003c/span\u003e κατὰ τὴν ἀποκαραδοκίαν καὶ ἐλπίδα μου ὅτι ἐν οὐδενὶ αἰσχυνθήσομαι, ἀλλ’ ἐν πάσῃ παρρησίᾳ ὡς πάντοτε καὶ νῦν μεγαλυνθήσεται Χριστὸς ἐν τῷ σώματί μου, εἴτε διὰ ζωῆς εἴτε διὰ θανάτου. "],["proiel:20170214:greek-nt:29888","\u003cspan class=\"citation\"\u003ePHIL 1.21\u003c/span\u003e Ἐμοὶ γὰρ τὸ ζῆν Χριστὸς καὶ τὸ ἀποθανεῖν κέρδος. "],["proiel:20170214:greek-nt:29889","\u003cspan class=\"citation\"\u003ePHIL 1.22\u003c/span\u003e εἰ δὲ τὸ ζῆν ἐν σαρκί, τοῦτό μοι καρπὸς ἔργου· "],["proiel:20170214:greek-nt:29890","καὶ τί αἱρήσομαι οὐ γνωρίζω. "],["proiel:20170214:greek-nt:49881","\u003cspan class=\"citation\"\u003ePHIL 1.23\u003c/span\u003e συνέχομαι δὲ ἐκ τῶν δύο, τὴν ἐπιθυμίαν ἔχων εἰς τὸ ἀναλῦσαι καὶ σὺν Χριστῷ εἶναι, "],["proiel:20170214:greek-nt:49882","πολλῷ γὰρ μᾶλλον κρεῖσσον· "],["proiel:20170214:greek-nt:29892","\u003cspan class=\"citation\"\u003ePHIL 1.24\u003c/span\u003e τὸ δὲ ἐπιμένειν τῇ σαρκὶ ἀναγκαιότερον δι’ ὑμᾶς. "],["proiel:20170214:greek-nt:29893","\u003cspan class=\"citation\"\u003ePHIL 1.25\u003c/span\u003e καὶ τοῦτο πεποιθὼς οἶδα ὅτι μενῶ καὶ παραμενῶ πᾶσιν ὑμῖν εἰς τὴν ὑμῶν προκοπὴν καὶ χαρὰν τῆς πίστεως, \u003cspan class=\"citation\"\u003ePHIL 1.26\u003c/span\u003e ἵνα τὸ καύχημα ὑμῶν περισσεύῃ ἐν Χριστῷ Ἰησοῦ ἐν ἐμοὶ διὰ τῆς ἐμῆς παρουσίας πάλιν πρὸς ὑμᾶς. "],["proiel:20170214:greek-nt:29894","\u003cspan class=\"citation\"\u003ePHIL 1.27\u003c/span\u003e Μόνον ἀξίως τοῦ εὐαγγελίου τοῦ Χριστοῦ πολιτεύεσθε, ἵνα εἴτε ἐλθὼν καὶ ἰδὼν ὑμᾶς εἴτε ἀπὼν ἀκούω τὰ περὶ ὑμῶν, ὅτι στήκετε ἐν ἑνὶ πνεύματι, μιᾷ ψυχῇ συναθλοῦντες τῇ πίστει τοῦ εὐαγγελίου, \u003cspan class=\"citation\"\u003ePHIL 1.28\u003c/span\u003e καὶ μὴ πτυρόμενοι ἐν μηδενὶ ὑπὸ τῶν ἀντικειμένων, ἥτις ἐστὶν αὐτοῖς ἔνδειξις ἀπωλείας, ὑμῶν δὲ σωτηρίας, καὶ τοῦτο ἀπὸ θεοῦ· "],["proiel:20170214:greek-nt:29895","\u003cspan class=\"citation\"\u003ePHIL 1.29\u003c/span\u003e ὅτι ὑμῖν ἐχαρίσθη τὸ ὑπὲρ Χριστοῦ, οὐ μόνον τὸ εἰς αὐτὸν πιστεύειν ἀλλὰ καὶ τὸ ὑπὲρ αὐτοῦ πάσχειν, \u003cspan class=\"citation\"\u003ePHIL 1.30\u003c/span\u003e τὸν αὐτὸν ἀγῶνα ἔχοντες οἷον εἴδετε ἐν ἐμοὶ καὶ νῦν ἀκούετε ἐν ἐμοί."],["proiel:20170214:greek-nt:29896","\u003cspan class=\"citation\"\u003ePHIL 2.1\u003c/span\u003e Εἴ τις οὖν παράκλησις ἐν Χριστῷ, εἴ τι παραμύθιον ἀγάπης, εἴ τις κοινωνία πνεύματος, εἴ τις σπλάγχνα καὶ οἰκτιρμοί, \u003cspan class=\"citation\"\u003ePHIL 2.2\u003c/span\u003e πληρώσατέ μου τὴν χαρὰν ἵνα τὸ αὐτὸ φρονῆτε, τὴν αὐτὴν ἀγάπην ἔχοντες, σύνψυχοι, τὸ ἓν φρονοῦντες, \u003cspan class=\"citation\"\u003ePHIL 2.3\u003c/span\u003e μηδὲν κατ’ ἐριθείαν μηδὲ κατὰ κενοδοξίαν, ἀλλὰ τῇ ταπεινοφροσύνῃ ἀλλήλους ἡγούμενοι ὑπερέχοντας ἑαυτῶν, \u003cspan class=\"citation\"\u003ePHIL 2.4\u003c/span\u003e μὴ τὰ ἑαυτῶν ἕκαστοι σκοποῦντες, ἀλλὰ καὶ τὰ ἑτέρων ἕκαστοι. "],["proiel:20170214:greek-nt:29897","\u003cspan class=\"citation\"\u003ePHIL 2.5\u003c/span\u003e τοῦτο φρονεῖτε ἐν ὑμῖν ὃ καὶ ἐν Χριστῷ Ἰησοῦ, \u003cspan class=\"citation\"\u003ePHIL 2.6\u003c/span\u003e ὃς ἐν μορφῇ θεοῦ ὑπάρχων οὐχ ἁρπαγμὸν ἡγήσατο τὸ εἶναι ἴσα θεῷ, \u003cspan class=\"citation\"\u003ePHIL 2.7\u003c/span\u003e ἀλλὰ ἑαυτὸν ἐκένωσεν μορφὴν δούλου λαβών, ἐν ὁμοιώματι ἀνθρώπων γενόμενος· "],["proiel:20170214:greek-nt:29898","καὶ σχήματι εὑρεθεὶς ὡς ἄνθρωπος \u003cspan class=\"citation\"\u003ePHIL 2.8\u003c/span\u003e ἐταπείνωσεν ἑαυτὸν γενόμενος ὑπήκοος μέχρι θανάτου, θανάτου δὲ σταυροῦ. "],["proiel:20170214:greek-nt:29899","\u003cspan class=\"citation\"\u003ePHIL 2.9\u003c/span\u003e διὸ καὶ ὁ θεὸς αὐτὸν ὑπερύψωσεν καὶ ἐχαρίσατο αὐτῷ τὸ ὄνομα τὸ ὑπὲρ πᾶν ὄνομα, \u003cspan class=\"citation\"\u003ePHIL 2.10\u003c/span\u003e ἵνα ἐν τῷ ὀνόματι Ἰησοῦ πᾶν γόνυ κάμψῃ ἐπουρανίων καὶ ἐπιγείων καὶ καταχθονίων, \u003cspan class=\"citation\"\u003ePHIL 2.11\u003c/span\u003e καὶ πᾶσα γλῶσσα ἐξομολογήσηται ὅτι κύριος Ἰησοῦς Χριστὸς εἰς δόξαν θεοῦ πατρός. "],["proiel:20170214:greek-nt:29900","\u003cspan class=\"citation\"\u003ePHIL 2.12\u003c/span\u003e ὥστε, ἀγαπητοί μου, καθὼς πάντοτε ὑπηκούσατε, μὴ ὡς ἐν τῇ παρουσίᾳ μου μόνον ἀλλὰ νῦν πολλῷ μᾶλλον ἐν τῇ ἀπουσίᾳ μου, μετὰ φόβου καὶ τρόμου τὴν ἑαυτῶν σωτηρίαν κατεργάζεσθε· "],["proiel:20170214:greek-nt:29901","\u003cspan class=\"citation\"\u003ePHIL 2.13\u003c/span\u003e θεὸς γάρ ἐστιν ὁ ἐνεργῶν ἐν ὑμῖν καὶ τὸ θέλειν καὶ τὸ ἐνεργεῖν ὑπὲρ τῆς εὐδοκίας. "],["proiel:20170214:greek-nt:29902","\u003cspan class=\"citation\"\u003ePHIL 2.14\u003c/span\u003e πάντα ποιεῖτε χωρὶς γογγυσμῶν καὶ διαλογισμῶν, \u003cspan class=\"citation\"\u003ePHIL 2.15\u003c/span\u003e ἵνα γένησθε ἄμεμπτοι καὶ ἀκέραιοι, τέκνα θεοῦ ἄμωμα μέσον γενεᾶς σκολιᾶς καὶ διεστραμμένης, ἐν οἷς φαίνεσθε ὡς φωστῆρες ἐν κόσμῳ, \u003cspan class=\"citation\"\u003ePHIL 2.16\u003c/span\u003e λόγον ζωῆς ἐπέχοντες, εἰς καύχημα ἐμοὶ εἰς ἡμέραν Χριστοῦ, ὅτι οὐκ εἰς κενὸν ἔδραμον οὐδὲ εἰς κενὸν ἐκοπίασα. "],["proiel:20170214:greek-nt:29903","\u003cspan class=\"citation\"\u003ePHIL 2.17\u003c/span\u003e ἀλλὰ εἰ καὶ σπένδομαι ἐπὶ τῇ θυσίᾳ καὶ λειτουργίᾳ τῆς πίστεως ὑμῶν, χαίρω καὶ συνχαίρω πᾶσιν ὑμῖν· "]]