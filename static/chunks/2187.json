[["torot:20170213:lav:125468","и послаша \u003cspan class=\"citation\"\u003eLav. 59.8\u003c/span\u003e к ользѣ с поклономъ. "],["torot:20170213:lav:125469","вольга же реч имъ "],["torot:20170213:lav:140993","\u003cspan class=\"citation\"\u003eLav. 59.9\u003c/span\u003e се оуже есть покорили сѧ мнѣ. и моему дѣтѧти. "],["torot:20170213:lav:125471","\u003cspan class=\"citation\"\u003eLav. 59.10\u003c/span\u003e а идѣте въ градъ. "],["torot:20170213:lav:125472","\u003cspan class=\"citation\"\u003eLav. 59.11\u003c/span\u003e и приду въ градо сь "],["torot:20170213:lav:140994","и деревлѧне же \u003cspan class=\"citation\"\u003eLav. 59.12\u003c/span\u003e ради бывше внидоша въ градъ "],["torot:20170213:lav:140995","и повѣдаша людемъ. "],["torot:20170213:lav:125473","\u003cspan class=\"citation\"\u003eLav. 59.13\u003c/span\u003e и ѡбрадоваша сѧ людье въ градѣ. "],["torot:20170213:lav:125474","волга \u003cspan class=\"citation\"\u003eLav. 59.14\u003c/span\u003e же раздая воемъ по голуби комуждо. а другимъ \u003cspan class=\"citation\"\u003eLav. 59.15\u003c/span\u003e по воробьеви. "],["torot:20170213:lav:140996","и повелѣ комуждо \u003cspan class=\"citation\"\u003eLav. 59.16\u003c/span\u003e голуби. и къ воробьеви привѧзывати цѣрь. \u003cspan class=\"citation\"\u003eLav. 59.17\u003c/span\u003e ѡбертывающе въ платки малы. нитъкою поверзывающе. \u003cspan class=\"citation\"\u003eLav. 59.18\u003c/span\u003e къ коемуждо ихъ. "],["torot:20170213:lav:125481","и повелѣ \u003cspan class=\"citation\"\u003eLav. 59.19\u003c/span\u003e ѡльга яко смерчесѧ пустити голуби и воробьи. \u003cspan class=\"citation\"\u003eLav. 59.20\u003c/span\u003e воемъ своимъ. "],["torot:20170213:lav:125483","голуби же и воробьеве полетѣша \u003cspan class=\"citation\"\u003eLav. 59.21\u003c/span\u003e въ гнѣзда своя. ѡви въ голубники. врабьѣве \u003cspan class=\"citation\"\u003eLav. 59.22\u003c/span\u003e жи подъ стрѣхи "],["torot:20170213:lav:141038","и тако възгараху сѧ голубьници. \u003cspan class=\"citation\"\u003eLav. 59.23\u003c/span\u003e ѡво клѣти. ѡво вежѣ. ѡво ли ѡдрины. "],["torot:20170213:lav:141039","и \u003cspan class=\"citation\"\u003eLav. 59.24\u003c/span\u003e не бѣ двора идеже не горѧще. "],["torot:20170213:lav:125490","и не бѣ \u003cspan class=\"citation\"\u003eLav. 59.25\u003c/span\u003e льзѣ гасити. "],["torot:20170213:lav:125491","вси бо двори възгорѣшасѧ. "],["torot:20170213:lav:125492","и побѣгоша \u003cspan class=\"citation\"\u003eLav. 59.26\u003c/span\u003e людье изъ града. "],["torot:20170213:lav:125493","и повелѣ ѡльга воемъ \u003cspan class=\"citation\"\u003eLav. 59.27\u003c/span\u003e своимъ имати е. яко взѧ градъ и пожьже и. "],["torot:20170213:lav:185473","\u003cspan class=\"citation\"\u003eLav. 59.28\u003c/span\u003e старѣишины же града изънима. и прочая люди "],["torot:20170213:lav:185474","\u003cspan class=\"citation\"\u003eLav. 59.29\u003c/span\u003e ѡвыхъ изби. "],["torot:20170213:lav:168117","а другия работѣ предасть мужемъ. \u003cspan class=\"citation\"\u003eLav. 59.30\u003c/span\u003e своимъ. "],["torot:20170213:lav:125498","а прокъ их стави платити \u003cspan class=\"citation\"\u003eLav. 60.1\u003c/span\u003e дань. "],["torot:20170213:lav:125499","и възложиша на нѧ дань тѧжьку. "],["torot:20170213:lav:141068","в҃. \u003cspan class=\"citation\"\u003eLav. 60.2\u003c/span\u003e части дани идета киеву а третьяя вышегоруду \u003cspan class=\"citation\"\u003eLav. 60.3\u003c/span\u003e к ользѣ. "],["torot:20170213:lav:125501","бѣ бо вышегородъ градъ \u003cspan class=\"citation\"\u003eLav. 60.4\u003c/span\u003e вользинъ. "],["torot:20170213:lav:125502","и иде вольга по дерьвьстѣи земли \u003cspan class=\"citation\"\u003eLav. 60.5\u003c/span\u003e съ сн҃мъ своимъ и съ дружиною оуставлѧющи \u003cspan class=\"citation\"\u003eLav. 60.6\u003c/span\u003e оуставы и оуроки. "],["torot:20170213:lav:125503","суть становища еѣ и \u003cspan class=\"citation\"\u003eLav. 60.7\u003c/span\u003e ловища. "],["torot:20170213:lav:125504","и приде въ градъ свои киевъ. съ \u003cspan class=\"citation\"\u003eLav. 60.8\u003c/span\u003e сн҃мъ своимъ с҃тославомъ. "],["torot:20170213:lav:125506","и пребывши лѣто едино. "],["torot:20170213:lav:125507","\u003cspan class=\"citation\"\u003eLav. 60.9\u003c/span\u003e В лѣт. ҂ѕ҃.у҃.н҃е.-. иде вольга новугороду. "],["torot:20170213:lav:125508","\u003cspan class=\"citation\"\u003eLav. 60.10\u003c/span\u003e и оустави по мьстѣ повосты и дани. и по лузѣ \u003cspan class=\"citation\"\u003eLav. 60.11\u003c/span\u003e ѡброки и дани "],["torot:20170213:lav:125512","\u003cspan class=\"citation\"\u003eLav. 60.12\u003c/span\u003e и сани \u003cspan class=\"citation\"\u003eLav. 60.13\u003c/span\u003e ее стоять въ плесковѣ и до сего д҃не. "],["torot:20170213:lav:125513","и по \u003cspan class=\"citation\"\u003eLav. 60.14\u003c/span\u003e днѣпру перевѣсища и по деснѣ. "],["torot:20170213:lav:125514","и есть село ее \u003cspan class=\"citation\"\u003eLav. 60.15\u003c/span\u003e ѡльжичи и доселе. "],["torot:20170213:lav:125515","и изрѧдивши възрати сѧ къ \u003cspan class=\"citation\"\u003eLav. 60.16\u003c/span\u003e с҃ну своему киеву. "],["torot:20170213:lav:125516","и пребываше с нимъ \u003cspan class=\"citation\"\u003eLav. 60.17\u003c/span\u003e въ любъви. "],["torot:20170213:lav:125517","\u003cspan class=\"citation\"\u003eLav. 60.18\u003c/span\u003e В лѣт. ҂ѕ҃.у҃.н҃ѕ."],["torot:20170213:lav:125518","\u003cspan class=\"citation\"\u003eLav. 60.19\u003c/span\u003e В лѣт. ҂ѕ҃.у҃.н҃з."],["torot:20170213:lav:125519","\u003cspan class=\"citation\"\u003eLav. 60.20\u003c/span\u003e В лѣт. ҂ѕ҃.у҃.н҃и·:· "],["torot:20170213:lav:125520","\u003cspan class=\"citation\"\u003eLav. 60.21\u003c/span\u003e В лѣт. ҂ѕ҃.у҃.н҃ѳ·:· "],["torot:20170213:lav:125521","\u003cspan class=\"citation\"\u003eLav. 60.22\u003c/span\u003e В лѣт. ҂ѕ҃.у҃.ѯ҃."],["torot:20170213:lav:125522","\u003cspan class=\"citation\"\u003eLav. 60.23\u003c/span\u003e В лѣт. ҂ѕ҃.у҃.ѯ҃а."],["torot:20170213:lav:125523","\u003cspan class=\"citation\"\u003eLav. 60.24\u003c/span\u003e В лѣт. ҂ѕ҃.у҃.ѯ҃в·:· "],["torot:20170213:lav:125524","\u003cspan class=\"citation\"\u003eLav. 60.25\u003c/span\u003e В лѣт. ҂ѕ҃.у҃.ѯ҃г-·:· Иде ѡльга въ греки. "],["torot:20170213:lav:125525","\u003cspan class=\"citation\"\u003eLav. 60.26\u003c/span\u003e и приде ц҃рюгороду "],["torot:20170213:lav:140988","бѣ тогда ц҃рь имѧнемь цѣмьскии. "],["torot:20170213:lav:125526","\u003cspan class=\"citation\"\u003eLav. 60.27\u003c/span\u003e и приде к нему ѡльга. "],["torot:20170213:lav:125527","и видѣвъ ю \u003cspan class=\"citation\"\u003eLav. 60.28\u003c/span\u003e добру сущю зѣло лицемъ. и смыслену. оудививъсѧ \u003cspan class=\"citation\"\u003eLav. 60.29\u003c/span\u003e ц҃рь разуму ея. бесѣдова к неи и рекъ \u003cspan class=\"citation\"\u003eLav. 60.30\u003c/span\u003e еи. "],["torot:20170213:lav:125531","подобна еси црт҃вти въ град с нами. "],["torot:20170213:lav:125532","ѡна \u003cspan class=\"citation\"\u003eLav. 61.1\u003c/span\u003e же разумѣвши реч ко ц҃рю. "],["torot:20170213:lav:125533","азъ погана есмь. "],["torot:20170213:lav:125534","да \u003cspan class=\"citation\"\u003eLav. 61.2\u003c/span\u003e аще мѧ хощеши крсти. то крст мѧ самъ. "],["torot:20170213:lav:125536","аще \u003cspan class=\"citation\"\u003eLav. 61.3\u003c/span\u003e ли то не кр҃щюсѧ. "],["torot:20170213:lav:125537","и кртси ю црь с пт҃архмъ. "],["torot:20170213:lav:125538","\u003cspan class=\"citation\"\u003eLav. 61.4\u003c/span\u003e просвѣщена же бывши. радовашесѧ д҃шею и \u003cspan class=\"citation\"\u003eLav. 61.5\u003c/span\u003e тѣломъ. "],["torot:20170213:lav:125540","и пооучи ю патреархъ ѡ вѣрѣ. "],["torot:20170213:lav:125541","\u003cspan class=\"citation\"\u003eLav. 61.6\u003c/span\u003e реч еи "],["torot:20170213:lav:140990","блгсна ты в руских. яко возлюби \u003cspan class=\"citation\"\u003eLav. 61.7\u003c/span\u003e свѣтъ. а тьму ѡстави. "],["torot:20170213:lav:125544","блглсвти тѧ хотѧть \u003cspan class=\"citation\"\u003eLav. 61.8\u003c/span\u003e свне рустии. в послѣднии родъ внукъ твоих. "],["torot:20170213:lav:125546","\u003cspan class=\"citation\"\u003eLav. 61.9\u003c/span\u003e и заповѣда еи ѡ црк҃внмь оуставѣ. ѡ млтвѣ и \u003cspan class=\"citation\"\u003eLav. 61.10\u003c/span\u003e ѡ постѣ. ѡ млтсни и ѡ въздержаньи тѣла \u003cspan class=\"citation\"\u003eLav. 61.11\u003c/span\u003e чиста. "],["torot:20170213:lav:125549","ѡна же поклонивши главу стояше. аки \u003cspan class=\"citation\"\u003eLav. 61.12\u003c/span\u003e губа напаяема. внимающи оученья. поклонившисѧ \u003cspan class=\"citation\"\u003eLav. 61.13\u003c/span\u003e пт҃рарху гл҃щи. "]]