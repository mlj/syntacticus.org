[[23133,"\u003cspan class=\"citation\"\u003eJOHN 18.3\u003c/span\u003e ὁ οὖν Ἰούδας λαβὼν τὴν σπεῖραν καὶ ἐκ τῶν ἀρχιερέων καὶ ἐκ τῶν Φαρισαίων ὑπηρέτας ἔρχεται ἐκεῖ μετὰ φανῶν καὶ λαμπάδων καὶ ὅπλων. "],[23134,"\u003cspan class=\"citation\"\u003eJOHN 18.4\u003c/span\u003e Ἰησοῦς οὖν εἰδὼς πάντα τὰ ἐρχόμενα ἐπ’ αὐτὸν ἐξῆλθεν καὶ λέγει αὐτοῖς· "],[23135,"τίνα ζητεῖτε; "],[48751,"\u003cspan class=\"citation\"\u003eJOHN 18.5\u003c/span\u003e ἀπεκρίθησαν αὐτῷ "],[48752,"Ἰησοῦν τὸν Ναζωραῖον. "],[23137,"λέγει αὐτοῖς Ἰησοῦς· "],[23138,"ἐγώ εἰμι. "],[23139,"εἱστήκει δὲ καὶ Ἰούδας ὁ παραδιδοὺς αὐτὸν μετ’ αὐτῶν. "],[23140,"\u003cspan class=\"citation\"\u003eJOHN 18.6\u003c/span\u003e ὡς οὖν εἶπεν αὐτοῖς· ἐγώ εἰμι, ἀπῆλθον εἰς τὰ ὀπίσω καὶ ἔπεσαν χαμαί. "],[23142,"\u003cspan class=\"citation\"\u003eJOHN 18.7\u003c/span\u003e πάλιν οὖν αὐτούς ἐπηρώτησεν· "],[23143,"τίνα ζητεῖτε; "],[23144,"οἱ δὲ εἶπον· "],[23145,"Ἰησοῦν τὸν Ναζωραῖον. "],[23146,"\u003cspan class=\"citation\"\u003eJOHN 18.8\u003c/span\u003e ἀπεκρίθη Ἰησοῦς· "],[23147,"εἶπον ὑμῖν ὅτι ἐγώ εἰμι· "],[23148,"εἰ οὖν ἐμὲ ζητεῖτε, ἄφετε τούτους ὑπάγειν. "],[23149,"\u003cspan class=\"citation\"\u003eJOHN 18.9\u003c/span\u003e ἵνα πληρωθῇ ὁ λόγος ὃν εἶπεν, ὅτι "],[60028,"οὓς δέδωκάς μοι, οὐκ ἀπώλεσα ἐξ αὐτῶν οὐδένα. "],[23150,"\u003cspan class=\"citation\"\u003eJOHN 18.10\u003c/span\u003e Σίμων οὖν Πέτρος ἔχων μάχαιραν εἵλκυσεν αὐτὴν καὶ ἔπαισεν τὸν τοῦ ἀρχιερέως δοῦλον καὶ ἀπέκοψεν αὐτοῦ τὸ ὠτάριον τὸ δεξιόν· "],[23151,"ἦν δὲ ὄνομα τῷ δούλῳ Μάλχος. "],[23152,"\u003cspan class=\"citation\"\u003eJOHN 18.11\u003c/span\u003e εἶπεν οὖν ὁ Ἰησοῦς τῷ Πέτρῳ· "],[23153,"βάλε τὴν μάχαιραν εἰς τὴν θήκην· "],[23154,"τὸ ποτήριον ὃ δέδωκέν μοι ὁ πατήρ, οὐ μὴ πίω αὐτό; "],[23155,"\u003cspan class=\"citation\"\u003eJOHN 18.12\u003c/span\u003e Ἡ οὖν σπεῖρα καὶ ὁ χιλίαρχος καὶ οἱ ὑπηρέται τῶν Ἰουδαίων συνέλαβον τὸν Ἰησοῦν καὶ ἔδησαν αὐτόν, \u003cspan class=\"citation\"\u003eJOHN 18.13\u003c/span\u003e καὶ ἤγαγον πρὸς Ἅνναν πρῶτον· "],[23156,"ἦν γὰρ πενθερὸς τοῦ Καϊάφα, ὃς ἦν ἀρχιερεὺς τοῦ ἐνιαυτοῦ ἐκείνου· "],[23157,"\u003cspan class=\"citation\"\u003eJOHN 18.14\u003c/span\u003e ἦν δὲ Καϊάφας ὁ συμβουλεύσας τοῖς Ἰουδαίοις ὅτι συμφέρει ἕνα ἄνθρωπον ἀποθανεῖν ὑπὲρ τοῦ λαοῦ. "],[23158,"\u003cspan class=\"citation\"\u003eJOHN 18.15\u003c/span\u003e Ἠκολούθει δὲ τῷ Ἰησοῦ Σίμων Πέτρος καὶ ἄλλος μαθητής. "],[48755,"ὁ δὲ μαθητὴς ἐκεῖνος ἦν γνωστὸς τῷ ἀρχιερεῖ, καὶ συνεισῆλθεν τῷ Ἰησοῦ εἰς τὴν αὐλὴν τοῦ ἀρχιερέως, "],[48756,"\u003cspan class=\"citation\"\u003eJOHN 18.16\u003c/span\u003e ὁ δὲ Πέτρος εἱστήκει πρὸς τῇ θύρᾳ ἔξω. "],[23160,"ἐξῆλθεν οὖν ὁ μαθητὴς ὁ ἄλλος ὁ γνωστὸς τοῦ ἀρχιερέως καὶ εἶπεν τῇ θυρωρῷ, καὶ εἰσήγαγεν τὸν Πέτρον. "],[48757,"\u003cspan class=\"citation\"\u003eJOHN 18.17\u003c/span\u003e λέγει οὖν τῷ Πέτρῳ ἡ παιδίσκη ἡ θυρωρός, "],[48758,"μὴ καὶ σὺ ἐκ τῶν μαθητῶν εἶ τοῦ ἀνθρώπου τούτου; "],[23162,"λέγει ἐκεῖνος· "],[23163,"οὐκ εἰμί. "],[23164,"\u003cspan class=\"citation\"\u003eJOHN 18.18\u003c/span\u003e εἱστήκεισαν δὲ οἱ δοῦλοι καὶ οἱ ὑπηρέται ἀνθρακιὰν πεποιηκότες, ὅτι ψῦχος ἦν, καὶ ἐθερμαίνοντο· "],[23165,"ἦν δὲ καὶ ὁ Πέτρος μετ’ αὐτῶν ἑστὼς καὶ θερμαινόμενος. "],[23166,"\u003cspan class=\"citation\"\u003eJOHN 18.19\u003c/span\u003e Ὁ οὖν ἀρχιερεὺς ἠρώτησεν τὸν Ἰησοῦν περὶ τῶν μαθητῶν αὐτοῦ καὶ περὶ τῆς διδαχῆς αὐτοῦ. "],[23167,"\u003cspan class=\"citation\"\u003eJOHN 18.20\u003c/span\u003e ἀπεκρίθη αὐτῷ Ἰησοῦς· "],[23168,"ἐγὼ παρρησίᾳ λελάληκα τῷ κόσμῳ· "],[23169,"ἐγὼ πάντοτε ἐδίδαξα ἐν συναγωγῇ καὶ ἐν τῷ ἱερῷ, ὅπου πάντες οἱ Ἰουδαῖοι συνέρχονται, καὶ ἐν κρυπτῷ ἐλάλησα οὐδέν. "],[23170,"\u003cspan class=\"citation\"\u003eJOHN 18.21\u003c/span\u003e τί με ἐρωτᾷς; "],[23171,"ἐρώτησον τοὺς ἀκηκοότας τί ἐλάλησα αὐτοῖς· "],[23172,"ἴδε οὗτοι οἴδασιν ἃ εἶπον ἐγώ. "],[23173,"\u003cspan class=\"citation\"\u003eJOHN 18.22\u003c/span\u003e ταῦτα δὲ αὐτοῦ εἰπόντος εἷς παρεστηκὼς τῶν ὑπηρετῶν ἔδωκεν ῥάπισμα τῷ Ἰησοῦ εἰπών· "],[23174,"οὕτως ἀποκρίνῃ τῷ ἀρχιερεῖ; "],[23175,"\u003cspan class=\"citation\"\u003eJOHN 18.23\u003c/span\u003e ἀπεκρίθη αὐτῷ Ἰησοῦς· "],[23176,"εἰ κακῶς ἐλάλησα, μαρτύρησον περὶ τοῦ κακοῦ· "],[23177,"εἰ δὲ καλῶς, τί με δέρεις; "],[23178,"\u003cspan class=\"citation\"\u003eJOHN 18.24\u003c/span\u003e ἀπέστειλεν οὖν αὐτὸν ὁ Ἅννας δεδεμένον πρὸς Καϊάφαν τὸν ἀρχιερέα. "],[23179,"\u003cspan class=\"citation\"\u003eJOHN 18.25\u003c/span\u003e Ἦν δὲ Σίμων Πέτρος ἑστὼς καὶ θερμαινόμενος. "],[23180,"εἶπον οὖν αὐτῷ· "],[23181,"μὴ καὶ σὺ ἐκ τῶν μαθητῶν αὐτοῦ εἶ; "],[23182,"ἠρνήσατο ἐκεῖνος καὶ εἶπεν· "],[23183,"οὐκ εἰμί. "],[23184,"\u003cspan class=\"citation\"\u003eJOHN 18.26\u003c/span\u003e λέγει εἷς ἐκ τῶν δούλων τοῦ ἀρχιερέως, συγγενὴς ὢν οὗ ἀπέκοψεν Πέτρος τὸ ὠτίον· "],[23185,"οὐκ ἐγώ σε εἶδον ἐν τῷ κήπῳ μετ’ αὐτοῦ; "],[23186,"\u003cspan class=\"citation\"\u003eJOHN 18.27\u003c/span\u003e πάλιν οὖν ἠρνήσατο Πέτρος· "],[23187,"καὶ εὐθέως ἀλέκτωρ ἐφώνησεν. "],[23188,"\u003cspan class=\"citation\"\u003eJOHN 18.28\u003c/span\u003e Ἄγουσιν οὖν τὸν Ἰησοῦν ἀπὸ τοῦ Καϊάφα εἰς τὸ πραιτώριον· "],[23189,"ἦν δὲ πρωΐ· "],[23190,"καὶ αὐτοὶ οὐκ εἰσῆλθον εἰς τὸ πραιτώριον, ἵνα μὴ μιανθῶσιν ἀλλὰ φάγωσιν τὸ πάσχα. "],[23191,"\u003cspan class=\"citation\"\u003eJOHN 18.29\u003c/span\u003e ἐξῆλθεν οὖν ὁ Πειλᾶτος ἔξω πρὸς αὐτοὺς καὶ φησίν· "],[23192,"τίνα κατηγορίαν φέρετε τοῦ ἀνθρώπου τούτου; "],[23193,"\u003cspan class=\"citation\"\u003eJOHN 18.30\u003c/span\u003e ἀπεκρίθησαν καὶ εἶπαν αὐτῷ· "],[23194,"εἰ μὴ ἦν οὗτος κακὸν ποιῶν, οὐκ ἄν σοι παρεδώκαμεν αὐτόν. "],[23195,"\u003cspan class=\"citation\"\u003eJOHN 18.31\u003c/span\u003e εἶπεν οὖν αὐτοῖς ὁ Πειλᾶτος· "],[23196,"λάβετε αὐτὸν ὑμεῖς καὶ κατὰ τὸν νόμον ὑμῶν κρίνατε. "],[23197,"εἶπον οὖν αὐτῷ οἱ Ἰουδαῖοι· "],[23198,"ἡμῖν οὐκ ἔξεστιν ἀποκτεῖναι οὐδένα. "],[23199,"\u003cspan class=\"citation\"\u003eJOHN 18.32\u003c/span\u003e ἵνα ὁ λόγος τοῦ Ἰησοῦ πληρωθῇ, ὃν εἶπεν σημαίνων ποίῳ θανάτῳ ἤμελλεν ἀποθνῄσκειν. "],[23200,"\u003cspan class=\"citation\"\u003eJOHN 18.33\u003c/span\u003e Εἰσῆλθεν οὖν εἰς τὸ πραιτώριον πάλιν ὁ Πειλᾶτος καὶ ἐφώνησεν τὸν Ἰησοῦν καὶ εἶπεν αὐτῷ· "],[23201,"σὺ εἶ ὁ βασιλεὺς τῶν Ἰουδαίων; "],[23202,"\u003cspan class=\"citation\"\u003eJOHN 18.34\u003c/span\u003e ἀπεκρίθη Ἰησοῦς· "],[23203,"ἀφ’ ἑαυτοῦ σὺ τοῦτο λέγεις, ἢ ἄλλοι σοι εἶπόν περὶ ἐμοῦ; "],[23204,"\u003cspan class=\"citation\"\u003eJOHN 18.35\u003c/span\u003e ἀπεκρίθη ὁ Πειλᾶτος· "],[23205,"μήτι ἐγὼ Ἰουδαῖός εἰμι; "],[23206,"τὸ ἔθνος τὸ σὸν καὶ οἱ ἀρχιερεῖς παρέδωκάν σε ἐμοί· "]]