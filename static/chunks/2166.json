[["torot:20170213:drac:200131","скаȥанїе ѡ дракоулѣ воеводѣ. "],["torot:20170213:drac:200132","Быс в моунтьꙗнскои ȥемли греческыѧ вѣры хрстїанинъ воевода именем дракоула влашеским ꙗȥыком, а нашим дїаволъ. "],["torot:20170213:drac:200133","толико ȥломдръ ꙗкож по имни его тако и житїе его. "],["torot:20170213:drac:200134","Прїидоша к немѹ нѣкогда ѿ тѹрьскаг поклисарїе. "],["torot:20170213:drac:200135","и егда внидоша к немѹ и поклониша с по своемѹ ѡбычаю, а капъ своих ȥ главъ не снѧша. "],["torot:20170213:drac:200136","ѡн же вопроси их, "],["torot:20170213:drac:200471","что рад тако ѹчинисте "],["torot:20170213:drac:200472","ко гдрю великѹ прїидосте, "],["torot:20170213:drac:200473","и таковѹ срамотѹ ми ѹчинисте. "],["torot:20170213:drac:200137","ѡни ж ѿвѣщаша, "],["torot:20170213:drac:200474","таковъ, ѡбычаи нашь гдрь и ȥемлѧ наша имѣет. "],["torot:20170213:drac:200138","ѡн же гла имъ. "],["torot:20170213:drac:200139","и аȥъ хощѹ вашег ȥакона потвердити, да крѣпко стоите. "],["torot:20170213:drac:200140","и повелѣ имъ гвоȥдїемъ малым желѣȥным ко главам прибити капы. "],["torot:20170213:drac:200141","и ѿпѹсти ихъ, рекъ имъ. "],["torot:20170213:drac:200142","шедше скажите гдрю вашемꙋ, "],["torot:20170213:drac:200476","ѡнъ навыкъ ѿ вас, тѹ, срамотѹ терпѣти. "],["torot:20170213:drac:200143","мы ж не навыкохом. "],["torot:20170213:drac:200144","да не посылает своег ѡбычаѧ ко иным гдремъ, кои не хотѧт его имѣти, но ѹ себе его да держит. "],["torot:20170213:drac:200145","Црь же велми раȥсердити себе ѡ том "],["torot:20170213:drac:200477","и поиде воинством на нег и прїиде на нег со многими силами. "],["torot:20170213:drac:200146","ѡн же собравъ елико имѣаше ѹ себе воиска и ѹдари на тѹрковъ нощїю, "],["torot:20170213:drac:200478","и множство иȥби их, "],["torot:20170213:drac:200479","и не воȥмож противѹ великог воиска малыми людми, "],["torot:20170213:drac:200480","и въȥрати сѧ. "],["torot:20170213:drac:200147","и кои с нимъ ȥ бою тог прїидоша. и начат ихъ сам смотрити, "],["torot:20170213:drac:200481","кои раненъ спреди, томѹ чсть велїю поваше, и витѧȥем его ѹчинѧше. "],["torot:20170213:drac:200149","коих же сȥади, тог на колъ повелѣ всажати проходом. глѧ "],["torot:20170213:drac:200482","ты еси не мѹж но жена. "],["torot:20170213:drac:200151","а тогда коли поиде на тѹркы. тако гла всемѹ воискѹ своемѹ. "],["torot:20170213:drac:200153","кто хощет смрть помышлѧти. тои не ходи со мною "],["torot:20170213:drac:200483","ѡстани ȥде. "],["torot:20170213:drac:200155","црь ж слышавъ то, поиде прочь с великою срамотою. "],["torot:20170213:drac:200156","беȥчислено иȥгѹби воиска "],["torot:20170213:drac:200489","не смѣ на нег поити. "],["torot:20170213:drac:200157","Црь же поклисарѧ посла к немѹ да емѹ дас дань. "],["torot:20170213:drac:200158","дракѹла же велми почсти поклисарѧ ѡног. "],["torot:20170213:drac:200159","и покаȥа емѹ все свое имѣнїе. "],["torot:20170213:drac:200160","и реч емѹ. "],["torot:20170213:drac:200161","аȥъ не токмо хощѹ дань давати црю. но со всѣмъ своимъ воинством и со всею каȥною хощѹ к немѹ ити на слѹжбѹ. да како ми повелитъ тако емѹ слѹжѹ. "],["torot:20170213:drac:200164","и ты, воȥвѣсти црю какъ поидѹ к немѹ, да не велить црь по своеи ȥемли никоего ȥла ѹчинити мнѣ, и моимъ людем. "],["torot:20170213:drac:200165","а ꙗȥъ скоро хощѹ по тебѣ ко црю ити. "],["torot:20170213:drac:200166","и дань принесѹ и самъ к немꙋ прїидѹ. "],["torot:20170213:drac:200167","црь же ѹслышав то ѿ посла своего что дракѹла хощет прїити к немѹ на слѹжбѹ. и посла ег почсти и ѡдари много. и велми рад быс. "],["torot:20170213:drac:200170","бѣ бо тогда ратѹѧ сѧ со восточными. "],["torot:20170213:drac:200171","и посла скоро по всѣм градом и по ȥемли. да когда дракѹла поидет, никоего ж ȥла никто, дабы, дракѹлѣ не ѹчинилъ. но еще и чсть емѹ воȥдавали. "],["torot:20170213:drac:200174","дракѹла же поиде събрав сѧ съ всѣм воиньством и приставове црстїи с нимъ. "],["torot:20170213:drac:200175","и велїю честь емѹ воȥдавахѹ. "],["torot:20170213:drac:200176","ѡн же преиде по ȥемли его ꙗко ,е҃. дни. "],["torot:20170213:drac:200177","и внеȥапѹ вернѹ сѧ и начат плѣнити градове и села. "],["torot:20170213:drac:200178","и множство много поплѣни и иȥсѣче. "],["torot:20170213:drac:200179","ѡвых на колїе сажахѹ тѹрков. а иных на полы пресѣкаꙗ и жжигаꙗ. и до ссѹщих младнець. "],["torot:20170213:drac:200182","ничтож ѡстави "],["torot:20170213:drac:200493","всю ȥемлю тѹ пѹстѹ ѹчини. "],["torot:20170213:drac:200183","прочих же иже сѹт хрстїѧне на свою ȥемлю прегна и насели. "],["torot:20170213:drac:200184","и множство много користи вȥем воȥврати с. "],["torot:20170213:drac:200185","приставовъ тѣх почтив ѿпѹсти. рек, "],["torot:20170213:drac:200494","шедше повѣсте црю вашемѹ ꙗкож видѣсте. "],["torot:20170213:drac:200186","сколко могох толико есмь емѹ послꙋжил. "],["torot:20170213:drac:200187","и бѹдет емѹ ѹгодна моѧ слѹжба. и аȥъ еще хощѹ емѹ тако слѹжити, какова ми есть сила. "],["torot:20170213:drac:200189","црь же ничтож емꙋ не може ѹчинити. "],["torot:20170213:drac:200190","но срамом побѣженъ быс. "],["torot:20170213:drac:200191","И толико ненавидѧ во своеи ȥемли ȥла. ꙗко хто ѹчинит кое ȥло. татбѹ или раȥбои. или кѹю лжѹ или неправдѹ. тои никако не бѹдет живъ. аще л велики болѧринъ. ил сщенник. ил инок. или просты. "],["torot:20170213:drac:200200","аще и велико бгатьство имѣл бы кто. не может искѹпити с ѿ смрти. "],["torot:20170213:drac:200202","и толико гроȥенъ быс. "],["torot:20170213:drac:200203","источникъ его и кладѧȥ на едином мѣстѣ. "],["torot:20170213:drac:200204","и к томѹ кладѧȥѹ и источникѹ пришли пѹтїе мноȥи ѿ многых странъ. "],["torot:20170213:drac:200205","и прихождахѹ люде мноȥи и пїѧхѹ ѿ кладѧȥѧ и источника водѹ "],["torot:20170213:drac:200506","стѹдена бо бѣ и сладка. "],["torot:20170213:drac:200206","ѡн же ѹ того кладѧȥѧ на пѹстом мѣстѣ постави чарѹ велїю и дивнѹ ȥлатѹ. "],["torot:20170213:drac:200207","И хто хотѧще водѹ пити, да тою чарою пїетъ на том мѣстѣ да поставит. "],["torot:20170213:drac:200208","и елико ѡно времѧ пребыс. никтож смѣаше тѹ чарѹ вȥѧти "],["torot:20170213:drac:200497","единоюж пѹсти по всеи ȥемли свое велѣнїе, да кто старъ ил немощенъ, ил чимъ вреденъ ил нищъ. вси да прїидѹт к немѹ. "],["torot:20170213:drac:200211","и собраша с бесчисленое множство нищих и странных к немѹ чающе ѿ него великїа млсти. "],["torot:20170213:drac:200212","ѡн же повелѣ собрати всѣх во единѹ храминꙋ, великѹ на то ѹстроенѹ. "],["torot:20170213:drac:200213","и повелѣ дати имъ ꙗсти и пити доволно. "],["torot:20170213:drac:200214","ѡни ж ꙗдше и воȥвеселиша с. "],["torot:20170213:drac:200215","ѡн же сам прииде к нимъ и гла имъ "],["torot:20170213:drac:200498","что еще требѹете. "],["torot:20170213:drac:200216","ѡни ж вси ѿвѣщаша "],["torot:20170213:drac:200499","вѣдает гдрю бгъ и твое величество, "],["torot:20170213:drac:200507","как тѧ бъ враȥѹмит. "],["torot:20170213:drac:200217","ѡн же гла к ним "],["torot:20170213:drac:200502","хощете ли да сотворю вас беспечалны на сем свѣтѣ, и ничим же нѹжни бѹдете. "],["torot:20170213:drac:200218","ѡни ж чающе ѿ него велико нѣчто. и глаша "],["torot:20170213:drac:200503","вси хощемъ гдрю. "],["torot:20170213:drac:200220","ѡн же повелѣ ȥаперети храм, и ȥажещи ѡгнем, "],["torot:20170213:drac:200504","и вси тѹ иȥгорѣша. "],["torot:20170213:drac:200221","и глаше к болѧром своимъ, "],["torot:20170213:drac:200505","да вѣсте что ѹчиних тако. "],["torot:20170213:drac:200222","первое да не стѹжают людем. "],["torot:20170213:drac:200223","и никтож да не бѹдеть нищь в моеи ȥемли, но вси богтїи. "],["torot:20170213:drac:200224","второе свободих ихъ да не стражѹт никтож ѿ них на семъ свѣтѣ ѿ нищеты ил ѿ недѹга. "],["torot:20170213:drac:200225","единою ж прїидоша к немѹ ѿ ѹгорскыѧ ȥемли два латинска мниха млстыни ради. "],["torot:20170213:drac:200226","ѡн же повелѣ ихъ раȥвести раȥно. "],["torot:20170213:drac:200227","и приȥва к себѣ единого ѿ них и покаȥа емѹ окрѹг двора множство бесчисленое людеи на колѣхъ и на колесѣх, "],["torot:20170213:drac:200508","и вопроси его "],["torot:20170213:drac:200509","добро ли тако сътворих "],["torot:20170213:drac:200510","и како ти сѹт иже на колїи. "],["torot:20170213:drac:200228","ѡн же гла "],["torot:20170213:drac:200511","ни гдрю ȥло чиниша, "],["torot:20170213:drac:200513","беȥ млсти каȥниши. "],["torot:20170213:drac:200229","подбает гдрю млстивѹ быти. "],["torot:20170213:drac:200230","а ти же на кольи мчнци сѹт. "],["torot:20170213:drac:200231","приȥвав же и дрѹгаго и вопроси его також. "],["torot:20170213:drac:200232","ѡн же ѿвѣща. "],["torot:20170213:drac:200233","ты гдрь ѿ ба поставленъ еси лихо творѧщих каȥнити. а добро творѧщих жаловати. "]]