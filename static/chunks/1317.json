[["proiel:20180408:gothic-nt:45486","\u003cspan class=\"citation\"\u003eLUKE 8.42\u003c/span\u003e unte dauhtar ainoho was imma swe wintriwe twalibe, jah so swalt. "],["proiel:20180408:gothic-nt:45487","miþþanei þan iddja is, manageins þraihun ina. "],["proiel:20180408:gothic-nt:45488","\u003cspan class=\"citation\"\u003eLUKE 8.43\u003c/span\u003e jah qino wisandei in runa bloþis jera twalif, soei in lekjans fraqam allamma aigina seinamma, jah ni mahta was fram ainomehun galeikinon, \u003cspan class=\"citation\"\u003eLUKE 8.44\u003c/span\u003e atgaggandei du aftaro attaitok skauta wastjos is, jah suns gastoþ sa runs bloþis izos. "],["proiel:20180408:gothic-nt:45489","\u003cspan class=\"citation\"\u003eLUKE 8.45\u003c/span\u003e jah qaþ Iesus: "],["proiel:20180408:gothic-nt:45490","ƕas sa tekands mis? "],["proiel:20180408:gothic-nt:45491","laugnjandam þan allaim qaþ Paitrus jah þai miþ imma: "],["proiel:20180408:gothic-nt:45492","talzjand, manageins biƕairband þuk jah þreihand, jah qiþis: "],["proiel:20180408:gothic-nt:45493","ƕas sa tekands mis? "],["proiel:20180408:gothic-nt:45494","\u003cspan class=\"citation\"\u003eLUKE 8.46\u003c/span\u003e þaruh is qaþ: "],["proiel:20180408:gothic-nt:45495","taitok mis sums; "],["proiel:20180408:gothic-nt:45496","ik auk ufkunþa maht usgaggandein af mis. "],["proiel:20180408:gothic-nt:45497","\u003cspan class=\"citation\"\u003eLUKE 8.47\u003c/span\u003e gasaiƕandei þan so qino þatei ni galaugnida, reirandei qam jah atdriusandei du imma, in þizei attaitok imma, gataih imma in andwairþja allaizos manageins jah ƕaiwa gahailnoda suns. "],["proiel:20180408:gothic-nt:45498","\u003cspan class=\"citation\"\u003eLUKE 8.48\u003c/span\u003e iþ Iesus qaþ du izai: "],["proiel:20180408:gothic-nt:45499","þrafstei þuk, dauhtar: "],["proiel:20180408:gothic-nt:45500","galaubeins þeina ganasida þuk; "],["proiel:20180408:gothic-nt:45501","gagg in gawairþja. "],["proiel:20180408:gothic-nt:52406","\u003cspan class=\"citation\"\u003eLUKE 8.49\u003c/span\u003e nauhþan imma rodjandin gaggiþ sums manne fram þis fauramaþleis swnagogais, qiþands du imma þatei "],["proiel:20180408:gothic-nt:52407","gadauþnoda dauhtar þeina; "],["proiel:20180408:gothic-nt:45503","ni draibei þana laisari. "],["proiel:20180408:gothic-nt:45504","\u003cspan class=\"citation\"\u003eLUKE 8.50\u003c/span\u003e iþ is gahausjands andhof imma qiþands: "],["proiel:20180408:gothic-nt:45505","ni faurhtei; "],["proiel:20180408:gothic-nt:45506","þatainei galaubei, jah ganasjada. "],["proiel:20180408:gothic-nt:45507","\u003cspan class=\"citation\"\u003eLUKE 8.51\u003c/span\u003e qimands þan in garda ni fralailot ainohun inngaggan, alja Paitru jah Iakobu jah Iohannen jah þana attan þizos maujos jah aiþein. "],["proiel:20180408:gothic-nt:45508","\u003cspan class=\"citation\"\u003eLUKE 8.52\u003c/span\u003e gaigrotun þan allai jah faiflokun þo. "],["proiel:20180408:gothic-nt:45509","þaruh qaþ: "],["proiel:20180408:gothic-nt:45510","ni gretiþ, unte ni gaswalt, ak slepiþ. "],["proiel:20180408:gothic-nt:45511","\u003cspan class=\"citation\"\u003eLUKE 8.53\u003c/span\u003e jah bihlohun ina gasaiƕandans þatei gaswalt. "],["proiel:20180408:gothic-nt:45512","\u003cspan class=\"citation\"\u003eLUKE 8.54\u003c/span\u003e þanuh is usdreibands allans ut jah fairgreipands handu izos wopida qiþands: "],["proiel:20180408:gothic-nt:45513","mawi, urreis! "],["proiel:20180408:gothic-nt:45514","\u003cspan class=\"citation\"\u003eLUKE 8.55\u003c/span\u003e jah gawandida ahman izos, jah ustoþ suns. "],["proiel:20180408:gothic-nt:45515","jah anabaud izai giban mat. "],["proiel:20180408:gothic-nt:45516","\u003cspan class=\"citation\"\u003eLUKE 8.56\u003c/span\u003e jah usgeisnodedun fadrein izos; "],["proiel:20180408:gothic-nt:45517","iþ is faurbaud im ei mann ni qiþeina þata waurþano."],["proiel:20180408:gothic-nt:45518","\u003cspan class=\"citation\"\u003eLUKE 9.1\u003c/span\u003e Gahaitands þan þans twalif apaustauluns atgaf im maht jah waldufni ufar allaim unhulþom jah sauhtins gahailjan. "],["proiel:20180408:gothic-nt:45519","\u003cspan class=\"citation\"\u003eLUKE 9.2\u003c/span\u003e jah insandida ins merjan þiudangardja gudis jah gahailjan allans þans unhailans. "],["proiel:20180408:gothic-nt:45520","\u003cspan class=\"citation\"\u003eLUKE 9.3\u003c/span\u003e jah qaþ du im: "],["proiel:20180408:gothic-nt:45521","ni waiht nimaiþ in wig; nih waluns nih matibalg nih hlaib nih skattans, "],["proiel:20180408:gothic-nt:57032","nih þan tweihnos paidos haban. "],["proiel:20180408:gothic-nt:45523","\u003cspan class=\"citation\"\u003eLUKE 9.4\u003c/span\u003e jah in þanei gard gaggaiþ, þar saljiþ jah þaþroh usgaggaiþ. "],["proiel:20180408:gothic-nt:45524","\u003cspan class=\"citation\"\u003eLUKE 9.5\u003c/span\u003e jah swa managai swe ni andnimaina izwis, usgaggandans us þizai baurg jainai jah mulda af fotum izwaraim afhrisjaiþ du weitwodiþai ana ins. "],["proiel:20180408:gothic-nt:45525","\u003cspan class=\"citation\"\u003eLUKE 9.6\u003c/span\u003e usgaggandans þan þairhiddjedun and haimos wailamerjandans jah leikinondans and all. "],["proiel:20180408:gothic-nt:45526","\u003cspan class=\"citation\"\u003eLUKE 9.7\u003c/span\u003e gahausida þan Herodis sa taitrarkes þo waurþanona fram imma alla jah þahta, unte qeþun sumai þatei Iohannes urrais us dauþaim. \u003cspan class=\"citation\"\u003eLUKE 9.8\u003c/span\u003e sumai þan qeþun þatei Helias ataugida sik; sumai-uþ-þan þatei praufetus sums þize airizane usstoþ. "],["proiel:20180408:gothic-nt:45529","\u003cspan class=\"citation\"\u003eLUKE 9.9\u003c/span\u003e jah qaþ Herodes: "],["proiel:20180408:gothic-nt:45530","Iohannau ik haubiþ afmaimait, iþ ƕas ist sa, bi þanei ik hausja swaleik? "],["proiel:20180408:gothic-nt:45531","jah sokida ina gasaiƕan. "],["proiel:20180408:gothic-nt:45532","\u003cspan class=\"citation\"\u003eLUKE 9.10\u003c/span\u003e jah gawandjandans sik apaustauleis usspillodedun imma, swa filu swe gatawidedun. "],["proiel:20180408:gothic-nt:45533","jah andnimands ins afiddja sundro ana staþ auþjana baurgs namnidaizos Baidsaiïdan. "],["proiel:20180408:gothic-nt:45534","\u003cspan class=\"citation\"\u003eLUKE 9.11\u003c/span\u003e iþ þos manageins finþandeins laistidedun afar imma, jah andnimands ins rodida du im þo bi þiudangardja gudis jah þans þarbans leikinassaus gahailida. "],["proiel:20180408:gothic-nt:45535","\u003cspan class=\"citation\"\u003eLUKE 9.12\u003c/span\u003e þanuh dags juþan dugann hneiwan. "],["proiel:20180408:gothic-nt:45536","atgaggandans þan du imma þai twalif qeþun du imma: "],["proiel:20180408:gothic-nt:45537","fralet þo managein, ei galeiþandans in þos bisunjane haimos jah weihsa saljaina jah bugjaina sis matins, unte her in auþjamma stada sium. "],["proiel:20180408:gothic-nt:45538","\u003cspan class=\"citation\"\u003eLUKE 9.13\u003c/span\u003e þanuh qaþ du im: "],["proiel:20180408:gothic-nt:45539","gibiþ im jus matjan. "],["proiel:20180408:gothic-nt:45540","iþ eis qeþun du imma: "],["proiel:20180408:gothic-nt:45541","nist hindar uns maizo fimf hlaibam, jah fiskos twai, niba þau þatei weis gaggandans bugjaima allai þizai manaseidai matins. "],["proiel:20180408:gothic-nt:45542","\u003cspan class=\"citation\"\u003eLUKE 9.14\u003c/span\u003e wesun auk swe fimf þusundjos waire. "],["proiel:20180408:gothic-nt:45543","qaþ þan du siponjam seinaim: "],["proiel:20180408:gothic-nt:45544","gawaurkeiþ im anakumbjan kubituns, ana ƕarjanoh fimf tiguns. "]]