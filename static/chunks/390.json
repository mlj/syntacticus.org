[[44350,"ƕazuh sa galaubjands du imma ni gaaiwiskoda. "],[44351,"\u003cspan class=\"citation\"\u003eROM 10.12\u003c/span\u003e ni auk ist gaskaideins Iudaiaus jah Krekis; "],[44352,"sa sama auk frauja allaize, gabigs in allans þans bidjandans sik. "],[44353,"\u003cspan class=\"citation\"\u003eROM 10.13\u003c/span\u003e ƕazuh auk saei anahaitiþ bidai namo fraujins, ganisiþ. "],[44354,"\u003cspan class=\"citation\"\u003eROM 10.14\u003c/span\u003e ƕaiwa nu bidjand du þammei ni galaubidedun? "],[44355,"aiþþau ƕaiwa galaubjand þammei ni hausidedun? "],[44356,"iþ ƕaiwa hausjand inu merjandan? "],[44357,"\u003cspan class=\"citation\"\u003eROM 10.15\u003c/span\u003e iþ ƕaiwa merjand, niba insandjanda? "],[44358,"swaswe gameliþ ist: "],[44359,"ƕaiwa skaunjai fotjus þize spillondane gawairþi, þize spillondane þiuþ. "],[44360,"\u003cspan class=\"citation\"\u003eROM 10.16\u003c/span\u003e akei ni allai ufhausidedun aiwaggeljon: "],[44361,"Esaïas auk qiþiþ: "],[44362,"frauja, ƕas galaubida hauseinai unsarai? "],[44363,"\u003cspan class=\"citation\"\u003eROM 10.17\u003c/span\u003e þannu galaubeins us gahauseinai, iþ gahauseins þairh waurd Xristaus. "],[44364,"\u003cspan class=\"citation\"\u003eROM 10.18\u003c/span\u003e akei qiþa: "],[44365,"ibai ni hausidedun? "],[44366,"raihtis: "],[44367,"and alla airþa galaiþ drunjus ize jah and andins midjungardis waurda ize. "],[44368,"\u003cspan class=\"citation\"\u003eROM 10.19\u003c/span\u003e akei qiþa: "],[44369,"ibai Israel ni fanþ? "],[44370,"frumist Moses qiþiþ: "],[52273,"ik in aljana izwis brigga in unþiudom, "],[52274,"in þiudai unfraþjandein in þwairhein izwis brigga. "],[44372,"\u003cspan class=\"citation\"\u003eROM 10.20\u003c/span\u003e iþ Esaïas anananþeiþ jah qiþiþ: "],[52275,"bigitans warþ þaim mik ni gasokjandam, "],[52276,"swikunþs warþ þaim mik ni gafraihnandam. "],[44374,"\u003cspan class=\"citation\"\u003eROM 10.21\u003c/span\u003e iþ du Israela qiþiþ: "],[44375,"allana dag usbraidida þos handuns meinos du managein ungalaubjandein jah andstandandein."],[44376,"\u003cspan class=\"citation\"\u003eROM 11.1\u003c/span\u003e Qiþa nu: "],[44377,"ibai afskauf guþ arbja seinamma? "],[44378,"nissijai! "],[44379,"jah auk ik Israeleites im... "],[44380,"...\u003cspan class=\"citation\"\u003eROM 11.11\u003c/span\u003e ei gadruseina? "],[44381,"nissijai! "],[44382,"ak þizai ize missadedai ganists þiudom du in aljana briggan ins. "],[44383,"\u003cspan class=\"citation\"\u003eROM 11.12\u003c/span\u003e iþ jabai missadeds ize gabei fairƕau jah wanains ize gabei þiudom, ƕan mais fullo ize? "],[44384,"\u003cspan class=\"citation\"\u003eROM 11.13\u003c/span\u003e izwis auk qiþa þiudom: "],[44385,"swa lagga swe ik im þiudo apaustaulus, andbahti mein mikilja, \u003cspan class=\"citation\"\u003eROM 11.14\u003c/span\u003e ei ƕaiwa in aljana briggau leik mein jah ganasjau sumans us im. "],[44386,"\u003cspan class=\"citation\"\u003eROM 11.15\u003c/span\u003e jabai auk uswaurpa ize gabei fairƕaus, ƕa so andanumts, nibai libains us dauþaim? "],[44387,"\u003cspan class=\"citation\"\u003eROM 11.16\u003c/span\u003e þandei ufarskafts weiha, jah daigs, jah jabai waurts weiha, jah astos. "],[44388,"\u003cspan class=\"citation\"\u003eROM 11.17\u003c/span\u003e iþ jabai sumai þize aste usbruknodedun, iþ þu wilþeis alewabagms wisands intrusgiþs warst in ins jah gamains þizai waurhtai jah smairþra alewabagmis warst, \u003cspan class=\"citation\"\u003eROM 11.18\u003c/span\u003e ni ƕop ana þans astans; "],[44389,"iþ jabai ƕopis, ni þu þo waurt bairis, ak so waurts þuk. "],[44390,"\u003cspan class=\"citation\"\u003eROM 11.19\u003c/span\u003e qiþais nu: "],[44391,"usbruknodedun astos, ei ik intrusgjaidau. "],[44392,"\u003cspan class=\"citation\"\u003eROM 11.20\u003c/span\u003e waila! "],[44393,"ungalaubeinai usbruknodedun, iþ þu galaubeinai gastost; "],[44394,"ni hugei hauhaba, ak ogs. "],[44395,"\u003cspan class=\"citation\"\u003eROM 11.21\u003c/span\u003e þandei guþ þans us gabaurþai astans ni freidida, ibai aufto ni þuk freidjai. "],[44396,"\u003cspan class=\"citation\"\u003eROM 11.22\u003c/span\u003e sai nu selein jah ƕassein gudis; "],[44397,"aþþan ana þaim þaiei gadrusun, ƕassein, iþ ana þus selein, jabai þairhwisis in selein; "],[44398,"aiþþau jah þu usmaitaza, "],[63931," \u003cspan class=\"citation\"\u003eROM 11.23\u003c/span\u003e jah jainai, niba gatulgjand sik in ungalaubeinai, intrusgjanda; "],[44399,"mahteigs auk ist guþ aftra intrusgjan ins. "],[44400,"\u003cspan class=\"citation\"\u003eROM 11.24\u003c/span\u003e jabai auk þu us wistai usmaitans þis wilþeins alewabagmis jah aljakuns wisands, intrusgans warst in godana alewabagm, ƕan filu mais þai bi wistai intrusgjanda in swesana alewabagm? "],[44401,"\u003cspan class=\"citation\"\u003eROM 11.25\u003c/span\u003e ni auk wiljau izwis unweisans, broþrjus, þizos runos, ei ni sijaiþ in izwis silbam frodai, unte daubei bi sumata Israela warþ, und þatei fullo þiudo inngaleiþai. "],[44402,"\u003cspan class=\"citation\"\u003eROM 11.26\u003c/span\u003e jah swa allai Israel ganisand, "],[63932,"swaswe gameliþ ist: "],[44403,"urrinniþ us Sion sa lausjands du afwandjan afgudein af Iakoba. "],[44404,"\u003cspan class=\"citation\"\u003eROM 11.27\u003c/span\u003e jah so im fram mis triggwa, þan afnima frawaurhtins ize. "],[44405,"\u003cspan class=\"citation\"\u003eROM 11.28\u003c/span\u003e aþþan bi aiwaggeljon fijandans in izwara, iþ bi gawaleinai liubai ana attans. "],[44406,"\u003cspan class=\"citation\"\u003eROM 11.29\u003c/span\u003e inu idreiga sind auk gibos jah laþons gudis. "],[44407,"\u003cspan class=\"citation\"\u003eROM 11.30\u003c/span\u003e swaswe raihtis jus suman ni galaubideduþ guda, iþ nu gaarmaidai waurþuþ þizai ize ungalaubeinai, \u003cspan class=\"citation\"\u003eROM 11.31\u003c/span\u003e swa jah þai nu ni galaubidedun izwarai armaion, ei jah eis gaarmaindau. "]]