[["torot:20180919:usp-sbor:192658","блаженыи же бѣ въскраи ѥго сѣдѧ. и долȣ нича. "],["torot:20180919:usp-sbor:192660","и ꙗко малы въсклонивъ сѧ рече къ томѹ "],["torot:20180919:usp-sbor:192705","то бѹдеть ли сице на ономь свѣтѣ. "],["torot:20180919:usp-sbor:192661","тоже тѹ абиѥ онъ съ словъмь блаженаго. ѹмили сѧ и малы просльзи си. "],["torot:20180919:usp-sbor:192663","повелѣ тѣмъ прѣстати. "],["torot:20180919:usp-sbor:192664","и ѿтолѣ аще коли приставѧше тыꙗ играти. ти слышааше блаженаго пришьдъша. то повелѣвааше тѣмъ прѣстати. ѿ таковыꙗ игры ⁘ "],["torot:20180919:usp-sbor:192668","\u003cspan class=\"citation\"\u003eUsp.sbor. 69\u003c/span\u003e многашьды же пакы. ѥгда възвѣстѧхѹть приходъ томѹ блаженаго. тоже тако тъ ишьдъ того сърѣташе радѹꙗ сѧ. прѣдъ двьрьми храмѹ "],["torot:20180919:usp-sbor:192706","и тако вънидоста оба в храмъ. "],["torot:20180919:usp-sbor:192672","се же ꙗкоже веселѧ сѧ гл҃аше пр҃пдбьномѹ. "],["torot:20180919:usp-sbor:192673","се оч҃е истинѹ ти гл҃ю ꙗко аще быша ми възвѣстили оц҃ѧ въставъша ѿ мьртвыихъ. не быхъ сѧ тако радовалъ ꙗко о приходѣ твоѥмь. и не быхъ сѧ того тако боꙗлъ или сѹмьнѣлъ. ꙗкоже пр҃пдбьныꙗ твоѥꙗ дш҃а. "],["torot:20180919:usp-sbor:192677","блаженыи же тоже "],["torot:20180919:usp-sbor:192707","аще тако боиши сѧ мене. то да сътвори волю мою и възврати брата своѥго на столъ. иже ѥмѹ бл҃говѣрьныи оц҃ь свои прѣдасть. "],["torot:20180919:usp-sbor:192680","онъ же о семь ѹмълъче. не могыи чьто ѿвѣщати къ симъ. "],["torot:20180919:usp-sbor:192682","тольми бо бѣ и врагъ раждьглъ гнѣвъмь на брата своѥго. ꙗко ни слѹхъмь хотѧше того слышати ⁘ "],["torot:20180919:usp-sbor:192684","\u003cspan class=\"citation\"\u003eUsp.sbor. 70\u003c/span\u003e оц҃ь же нашь ѳеодосии бѣ по вьсѧ дн҃и и нощи молѧ б҃а о хо҃любьци изиславѣ. и ѥще же въ ектении велѧ того поминати. ꙗко стольномѹ томѹ кнѧзю и старѣишю вьсѣхъ. "],["torot:20180919:usp-sbor:192687","сего же ꙗкоже реч҃ чрѣсъ законъ сѣдъшю на столѣ томь. не велѧше поминати въ своѥмь манастыри ⁘ "],["torot:20180919:usp-sbor:192689","\u003cspan class=\"citation\"\u003eUsp.sbor. 71\u003c/span\u003e ѡ семь же едъва ѹмолѥнъ бывъ ѿ братиѣ. повелѣ и того съ нимь поминати. "],["torot:20180919:usp-sbor:192691","обаче же пьрьвоѥ хо҃любьцѧ ти тъгда сего благаго ⁘ "],["torot:20180919:usp-sbor:192692","\u003cspan class=\"citation\"\u003eUsp.sbor. 72\u003c/span\u003e великыи же никонъ видѣвъ таковоѥ съмѧтениѥ въ кнѧзихъ сѹще. ѿиде съ инѣма дъвѣма чьрьноризьцема. въ прѣжереченыи островъ идеже бѣ манастырь съставилъ. и блаженомѹ ѳеодосию мъного того моливъшю. ꙗко да не разлѹчити сѧ има донъдеже ѥста въ плъти. и не ѿходити ѥмѹ ѿ нѥго. "],["torot:20180919:usp-sbor:200516","обаче онъ не послѹшавъ ѥго о томь. нъ ꙗкоже рече сѧ ѿиде въ своѥ мѣсто ⁘ "],["torot:20180919:usp-sbor:192708","\u003cspan class=\"citation\"\u003eUsp.sbor. 73\u003c/span\u003e тъгда же оц҃ь нашь ѳеодосии напълнивъ сѧ дх҃а ст҃го. начатъ бл҃годатию бж҃иѥю подвизати сѧ. ꙗкоже въселити томѹ въ дрȣгоѥ мѣсто. помагающȣ томѹ ст҃омѹ дх҃ѹ. и цр҃квь же великѹ камениѥмь възградити. въ имѧ ст҃ыꙗ бц҃ѧ и приснодв҃ыꙗ мариꙗ. пьрьвѣи бо цр҃кви древѧнѣ сѹщи и малѣ на приꙗтиѥ братии ⁘ "],["torot:20180919:usp-sbor:192715","\u003cspan class=\"citation\"\u003eUsp.sbor. 74\u003c/span\u003e въ начатъкъ же таковааго дѣла събьра сѧ множьство людии. и мѣсто на възгражениѥ. овѣмъ ова кажющемъ. инѣмъ же ино. "],["torot:20180919:usp-sbor:192719","и вьсѣхъ не бѣ подобьно мѣсто кнѧжю полю близь прилежащю. "],["torot:20180919:usp-sbor:192720","и се по строю божию бѣ бл҃гыи кнѧзь ст҃ославъ. тѹда минѹꙗ. и видѣвъ многъ народъ въпроси чьто творѧть тѹ. "],["torot:20180919:usp-sbor:192723","и ꙗкоже ѹвѣдѣвъ и съвративъ конꙗ приѣха къ нимъ. "],["torot:20180919:usp-sbor:192724","и ꙗко ѿ б҃а подвиженъ показа тѣмъ мѣсто на своѥмь поли. велѧ тѹ възградити тѹ таковѹю цр҃квь. "],["torot:20180919:usp-sbor:192726","се же ꙗкоже и по мл҃твѣ томѹ самомѹ начатъкъ копанию положити. "],["torot:20180919:usp-sbor:192727","бѣаше же и самъ блаженыи ѳеодосии. по вьсѧ дн҃и съ братиею подвизаꙗ сѧ и трѹжаꙗ. о възгражении таковаго домѹ. "],["torot:20180919:usp-sbor:192730","обаче аще ино съвьрьши ѥго живъ сы. нъ се и по съмьрьти того стефанѹ приимъшю игѹменьство. и б҃ѹ помагающю томѹ. молитвами прп҃дбьнааго оц҃а нашего ѳеодосиꙗ. съвьрьшено дѣло и домъ съграженъ. "],["torot:20180919:usp-sbor:192735","тѹ же братии преселивъшемъ сѧ. и онъде же малѹ ихъ оставъшю. и съ тѣми прозвутерѹ и диꙗконѹ ꙗкоже по вьсѧ дн҃и и тѹ ст҃аꙗ литурьгиꙗ съвьрьшаѥть сѧ ⁘ "],["torot:20180919:usp-sbor:192738","\u003cspan class=\"citation\"\u003eUsp.sbor. 75\u003c/span\u003e се же житиѥ пр҃пдбьнааго и блаженааго оц҃ѧ нашего ѳеодосиꙗ. ѥже ѿ ѹны вьрьсты до сьде ѿ многаго мало въписахъ. "],["torot:20180919:usp-sbor:192740","къто бо довъльнъ вьсѧ по рѧдѹ съписати добраꙗ ѹправлениꙗ. сего блаженааго мѹжа. "],["torot:20180919:usp-sbor:192742","къто же възможеть по достоꙗнию ѥго похвалити. "],["torot:20180919:usp-sbor:192743","аще бо искѹшю сѧ того достоино противѹ исправлѥнию ѥго похвалити. нъ не възмогѹ грѹбъ сы и неразѹмичьнъ ⁘ "],["torot:20180919:usp-sbor:192745","\u003cspan class=\"citation\"\u003eUsp.sbor. 76\u003c/span\u003e многашьды же сего блаженаго кнѧзи и епс҃пи хотѣша того искѹсити осилꙗюще словесы нъ не възмогоша. "],["torot:20180919:usp-sbor:192746","и акы о камыкъ бо приразивъше сѧ ѡскакахѹ. "],["torot:20180919:usp-sbor:192747","ограженъ бо бѣ вѣрою и надежею ѥже къ гѹ҃ нашемѹ іс҃у х҃ѹ. "],["torot:20180919:usp-sbor:192748","и въ себе жилище ст҃ааго дх҃а сьтвори. "],["torot:20180919:usp-sbor:192749","и бы҃с въдовицѧмъ застѹпьникъ. и сирыимъ помощьникъ и ѹбогыимъ застѹпьникъ. "],["torot:20180919:usp-sbor:192751","и съ проста рещи вьсѧ приходѧщаꙗ ѹча и ѹтѣшаꙗ ѿпѹщааше. ѹбогыимъ же подаваꙗ ѥже на потрѣбѹ и на пищю тѣ҃м ⁘ "],["torot:20180919:usp-sbor:192753","\u003cspan class=\"citation\"\u003eUsp.sbor. 77\u003c/span\u003e мънози же того ѿ несъмысльныихъ ѹкарѧхѹть. "],["torot:20180919:usp-sbor:192754","тоже сии съ радостию та приимааше. "],["torot:20180919:usp-sbor:192755","се же ꙗкоже и ѿ ѹченикъ своихъ многашьды ѹкоризны и досажениꙗ томѹ приимати. "],["torot:20180919:usp-sbor:192756","нъ обаче онъ б҃а молѧ за вьсѧ прѣбываше. "],["torot:20180919:usp-sbor:192757","и ѥще же и о хѹдости ризьнѣи мнози ѿ невѣгла҃с ѹсмихающе сѧ томѹ рѹгахѹть сѧ. "],["torot:20180919:usp-sbor:192758","онъ же и о томь не поскърьбѣ нъ бѣ радѹꙗ сѧ о порѹгании своѥмь. и о ѹкоризнѣ. и вельми веселѧ сѧ б҃а о томь прославлѧше. "],["torot:20180919:usp-sbor:200534","ꙗкоже бо аще къто не знаꙗ того. ти видѧше и въ такои одежи сȣща. то не мьнѧаше того самого сѹща блаженааго игѹмена. нъ ꙗко ѥдиного ѿ варѧщиихъ. "],["torot:20180919:usp-sbor:192765","се бо и въ ѥдинъ дн҃ь идѹщю томѹ къ дѣлателѥмъ. идеже бѣша црк҃вь зижющеи. сърѣте и того ѹбога въдовицѧ. ꙗже бѣ ѿ сѹдии обидима. "],["torot:20180919:usp-sbor:192769","и гл҃а томȣ самомѹ блаженомȣ. "],["torot:20180919:usp-sbor:192770","чьрьноризьче повѣжь ми аще дома ѥсть игѹменъ вашь. "],["torot:20180919:usp-sbor:192771","гл҃а тои блаженыи "],["torot:20180919:usp-sbor:192793","чьто трѣбѹѥши ѿ нѥго. "],["torot:20180919:usp-sbor:192772","ꙗко тъ чл҃вкъ ѥсть грѣшьнъ. "],["torot:20180919:usp-sbor:192773","гл҃а томѹ жена. "],["torot:20180919:usp-sbor:192774","аще грѣшьнъ ѥсть не вѣмь. "],["torot:20180919:usp-sbor:192775","тъкъмо се вѣмь. ꙗко многы избави ѿ печали и напасти. "]]