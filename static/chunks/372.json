[["proiel:20170214:gothic-nt:43286","\u003cspan class=\"citation\"\u003eJOHN 6.51\u003c/span\u003e ik im hlaifs sa libanda, sa us himina qumana; "],["proiel:20170214:gothic-nt:43287","jabai ƕas matjiþ þis hlaibis, libaiþ in ajukduþ; "],["proiel:20170214:gothic-nt:43288","jah þan sa hlaifs þanei ik giba, leik mein ist þatei ik giba in þizos manasedais libainais. "],["proiel:20170214:gothic-nt:43289","\u003cspan class=\"citation\"\u003eJOHN 6.52\u003c/span\u003e þanuh sokun miþ sis misso Iudaieis qiþandans: "],["proiel:20170214:gothic-nt:43290","ƕaiwa mag sa unsis leik giban du matjan? "],["proiel:20170214:gothic-nt:43291","\u003cspan class=\"citation\"\u003eJOHN 6.53\u003c/span\u003e þaruh qaþ du im Iesus: "],["proiel:20170214:gothic-nt:43292","amen amen qiþa izwis, "],["proiel:20170214:gothic-nt:62909","nibai matjiþ leik þis sunaus mans jah driggkaiþ is bloþ, ni habaiþ libain in izwis silbam. "],["proiel:20170214:gothic-nt:43293","\u003cspan class=\"citation\"\u003eJOHN 6.54\u003c/span\u003e saei matjiþ mein leik jah driggkiþ mein bloþ, aih libain aiweinon, jah ik urraisja ina in þamma spedistin daga. "],["proiel:20170214:gothic-nt:43294","\u003cspan class=\"citation\"\u003eJOHN 6.55\u003c/span\u003e þata auk leik meinata bi sunjai ist mats, jah þata bloþ mein bi sunjai ist draggk. "],["proiel:20170214:gothic-nt:43295","\u003cspan class=\"citation\"\u003eJOHN 6.56\u003c/span\u003e saei matjiþ mein leik jah driggkiþ mein bloþ, in mis wisiþ jah ik in imma. "],["proiel:20170214:gothic-nt:43296","\u003cspan class=\"citation\"\u003eJOHN 6.57\u003c/span\u003e swaswe insandida mik libands atta, jah ik liba in attins, jah saei matjiþ mik, jah sa libaiþ in meina. "],["proiel:20170214:gothic-nt:43297","\u003cspan class=\"citation\"\u003eJOHN 6.58\u003c/span\u003e sa ist hlaifs saei us himina atstaig, ni swaswe matidedun attans izwarai manna jah gadauþnodedun; "],["proiel:20170214:gothic-nt:43298","iþ saei matjiþ þana hlaif libaiþ in ajukduþ. "],["proiel:20170214:gothic-nt:43299","\u003cspan class=\"citation\"\u003eJOHN 6.59\u003c/span\u003e þata qaþ in swnagoge laisjands in Kafarnaum. "],["proiel:20170214:gothic-nt:43300","\u003cspan class=\"citation\"\u003eJOHN 6.60\u003c/span\u003e þanuh managai gahausjandans þize siponje is qeþun: "],["proiel:20170214:gothic-nt:43301","hardu ist þata waurd, "],["proiel:20170214:gothic-nt:62920","ƕas mag þis hausjon? "],["proiel:20170214:gothic-nt:43302","\u003cspan class=\"citation\"\u003eJOHN 6.61\u003c/span\u003e iþ witands Iesus in sis silbin þatei birodidedun þata þai siponjos is, qaþ du im: "],["proiel:20170214:gothic-nt:43303","þata izwis gamarzeiþ? "],["proiel:20170214:gothic-nt:43304","\u003cspan class=\"citation\"\u003eJOHN 6.62\u003c/span\u003e jabai nu gasaiƕiþ sunu mans ussteigan, þadei was faurþis? "],["proiel:20170214:gothic-nt:43305","\u003cspan class=\"citation\"\u003eJOHN 6.63\u003c/span\u003e ahma ist saei liban taujiþ, "],["proiel:20170214:gothic-nt:62921","þata leik ni boteiþ waiht. "],["proiel:20170214:gothic-nt:43306","þo waurda þoei ik rodida izwis, ahma ist jah libains ist, "],["proiel:20170214:gothic-nt:62922"," \u003cspan class=\"citation\"\u003eJOHN 6.64\u003c/span\u003e akei sind izwara sumai, þaiei ni galaubjand. "],["proiel:20170214:gothic-nt:43307","wissuh þan us frumistja Iesus ƕarjai sind þai ni galaubjandans, jah ƕas ist saei galeiweiþ ina. "],["proiel:20170214:gothic-nt:43308","\u003cspan class=\"citation\"\u003eJOHN 6.65\u003c/span\u003e jah qaþ: "],["proiel:20170214:gothic-nt:43309","duþe qaþ izwis þatei ni ainshun mag qiman at mis, nibai ist atgiban imma fram attin meinamma. "],["proiel:20170214:gothic-nt:43310","\u003cspan class=\"citation\"\u003eJOHN 6.66\u003c/span\u003e uzuh þamma mela managai galiþun siponje is ibukai jah þanaseiþs miþ imma ni iddjedun. "],["proiel:20170214:gothic-nt:43311","\u003cspan class=\"citation\"\u003eJOHN 6.67\u003c/span\u003e þaruh qaþ Iesus du þaim twalibim: "],["proiel:20170214:gothic-nt:43312","ibai jah jus wileiþ galeiþan? "],["proiel:20170214:gothic-nt:43313","\u003cspan class=\"citation\"\u003eJOHN 6.68\u003c/span\u003e þanuh andhof imma Seimon Paitrus: "],["proiel:20170214:gothic-nt:43314","frauja, du ƕamma galeiþaima? "],["proiel:20170214:gothic-nt:43315","waurda libainais aiweinons habais. "],["proiel:20170214:gothic-nt:43316","\u003cspan class=\"citation\"\u003eJOHN 6.69\u003c/span\u003e jah weis galaubidedum jah ufkunþedum þatei þu is Xristus, sunus gudis libandins. "],["proiel:20170214:gothic-nt:43317","\u003cspan class=\"citation\"\u003eJOHN 6.70\u003c/span\u003e andhof im Iesus: "],["proiel:20170214:gothic-nt:43318","niu ik izwis ·ib· gawalida "],["proiel:20170214:gothic-nt:62923","jah izwara ains diabaulus ist? "],["proiel:20170214:gothic-nt:43319","\u003cspan class=\"citation\"\u003eJOHN 6.71\u003c/span\u003e qaþuh þan þana Iudan Seimonis, Iskariotu, "],["proiel:20170214:gothic-nt:62924","sa auk habaida ina galewjan, ains wisands þize twalibe."],["proiel:20170214:gothic-nt:43320","\u003cspan class=\"citation\"\u003eJOHN 7.1\u003c/span\u003e Jah ƕarboda Iesus afar þata in Galeilaia; "],["proiel:20170214:gothic-nt:43321","ni auk wilda in Iudaia gaggan, unte sokidedun ina þai Iudaieis usqiman. "],["proiel:20170214:gothic-nt:43322","\u003cspan class=\"citation\"\u003eJOHN 7.2\u003c/span\u003e wasuh þan neƕa dulþs Iudaie, so hleþrastakeins. "],["proiel:20170214:gothic-nt:43323","\u003cspan class=\"citation\"\u003eJOHN 7.3\u003c/span\u003e þanuh qeþun du imma broþrjus is: "],["proiel:20170214:gothic-nt:43324","usleiþ þaþro jah gagg in Iudaian, ei jah þai siponjos þeinai saiƕaina waurstwa þeina þoei þu taujis. "],["proiel:20170214:gothic-nt:43325","\u003cspan class=\"citation\"\u003eJOHN 7.4\u003c/span\u003e ni manna auk in analaugnein ƕa taujiþ jah sokeiþ sik uskunþana wisan. "],["proiel:20170214:gothic-nt:43326","jabai þata taujis, bairhtei þuk silban þizai manasedai. "],["proiel:20170214:gothic-nt:43327","\u003cspan class=\"citation\"\u003eJOHN 7.5\u003c/span\u003e ni auk þai broþrjus is galaubidedun imma. "],["proiel:20170214:gothic-nt:43328","\u003cspan class=\"citation\"\u003eJOHN 7.6\u003c/span\u003e þaruh qaþ im Iesus: "],["proiel:20170214:gothic-nt:43329","mel mein ni nauh ist, "],["proiel:20170214:gothic-nt:62942","iþ mel izwar sinteino ist manwu. "],["proiel:20170214:gothic-nt:43330","\u003cspan class=\"citation\"\u003eJOHN 7.7\u003c/span\u003e ni mag so manaseþs fijan izwis, "],["proiel:20170214:gothic-nt:62943","iþ mik fijaiþ; unte ik weitwodja bi ins þatei waurstwa ize ubila sind. "],["proiel:20170214:gothic-nt:43332","\u003cspan class=\"citation\"\u003eJOHN 7.8\u003c/span\u003e jus galeiþiþ in dulþ þo, "],["proiel:20170214:gothic-nt:62944","iþ ik ni nauh galeiþa in þo dulþ, unte meinata mel ni nauh usfulliþ ist. "],["proiel:20170214:gothic-nt:43333","\u003cspan class=\"citation\"\u003eJOHN 7.9\u003c/span\u003e þatuh þan qaþ du im wisands in Galeilaia. "],["proiel:20170214:gothic-nt:43334","\u003cspan class=\"citation\"\u003eJOHN 7.10\u003c/span\u003e iþ biþe galiþun þai broþrjus is, þanuh jah is galaiþ in þo dulþ ni andaugjo, ak swe analaugniba. "],["proiel:20170214:gothic-nt:43335","\u003cspan class=\"citation\"\u003eJOHN 7.11\u003c/span\u003e þanuh Iudaieis sokidedun ina in þizai dulþai jah qeþun: "],["proiel:20170214:gothic-nt:43336","ƕar ist jains? "],["proiel:20170214:gothic-nt:43337","\u003cspan class=\"citation\"\u003eJOHN 7.12\u003c/span\u003e jah birodeins mikila bi ina was in managein: "],["proiel:20170214:gothic-nt:43338","sumaih qeþun þatei sunjeins ist; "],["proiel:20170214:gothic-nt:43339","anþarai qeþun: "]]