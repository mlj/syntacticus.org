[[43286,"\u003cspan class=\"citation\"\u003eJOHN 6.51\u003c/span\u003e ik im hlaifs sa libanda, sa us himina qumana; "],[43287,"jabai ƕas matjiþ þis hlaibis, libaiþ in ajukduþ; "],[43288,"jah þan sa hlaifs þanei ik giba, leik mein ist þatei ik giba in þizos manasedais libainais. "],[43289,"\u003cspan class=\"citation\"\u003eJOHN 6.52\u003c/span\u003e þanuh sokun miþ sis misso Iudaieis qiþandans: "],[43290,"ƕaiwa mag sa unsis leik giban du matjan? "],[43291,"\u003cspan class=\"citation\"\u003eJOHN 6.53\u003c/span\u003e þaruh qaþ du im Iesus: "],[43292,"amen amen qiþa izwis, "],[62909,"nibai matjiþ leik þis sunaus mans jah driggkaiþ is bloþ, ni habaiþ libain in izwis silbam. "],[43293,"\u003cspan class=\"citation\"\u003eJOHN 6.54\u003c/span\u003e saei matjiþ mein leik jah driggkiþ mein bloþ, aih libain aiweinon, jah ik urraisja ina in þamma spedistin daga. "],[43294,"\u003cspan class=\"citation\"\u003eJOHN 6.55\u003c/span\u003e þata auk leik meinata bi sunjai ist mats, jah þata bloþ mein bi sunjai ist draggk. "],[43295,"\u003cspan class=\"citation\"\u003eJOHN 6.56\u003c/span\u003e saei matjiþ mein leik jah driggkiþ mein bloþ, in mis wisiþ jah ik in imma. "],[43296,"\u003cspan class=\"citation\"\u003eJOHN 6.57\u003c/span\u003e swaswe insandida mik libands atta, jah ik liba in attins, jah saei matjiþ mik, jah sa libaiþ in meina. "],[43297,"\u003cspan class=\"citation\"\u003eJOHN 6.58\u003c/span\u003e sa ist hlaifs saei us himina atstaig, ni swaswe matidedun attans izwarai manna jah gadauþnodedun; "],[43298,"iþ saei matjiþ þana hlaif libaiþ in ajukduþ. "],[43299,"\u003cspan class=\"citation\"\u003eJOHN 6.59\u003c/span\u003e þata qaþ in swnagoge laisjands in Kafarnaum. "],[43300,"\u003cspan class=\"citation\"\u003eJOHN 6.60\u003c/span\u003e þanuh managai gahausjandans þize siponje is qeþun: "],[43301,"hardu ist þata waurd, "],[62920,"ƕas mag þis hausjon? "],[43302,"\u003cspan class=\"citation\"\u003eJOHN 6.61\u003c/span\u003e iþ witands Iesus in sis silbin þatei birodidedun þata þai siponjos is, qaþ du im: "],[43303,"þata izwis gamarzeiþ? "],[43304,"\u003cspan class=\"citation\"\u003eJOHN 6.62\u003c/span\u003e jabai nu gasaiƕiþ sunu mans ussteigan, þadei was faurþis? "],[43305,"\u003cspan class=\"citation\"\u003eJOHN 6.63\u003c/span\u003e ahma ist saei liban taujiþ, "],[62921,"þata leik ni boteiþ waiht. "],[43306,"þo waurda þoei ik rodida izwis, ahma ist jah libains ist, "],[62922," \u003cspan class=\"citation\"\u003eJOHN 6.64\u003c/span\u003e akei sind izwara sumai, þaiei ni galaubjand. "],[43307,"wissuh þan us frumistja Iesus ƕarjai sind þai ni galaubjandans, jah ƕas ist saei galeiweiþ ina. "],[43308,"\u003cspan class=\"citation\"\u003eJOHN 6.65\u003c/span\u003e jah qaþ: "],[43309,"duþe qaþ izwis þatei ni ainshun mag qiman at mis, nibai ist atgiban imma fram attin meinamma. "],[43310,"\u003cspan class=\"citation\"\u003eJOHN 6.66\u003c/span\u003e uzuh þamma mela managai galiþun siponje is ibukai jah þanaseiþs miþ imma ni iddjedun. "],[43311,"\u003cspan class=\"citation\"\u003eJOHN 6.67\u003c/span\u003e þaruh qaþ Iesus du þaim twalibim: "],[43312,"ibai jah jus wileiþ galeiþan? "],[43313,"\u003cspan class=\"citation\"\u003eJOHN 6.68\u003c/span\u003e þanuh andhof imma Seimon Paitrus: "],[43314,"frauja, du ƕamma galeiþaima? "],[43315,"waurda libainais aiweinons habais. "],[43316,"\u003cspan class=\"citation\"\u003eJOHN 6.69\u003c/span\u003e jah weis galaubidedum jah ufkunþedum þatei þu is Xristus, sunus gudis libandins. "],[43317,"\u003cspan class=\"citation\"\u003eJOHN 6.70\u003c/span\u003e andhof im Iesus: "],[43318,"niu ik izwis ·ib· gawalida "],[62923,"jah izwara ains diabaulus ist? "],[43319,"\u003cspan class=\"citation\"\u003eJOHN 6.71\u003c/span\u003e qaþuh þan þana Iudan Seimonis, Iskariotu, "],[62924,"sa auk habaida ina galewjan, ains wisands þize twalibe."],[43320,"\u003cspan class=\"citation\"\u003eJOHN 7.1\u003c/span\u003e Jah ƕarboda Iesus afar þata in Galeilaia; "],[43321,"ni auk wilda in Iudaia gaggan, unte sokidedun ina þai Iudaieis usqiman. "],[43322,"\u003cspan class=\"citation\"\u003eJOHN 7.2\u003c/span\u003e wasuh þan neƕa dulþs Iudaie, so hleþrastakeins. "],[43323,"\u003cspan class=\"citation\"\u003eJOHN 7.3\u003c/span\u003e þanuh qeþun du imma broþrjus is: "],[43324,"usleiþ þaþro jah gagg in Iudaian, ei jah þai siponjos þeinai saiƕaina waurstwa þeina þoei þu taujis. "],[43325,"\u003cspan class=\"citation\"\u003eJOHN 7.4\u003c/span\u003e ni manna auk in analaugnein ƕa taujiþ jah sokeiþ sik uskunþana wisan. "],[43326,"jabai þata taujis, bairhtei þuk silban þizai manasedai. "],[43327,"\u003cspan class=\"citation\"\u003eJOHN 7.5\u003c/span\u003e ni auk þai broþrjus is galaubidedun imma. "],[43328,"\u003cspan class=\"citation\"\u003eJOHN 7.6\u003c/span\u003e þaruh qaþ im Iesus: "],[43329,"mel mein ni nauh ist, "],[62942,"iþ mel izwar sinteino ist manwu. "],[43330,"\u003cspan class=\"citation\"\u003eJOHN 7.7\u003c/span\u003e ni mag so manaseþs fijan izwis, "],[62943,"iþ mik fijaiþ; unte ik weitwodja bi ins þatei waurstwa ize ubila sind. "],[43332,"\u003cspan class=\"citation\"\u003eJOHN 7.8\u003c/span\u003e jus galeiþiþ in dulþ þo, "],[62944,"iþ ik ni nauh galeiþa in þo dulþ, unte meinata mel ni nauh usfulliþ ist. "],[43333,"\u003cspan class=\"citation\"\u003eJOHN 7.9\u003c/span\u003e þatuh þan qaþ du im wisands in Galeilaia. "],[43334,"\u003cspan class=\"citation\"\u003eJOHN 7.10\u003c/span\u003e iþ biþe galiþun þai broþrjus is, þanuh jah is galaiþ in þo dulþ ni andaugjo, ak swe analaugniba. "],[43335,"\u003cspan class=\"citation\"\u003eJOHN 7.11\u003c/span\u003e þanuh Iudaieis sokidedun ina in þizai dulþai jah qeþun: "],[43336,"ƕar ist jains? "],[43337,"\u003cspan class=\"citation\"\u003eJOHN 7.12\u003c/span\u003e jah birodeins mikila bi ina was in managein: "],[43338,"sumaih qeþun þatei sunjeins ist; "],[43339,"anþarai qeþun: "]]