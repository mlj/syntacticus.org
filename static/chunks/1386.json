[["proiel:20180408:gothic-nt:44569","jaþþans afwandei. "],["proiel:20180408:gothic-nt:44570","\u003cspan class=\"citation\"\u003e2TIM 3.6\u003c/span\u003e unte us þaim sind þaiei sliupand in gardins jah frahunþana tiuhand qineina afhlaþana frawaurhtim, þoei tiuhanda du lustum missaleikaim, \u003cspan class=\"citation\"\u003e2TIM 3.7\u003c/span\u003e sinteino laisjandona sik janni aiw ƕanhun in ufkunþja sunjos qiman mahteiga. "],["proiel:20180408:gothic-nt:44571","\u003cspan class=\"citation\"\u003e2TIM 3.8\u003c/span\u003e aþþan þamma haidau ei Jannes jah Mamres andstoþun Moseza, swa jah þai andstandand sunjai, mannans frawaurþanai ahin, uskusanai bi galaubein; "],["proiel:20180408:gothic-nt:44572","\u003cspan class=\"citation\"\u003e2TIM 3.9\u003c/span\u003e akei ni þeihand du filusnai, unte unwiti ize swikunþ wairþiþ allaim, swaswe jah jainaize was. "],["proiel:20180408:gothic-nt:52291","\u003cspan class=\"citation\"\u003e2TIM 3.10\u003c/span\u003e iþ þu galaista is laiseinai meinai, usmeta, muna, , galaubeinai, usbeisnai, frijaþwai, þulainai, \u003cspan class=\"citation\"\u003e2TIM 3.11\u003c/span\u003e wrakjom, wunnim, ƕileika mis waurþun in Antiaukiai, in Eikaunion, in Lwstrws, "],["proiel:20180408:gothic-nt:52292","ƕileikos wrakjos usþulaida, jah us allaim mik galausida frauja. "],["proiel:20180408:gothic-nt:44574","\u003cspan class=\"citation\"\u003e2TIM 3.12\u003c/span\u003e jah þan allai þaiei wileina gagudaba liban in Xristau Iesu, wrakos winnand. "],["proiel:20180408:gothic-nt:44575","\u003cspan class=\"citation\"\u003e2TIM 3.13\u003c/span\u003e iþ ubilai mannans jah liutai þeihand du wairsizin, airzjai jah airzjandans. "],["proiel:20180408:gothic-nt:44576","\u003cspan class=\"citation\"\u003e2TIM 3.14\u003c/span\u003e iþ þu framwairþis wisais in þaimei galaisides þuk jah gatrauaida sind þus, witands at ƕamma ganamt, \u003cspan class=\"citation\"\u003e2TIM 3.15\u003c/span\u003e jah þatei us barniskja weihos bokos kunþes, þos mahteigons þuk usfratwjan du ganistai þairh galaubein þo in Xristau Iesu. "],["proiel:20180408:gothic-nt:44577","\u003cspan class=\"citation\"\u003e2TIM 3.16\u003c/span\u003e all boko gudiskaizos ahmateinais jah þaurftos du laiseinai, du gasahtai, du garaihteinai, du talzeinai in garaihtein, \u003cspan class=\"citation\"\u003e2TIM 3.17\u003c/span\u003e ei ustauhans sijai manna gudis, du allamma waurstwe godaize gamanwiþs."],["proiel:20180408:gothic-nt:44578","\u003cspan class=\"citation\"\u003e2TIM 4.1\u003c/span\u003e Weitwodja in andwairþja gudis jah fraujins Xristaus Iesuis, saei skal stojan qiwans jah dauþans bi qum is jah þiudinassu is: "],["proiel:20180408:gothic-nt:52293","\u003cspan class=\"citation\"\u003e2TIM 4.2\u003c/span\u003e merei waurd, "],["proiel:20180408:gothic-nt:52294","instand uhteigo unuhteigo, "],["proiel:20180408:gothic-nt:52295","gasak, "],["proiel:20180408:gothic-nt:52296","gaþlaih, "],["proiel:20180408:gothic-nt:52297","gaƕotei in allai usbeisnai jah laiseinai. "],["proiel:20180408:gothic-nt:44580","\u003cspan class=\"citation\"\u003e2TIM 4.3\u003c/span\u003e wairþiþ mel þan haila laisein ni usþuland, ak du seinaim lustum gadragand sis laisarjans, suþjandans hausein; \u003cspan class=\"citation\"\u003e2TIM 4.4\u003c/span\u003e aþþan af sunjai hausein afwandjand, iþ du spillam gawandjand sik. "],["proiel:20180408:gothic-nt:52298","\u003cspan class=\"citation\"\u003e2TIM 4.5\u003c/span\u003e iþ þu andaþahts sijais in allaim, "],["proiel:20180408:gothic-nt:52299","arbaidei, "],["proiel:20180408:gothic-nt:52300","waurstw waurkei aiwaggelistins, "],["proiel:20180408:gothic-nt:52301","andbahti þein usfullei. "],["proiel:20180408:gothic-nt:44583","\u003cspan class=\"citation\"\u003e2TIM 4.6\u003c/span\u003e aþþan ik ju hunsljada jah mel meinaizos diswissais atist. "],["proiel:20180408:gothic-nt:52302","\u003cspan class=\"citation\"\u003e2TIM 4.7\u003c/span\u003e haifst þo godon haifstida, "],["proiel:20180408:gothic-nt:52303","run ustauh, "],["proiel:20180408:gothic-nt:52304","galaubein gafastaida; "],["proiel:20180408:gothic-nt:44585","\u003cspan class=\"citation\"\u003e2TIM 4.8\u003c/span\u003e þaþroh galagiþs ist mis waips garaihteins, þanei usgibiþ mis frauja in jainamma daga, sa garaihta staua; aþþan ni þatainei mis, ak jah allaim þaiei frijond qum is. "],["proiel:20180408:gothic-nt:44587","\u003cspan class=\"citation\"\u003e2TIM 4.9\u003c/span\u003e sniumei qiman at mis sprauto; "],["proiel:20180408:gothic-nt:52305","\u003cspan class=\"citation\"\u003e2TIM 4.10\u003c/span\u003e unte Demas mis bilaiþ, frijonds þo nu ald, jaggalaiþ du Þaissalauneikai, "],["proiel:20180408:gothic-nt:52306","Xreskus du Galatiai, "],["proiel:20180408:gothic-nt:52307","Teitus du Dalmatiai. "],["proiel:20180408:gothic-nt:44589","\u003cspan class=\"citation\"\u003e2TIM 4.11\u003c/span\u003e Lukas ist miþ mis ains. "],["proiel:20180408:gothic-nt:44590","Marku andnimands brigg miþ þus silbin, unte ist mis bruks du andbahtja. "],["proiel:20180408:gothic-nt:44591","\u003cspan class=\"citation\"\u003e2TIM 4.12\u003c/span\u003e aþþan Twkeiku insandida in Aifaison. "],["proiel:20180408:gothic-nt:44592","\u003cspan class=\"citation\"\u003e2TIM 4.13\u003c/span\u003e hakul þanei bilaiþ in Trauadai at Karpau qimands atbair jah bokos, þishun maimbranans. "],["proiel:20180408:gothic-nt:44593","\u003cspan class=\"citation\"\u003e2TIM 4.14\u003c/span\u003e Alaiksandrus aizasmiþa managa mis unþiuþa ustaiknida; "],["proiel:20180408:gothic-nt:44594","usgildiþ imma frauja bi waurstwam is; "],["proiel:20180408:gothic-nt:52308","\u003cspan class=\"citation\"\u003e2TIM 4.15\u003c/span\u003e þammei jah þu witai, "],["proiel:20180408:gothic-nt:52309","filu auk andstoþ unsaraim waurdam. "],["proiel:20180408:gothic-nt:44596","\u003cspan class=\"citation\"\u003e2TIM 4.16\u003c/span\u003e in frumiston meinai sunjonai ni manna mis miþwas. "],["proiel:20180408:gothic-nt:52310","ak allai mis biliþun, "],["proiel:20180408:gothic-nt:52311","ni rahnjaidau im..."],["proiel:20180408:gothic-nt:46127","\u003cspan class=\"citation\"\u003eTIT Incipit.0\u003c/span\u003e Du Teitau anastodeiþ."],["proiel:20180408:gothic-nt:52432","\u003cspan class=\"citation\"\u003eTIT 1.1\u003c/span\u003e Pawlus, skalks gudis, iþ apaustaulus Iesuis Xristaus bi galaubeinai gawalidaize gudis jah ufkunþja sunjos sei bi gagudein ist, \u003cspan class=\"citation\"\u003eTIT 1.2\u003c/span\u003e du wenai libainais aiweinons þoei gahaihait unliugands guþ faur mela aiweina, \u003cspan class=\"citation\"\u003eTIT 1.3\u003c/span\u003e iþ ataugida mela swesamma waurd sein in mereinai, sei gatrauaida ist mis bi anabusnai nasjandis unsaris gudis, \u003cspan class=\"citation\"\u003eTIT 1.4\u003c/span\u003e Teitau, walisin barna bi gamainjai galaubeinai, "],["proiel:20180408:gothic-nt:52433","ansts jah gawairþi fram guda attin jah Xristau Iesu nasjand unsaramma. "],["proiel:20180408:gothic-nt:46129","\u003cspan class=\"citation\"\u003eTIT 1.5\u003c/span\u003e in þizozei waihtais bilaiþ þus in Kretai, in þize ei wanata atgaraihtjais jah gasatjais and baurgs praizbwtairein, swaswe ik þus garaidida, \u003cspan class=\"citation\"\u003eTIT 1.6\u003c/span\u003e jabai ƕas ist ungafairinonds, ainaizos qenais aba, barna habands galaubeina, ni in usqissai usstiureins aiþþau ungaƕairba. "]]