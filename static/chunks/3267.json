[["torot:20180919:spi:211308","въсплескала лебедиными крылы на синѣмъ море у Дону, "],["torot:20180919:spi:211310","плещучи, убуди жирня времена. "],["torot:20180919:spi:211077","Усобица \u003cspan class=\"citation\"\u003eThe Igor tale 77\u003c/span\u003e княземъ на поганыя погыбе, "],["torot:20180919:spi:211324","рекоста бо братъ брату: "],["torot:20180919:spi:211078","«Се мое, а то мое же». "],["torot:20180919:spi:211079","И начяша князи про малое «се великое» млъвити, и сами на себѣ крамолу ковати, "],["torot:20180919:spi:211325","\u003cspan class=\"citation\"\u003eThe Igor tale 78\u003c/span\u003e а поганіи съ всѣхъ странъ прихождаху съ побѣдами на землю Рускую. "],["torot:20180919:spi:211080","\u003cspan class=\"citation\"\u003eThe Igor tale 79\u003c/span\u003e О, далече заиде соколъ, птиць бья, – къ морю. "],["torot:20180919:spi:211081","\u003cspan class=\"citation\"\u003eThe Igor tale 80\u003c/span\u003e А Игорева храбраго плъку не крѣсити! "],["torot:20180919:spi:211082","\u003cspan class=\"citation\"\u003eThe Igor tale 81\u003c/span\u003e За нимъ кликну Карна и Жля, "],["torot:20180919:spi:211326","поскочи по Руской земли, смагу мычючи въ пламянѣ розѣ. "],["torot:20180919:spi:211083","\u003cspan class=\"citation\"\u003eThe Igor tale 82\u003c/span\u003e Жены рускія въсплакашась, аркучи: "],["torot:20180919:spi:211084","«\u003cspan class=\"citation\"\u003eThe Igor tale 83\u003c/span\u003e Уже намъ своихъ милыхъ ладъ ни мыслію смыслити, ни думою сдумати, ни очима съглядати, а злата и сребра ни мало того потрепати!». "],["torot:20180919:spi:211085","\u003cspan class=\"citation\"\u003eThe Igor tale 84\u003c/span\u003e А въстона бо, братіе, Кіевъ тугою, а Черниговъ напастьми. "],["torot:20180919:spi:211086","\u003cspan class=\"citation\"\u003eThe Igor tale 85\u003c/span\u003e Тоска разліяся по Руской земли, "],["torot:20180919:spi:211327","печаль жирна тече средь земли Рускыи. "],["torot:20180919:spi:211087","\u003cspan class=\"citation\"\u003eThe Igor tale 86\u003c/span\u003e А князи сами на себе крамолу коваху, \u003cspan class=\"citation\"\u003eThe Igor tale 87\u003c/span\u003e а поганіи сами, побѣдами нарищуще на Рускую землю, емляху дань по бѣлѣ отъ двора. "],["torot:20180919:spi:211088","\u003cspan class=\"citation\"\u003eThe Igor tale 88\u003c/span\u003e Тіи бо два храбрая Святъславлича, Игорь и Всеволодъ, уже лжу убуди, которую то бяше успилъ отецъ ихъ Святъславь грозный великый кіевскый грозою. "],["torot:20180919:spi:211089","Бяшеть притрепеталъ \u003cspan class=\"citation\"\u003eThe Igor tale 89\u003c/span\u003e своими сильными плъкы и харалужными мечи; "],["torot:20180919:spi:211090","наступи на землю Половецкую, "],["torot:20180919:spi:211330","притопта хлъми и яругы, "],["torot:20180919:spi:211329","взмути рѣки и озеры, "],["torot:20180919:spi:211328","иссуши потоки и болота. "],["torot:20180919:spi:211091","А поганаго Кобяка изъ луку моря, отъ желѣзныхъ великихъ плъковъ половецкихъ, яко вихръ, выторже. "],["torot:20180919:spi:211092","И падеся Кобякъ въ градѣ Кіевѣ, въ гридницѣ Святъславли. "],["torot:20180919:spi:211093","\u003cspan class=\"citation\"\u003eThe Igor tale 90\u003c/span\u003e Ту нѣмци и венедици, ту греци и морава поютъ славу Святъславлю, "],["torot:20180919:spi:211331","кають князя Игоря, иже погрузи жиръ во днѣ Каялы, рѣкы половецкія, "],["torot:20180919:spi:211332","рускаго злата насыпаша. "],["torot:20180919:spi:211094","\u003cspan class=\"citation\"\u003eThe Igor tale 91\u003c/span\u003e Ту Игорь князь высѣдѣ изъ сѣдла злата, а въ сѣдло кощіево. "],["torot:20180919:spi:211095","\u003cspan class=\"citation\"\u003eThe Igor tale 92\u003c/span\u003e Уныша бо градомъ забралы, а веселіе пониче. "],["torot:20180919:spi:211096","\u003cspan class=\"citation\"\u003eThe Igor tale 93\u003c/span\u003e А Святъславь мутенъ сонъ видѣ въ Кіевѣ на горахъ. "],["torot:20180919:spi:211097","«\u003cspan class=\"citation\"\u003eThe Igor tale 94\u003c/span\u003e Си ночь съ вечера одѣвахуть мя, – рече, – чръною паполомою на кроваты тисовѣ, "],["torot:20180919:spi:211340","\u003cspan class=\"citation\"\u003eThe Igor tale 95\u003c/span\u003e чръпахуть ми синее вино съ трудомь смѣшено, "],["torot:20180919:spi:211339","\u003cspan class=\"citation\"\u003eThe Igor tale 96\u003c/span\u003e сыпахуть митъщими тулы поганыхъ тльковинъ великый женчюгь на лоно, "],["torot:20180919:spi:211338","\u003cspan class=\"citation\"\u003eThe Igor tale 97\u003c/span\u003e и нѣгуютъ мя. "],["torot:20180919:spi:211098","Уже дьскы безъ кнѣса в моемъ теремѣ златовръсѣмъ. "],["torot:20180919:spi:211099","\u003cspan class=\"citation\"\u003eThe Igor tale 98\u003c/span\u003e Всю нощь съ вечера босуви врани възграяху \u003cspan class=\"citation\"\u003eThe Igor tale 99\u003c/span\u003e у Плѣсньска на болони, "],["torot:20180919:spi:211100","\u003cspan class=\"citation\"\u003eThe Igor tale 100\u003c/span\u003e И ркоша бояре князю: "],["torot:20180919:spi:211101","«\u003cspan class=\"citation\"\u003eThe Igor tale 101\u003c/span\u003e Уже, княже, туга умь полонила. "],["torot:20180919:spi:211102","\u003cspan class=\"citation\"\u003eThe Igor tale 102\u003c/span\u003e Се бо два сокола слѣтѣста съ отня стола злата поискати града Тьмутороканя, а любо испити шеломомь Дону. "],["torot:20180919:spi:211103","Уже соколома крильца припѣшали поганыхъ саблями, а самаю опустоша въ путины желѣзны. "],["torot:20180919:spi:211104","\u003cspan class=\"citation\"\u003eThe Igor tale 103\u003c/span\u003e Темно бо бѣ въ г҃ день: "],["torot:20180919:spi:211105","два солнца помѣркоста, "],["torot:20180919:spi:211343","оба багряная стлъпа погасоста "],["torot:20180919:spi:211342","и съ нима молодая мѣсяца, Олегъ и Святъславъ, тъмою ся поволокоста. "],["torot:20180919:spi:211106","\u003cspan class=\"citation\"\u003eThe Igor tale 104\u003c/span\u003e На рѣцѣ на Каялѣ тьма свѣтъ покрыла: "],["torot:20180919:spi:211107","\u003cspan class=\"citation\"\u003eThe Igor tale 105\u003c/span\u003e по Руской земли прострошася половци, аки пардуже гнѣздо, "],["torot:20180919:spi:211345","и въ морѣ погрузиста, "],["torot:20180919:spi:211344","и великое буйство подасть хинови. "],["torot:20180919:spi:211108","\u003cspan class=\"citation\"\u003eThe Igor tale 106\u003c/span\u003e Уже снесеся хула на хвалу, "],["torot:20180919:spi:211346","\u003cspan class=\"citation\"\u003eThe Igor tale 107\u003c/span\u003e уже тресну нужда на волю, "],["torot:20180919:spi:211347","\u003cspan class=\"citation\"\u003eThe Igor tale 108\u003c/span\u003e уже връжеса дивь на землю. "],["torot:20180919:spi:211109","\u003cspan class=\"citation\"\u003eThe Igor tale 109\u003c/span\u003e Се бо готскія красныя дѣвы въспѣша на брезѣ синему морю, звоня рускымъ златомъ, "],["torot:20180919:spi:211240","поютъ время Бусово, "],["torot:20180919:spi:211241","лелѣютъ месть Шароканю. "],["torot:20180919:spi:211110","\u003cspan class=\"citation\"\u003eThe Igor tale 110\u003c/span\u003e А мы уже, дружина, жадни веселія». "],["torot:20180919:spi:211111","\u003cspan class=\"citation\"\u003eThe Igor tale 111\u003c/span\u003e Тогда великій Святславъ изрони злато слово, слезами смѣшено, и рече: "],["torot:20180919:spi:211112","«\u003cspan class=\"citation\"\u003eThe Igor tale 112\u003c/span\u003e О, моя сыновчя, Игорю и Всеволоде! "],["torot:20180919:spi:211113","Рано еста начала Половецкую землю мечи цвѣлити, а себѣ славы искати. "],["torot:20180919:spi:211114","Нъ нечестно одолѣсте, "],["torot:20180919:spi:211242","нечестно бо кровь поганую проліясте. "],["torot:20180919:spi:211115","\u003cspan class=\"citation\"\u003eThe Igor tale 113\u003c/span\u003e Ваю храбрая сердца въ жестоцемъ харалузѣ скована, а въ буести закалена. "],["torot:20180919:spi:211116","\u003cspan class=\"citation\"\u003eThe Igor tale 114\u003c/span\u003e Се ли створисте моей сребреней сѣдинѣ! "],["torot:20180919:spi:211117","\u003cspan class=\"citation\"\u003eThe Igor tale 115\u003c/span\u003e А уже не вижду власти сильнаго, и богатаго, и многовои брата моего Ярослава, съ черниговьскими былями, съ могуты, и съ татраны, и съ шельбиры, и съ топчакы, и съ ревугы, и съ ольберы. "]]