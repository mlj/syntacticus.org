[["torot:20180919:spi:210995","\u003cspan class=\"citation\"\u003eThe Igor tale 1\u003c/span\u003e Не лѣпо ли ны бяшетъ, братіе, начяти старыми словесы трудныхъ повѣстій о пълку Игоревѣ, Игоря Святъславлича? "],["torot:20180919:spi:210996","\u003cspan class=\"citation\"\u003eThe Igor tale 2\u003c/span\u003e Начати же ся тъй пѣсни по былинамь сего времени, а не по замышленію Бояню! "],["torot:20180919:spi:210997","\u003cspan class=\"citation\"\u003eThe Igor tale 3\u003c/span\u003e Боянъ бо вѣщій, аще кому хотяше пѣснь творити, то растѣкашется мыслію по древу, сѣрымъ вълкомъ по земли, шизымъ орломъ подъ облакы, "],["torot:20180919:spi:211234","\u003cspan class=\"citation\"\u003eThe Igor tale 4\u003c/span\u003e помняшеть бо речь първыхъ временъ усобіцѣ. "],["torot:20180919:spi:210998","Тогда пущашеть ꙇ҃ соколовь на стадо лебедѣй, "],["torot:20180919:spi:211235","который дотечаше, та преди пѣсь пояше старому Ярослову, храброму Мстиславу, иже зарѣза Редедю предъ пълкы касожьскыми, красному Романови Святъславличю. "],["torot:20180919:spi:210999","\u003cspan class=\"citation\"\u003eThe Igor tale 5\u003c/span\u003e Боянъ же, братіе, не ꙇ҃ соколовь на стадо лебедѣй пущаше, нъ своя вѣщіа пръсты на живая струны въскладаше, "],["torot:20180919:spi:211236","они же сами княземъ славу рокотаху. "],["torot:20180919:spi:211000","\u003cspan class=\"citation\"\u003eThe Igor tale 6\u003c/span\u003e Почнемъ же, братіе, повѣсть сію отъ стараго Владимера до нынѣшняго Игоря, иже истягну умь крѣпостію своею и поостри сердца своего мужествомъ, "],["torot:20180919:spi:211237","\u003cspan class=\"citation\"\u003eThe Igor tale 7\u003c/span\u003e наплънився ратнаго духа, наведе своя храбрыя плъкы на землю Половѣцькую за землю Руськую. "],["torot:20180919:spi:211001","\u003cspan class=\"citation\"\u003eThe Igor tale 8\u003c/span\u003e Тогда Игорь възрѣ на свѣтлое солнце и видѣ отъ него тьмою вся своя воя прикрыты. "],["torot:20180919:spi:211002","\u003cspan class=\"citation\"\u003eThe Igor tale 9\u003c/span\u003e И рече Игорь къ дружинѣ своей: "],["torot:20180919:spi:211003","«\u003cspan class=\"citation\"\u003eThe Igor tale 10\u003c/span\u003e Братіе и дружино! Луце жъ бы потяту быти, неже полонену быти, "],["torot:20180919:spi:211238","\u003cspan class=\"citation\"\u003eThe Igor tale 11\u003c/span\u003e а всядемъ, братіе, на свои бръзыя комони да позримъ синего Дону» "],["torot:20180919:spi:211005","\u003cspan class=\"citation\"\u003eThe Igor tale 12\u003c/span\u003e Спала князю умь похоти, и жалость ему знаменіе заступи искусити Дону Великаго. "],["torot:20180919:spi:211006","«\u003cspan class=\"citation\"\u003eThe Igor tale 13\u003c/span\u003e Хощу бо, – рече, – копіе приломити конець поля Половецкаго, съ вами, русици, "],["torot:20180919:spi:211245","хощу главу свою приложити, а любо испити шеломомь Дону» "],["torot:20180919:spi:211007","\u003cspan class=\"citation\"\u003eThe Igor tale 14\u003c/span\u003e О Бояне, соловію стараго времени! "],["torot:20180919:spi:211008","Абы ты сіа плъкы ущекоталъ, скача, славію, по мыслену древу, летая умомъ подъ облакы, свивая славы оба полы сего времени, рища въ тропу Трояню чресъ поля на горы! "],["torot:20180919:spi:211009","\u003cspan class=\"citation\"\u003eThe Igor tale 15\u003c/span\u003e Пѣти было пѣсь Игореви, того (Олга) внуку: "],["torot:20180919:spi:211010","«\u003cspan class=\"citation\"\u003eThe Igor tale 16\u003c/span\u003e Не буря соколы занесе чресъ поля широкая – "],["torot:20180919:spi:211246","галици стады бѣжать къ Дону Великому». "],["torot:20180919:spi:211011","\u003cspan class=\"citation\"\u003eThe Igor tale 17\u003c/span\u003e Чи ли въспѣти было, вѣщей Бояне, Велесовь внуче: "],["torot:20180919:spi:211012","«\u003cspan class=\"citation\"\u003eThe Igor tale 18\u003c/span\u003e Комони ржуть за Сулою – "],["torot:20180919:spi:211247","звенить слава въ Кыевѣ! "],["torot:20180919:spi:211013","Трубы трубять въ Новѣградѣ, "],["torot:20180919:spi:211248","стоять стязи въ Путивлѣ». "],["torot:20180919:spi:211014","Игорь ждетъ мила брата Всеволода. "],["torot:20180919:spi:211015","\u003cspan class=\"citation\"\u003eThe Igor tale 19\u003c/span\u003e И рече ему буй туръ Всеволодъ: "],["torot:20180919:spi:211016","«\u003cspan class=\"citation\"\u003eThe Igor tale 20\u003c/span\u003e Одинъ братъ, одинъ свѣтъ свѣтлый – ты, Игорю! "],["torot:20180919:spi:211017","Оба есвѣ Святъславличя! "],["torot:20180919:spi:211018","\u003cspan class=\"citation\"\u003eThe Igor tale 21\u003c/span\u003e Сѣдлай, брате, свои бръзыи комони, "],["torot:20180919:spi:211249","\u003cspan class=\"citation\"\u003eThe Igor tale 22\u003c/span\u003e а мои ти готови, осѣдлани у Курьска напереди "],["torot:20180919:spi:211019","\u003cspan class=\"citation\"\u003eThe Igor tale 23\u003c/span\u003e А мои ти куряни свѣдоми къмети: подъ трубами повити, подъ шеломы възлелѣяны, конець копія въскръмлени; "],["torot:20180919:spi:211021","\u003cspan class=\"citation\"\u003eThe Igor tale 24\u003c/span\u003e пути имь вѣдоми, "],["torot:20180919:spi:211253","яругы имъ знаеми, "],["torot:20180919:spi:211252","луци у них напряжени, "],["torot:20180919:spi:211251","тули отворени, "],["torot:20180919:spi:211250","сабли изъострени. "],["torot:20180919:spi:211022","\u003cspan class=\"citation\"\u003eThe Igor tale 25\u003c/span\u003e Сами скачють, акы сѣрыи влъци въ полѣ, ищучи себе чти, а князю – славѣ». "],["torot:20180919:spi:211023","\u003cspan class=\"citation\"\u003eThe Igor tale 26\u003c/span\u003e Тогда въступи Игорь князь въ златъ стремень и поѣха по чистому полю. "],["torot:20180919:spi:211024","\u003cspan class=\"citation\"\u003eThe Igor tale 27\u003c/span\u003e Солнце ему тъмою путь заступаше, "],["torot:20180919:spi:211255","\u003cspan class=\"citation\"\u003eThe Igor tale 28\u003c/span\u003e нощь стонущи ему грозою птичь убуди, "],["torot:20180919:spi:211254","свистъ звѣринъ въ стазби; "],["torot:20180919:spi:211025","\u003cspan class=\"citation\"\u003eThe Igor tale 29\u003c/span\u003e дивъ кличетъ връху древа, "],["torot:20180919:spi:211256","велитъ послушати земли незнаемѣ, Влъзѣ, и Поморію, и Посулію, и Сурожу, и Корсуню, и тебѣ, тьмутораканьскый блъванъ. "],["torot:20180919:spi:211026","\u003cspan class=\"citation\"\u003eThe Igor tale 30\u003c/span\u003e А половци неготовами дорогами побѣгоша къ Дону Великому. "],["torot:20180919:spi:211027","Крычатъ тѣлѣгы полунощы, рци, лебеди роспущени. "],["torot:20180919:spi:211028","Игорь къ Дону вои ведетъ. "],["torot:20180919:spi:211029","\u003cspan class=\"citation\"\u003eThe Igor tale 31\u003c/span\u003e Уже бо бѣды его пасетъ птиць подобію, "],["torot:20180919:spi:211259","влъци грозу въсрожатъ по яругамъ, "],["torot:20180919:spi:211258","орли клектомъ на кости звѣри зовутъ, "],["torot:20180919:spi:211257","лисици брешутъ на чръленыя щиты. "],["torot:20180919:spi:211030","\u003cspan class=\"citation\"\u003eThe Igor tale 32\u003c/span\u003e О Руская земле! Уже за шеломянемъ еси! "],["torot:20180919:spi:211032","\u003cspan class=\"citation\"\u003eThe Igor tale 33\u003c/span\u003e Длъго ночь мркнетъ. "],["torot:20180919:spi:211033","\u003cspan class=\"citation\"\u003eThe Igor tale 34\u003c/span\u003e Заря свѣтъ запала, "],["torot:20180919:spi:211263","мъгла поля покрыла, "],["torot:20180919:spi:211262","\u003cspan class=\"citation\"\u003eThe Igor tale 35\u003c/span\u003e щекотъ славій успе, "],["torot:20180919:spi:211261","говоръ галичь убуди. "],["torot:20180919:spi:211034","\u003cspan class=\"citation\"\u003eThe Igor tale 36\u003c/span\u003e Русичи великая поля чрьлеными щиты прегородиша, ищучи себѣ чти, а князю – славы. "],["torot:20180919:spi:211035","\u003cspan class=\"citation\"\u003eThe Igor tale 37\u003c/span\u003e Съ заранія въ пяткъ потопташа поганыя плъкы половецкыя, "],["torot:20180919:spi:211265","и рассушясь стрѣлами по полю, "],["torot:20180919:spi:211264","помчаша красныя дѣвкы половецкыя, а съ ними злато, и паволокы, и драгыя оксамиты. "]]