[["torot:20180919:sergrad:198289","исчезоста оочи мои ѹповающꙋ ми на бг҃а моег. "],["torot:20180919:sergrad:198290","таковое ѹпованїе имѣѧ прпдбныи сергїи. и с таковым дер꙽зновенїем деръзнꙋ внити в пꙋстыню сїю. единъ единьствовати и безмолъс꙽твовати. иже и бжственыѧ сладости безмолвїѧ в꙽кѹсивъ. и тоѧ ѿстѹпити и оставити не хотѧше. "],["torot:20180919:sergrad:198295","и звериных ѹс꙽тремленїи. и бесовьских мечтанїи не боꙗше сѧ. ꙗкож есть писано. "],["torot:20180919:sergrad:198298","не ѹбоиши сѧ ѿ с꙽траха нощнаго. ѿ с꙽трѣлы летѧщаѧ во дн҃е. ѿ вѣщи. во тмѣ преходѧщаѧ. ѿ срѧща и бѣса полѹдн҃ьн꙽наго и полѹнощнаго. "],["torot:20180919:sergrad:198303","противѹ же пѹстынномѹ с꙽трахованїю мл҃твою воѡрѹжаше сѧ. ꙗкоже в лѣс꙽твице рече сѧ. "],["torot:20180919:sergrad:198305","в нихже рече мѣстех ѹс꙽трашаеши сѧ не лѣни сѧ без мл҃твы проходити но мл҃твою воѡрѹжи сѧ и рѹцѣ распростеръ. іс҃овым именемъ бїи ратникы. "],["torot:20180919:sergrad:198307","аще бо на мл҃твѹ въскорѣ въскочивъ помолит сѧ с нами тогда пришедыи бл҃гыи нш҃ь агг҃лъ хранител. "],["torot:20180919:sergrad:198308","и тако прпдбныи возверзе на г҃а печаль свою. и возложи на бг҃а ѹпованїе свое. "],["torot:20180919:sergrad:198310","и вышнѧго положивъ прибѣжище свое. пребыс ѿ с꙽траха бе с꙽траха и бес пакости и без вреда. "],["torot:20180919:sergrad:198312","бг҃ъ бо бл҃гы и чл҃колюбецъ иже скорое и твер꙽дое ѹтѣшенїе дарѹѧ рабом своим. иже всегда щадѧ и сохранѧѧ ѹгодника своего ꙗкож ст҃ое г҃летъ писанїе. "],["torot:20180919:sergrad:198314","ꙗко агг҃лом своим заповѣсть сохранити. "],["torot:20180919:sergrad:198315","сице и здѣ посла бг҃ъ млсть свою и блгдть свою в помощъ емѹ. еже сохранити его ѿ всѧкого ѡбистоѧнїѧ видимаго ж и невидимаго. "],["torot:20180919:sergrad:198317","прпдбныи ж видѧ. ꙗко покрывает его бг҃ъ своею блгдтїю и дн҃ью и нощїю прославѧше бг҃а. "],["torot:20180919:sergrad:198319","и бл҃годарныѧ хвалы возсылаше б҃гꙋ. не оставлѧющемꙋ же зла грѣшных на жребїи праведных. иже не дас нас чресъ силѹ искꙋшеном быти. "],["torot:20180919:sergrad:198322","начасте же ст҃ѹю прочиташе книгѹ ꙗко да ѿтꙋдꙋ всѧкѹ приплодитъ добродѣтель. съкровен꙽ными мысльми под꙽визаѧ ѹм свои на в꙽желѣнїе вѣчных бл҃гъ. и в наслаженїе обещан꙽ных бл҃гих съкровищъ. "],["torot:20180919:sergrad:198325","и еже паки дивнее. ꙗкож никтож того жестокое добродѣтелное житїѧ таиное ѹвѣдаше. "],["torot:20180919:sergrad:198327","точїю то единъ бг҃ъ. иже таинаѧ зрѧи и таиных испытатель. и неꙗвленаѧ пред ѡчима имѣѧ. "],["torot:20180919:sergrad:198596","тѣмъ еже безмол꙽внаго и без꙽мѧтежнаго житїѧ желанїѧ лишаем бывает. "],["torot:20180919:sergrad:198331","но ѡно ѹбо возлюблено быти мнѧше сѧ емѹ еже наединѣ единомѹ бг҃ѹ частыѧ и прилѣжныѧ и таиныѧ приносити мл҃твы. и бг҃ѹ единомѹ собесѣдовати и превышнемѹ вездѣ сѹщемѹ въжелѣн꙽ми присвоити сѧ. и к томѹ единомѹ приближати сѧ. и еже ѿ него блгдтїю просвѣщати сѧ. "],["torot:20180919:sergrad:198335","и сицевыми томѹ ѹпражнѧющѹ сѧ мысльми. ꙗко да бл҃гопрїѧтенъ бѹдет. еже ѡ сихъ подвигъ его и без꙽ зазора. "],["torot:20180919:sergrad:198338","и сего ради на кыиждо дн҃ь теплѣ ѡбнощеваше частыѧ къ бг҃ꙋ млт҃вы въсылаѧ повсегда. "],["torot:20180919:sergrad:198339","б҃гъ же моленїѧ его николиж не презрѣи ꙗк бл҃госердїе имѣѧ мнѡжес꙽тво щедрот. "],["torot:20180919:sergrad:198340","не навыче бо презирати моленїѧ боѧщих сѧ его и творѧщих волю его. "],["torot:20180919:sergrad:198341","по временех же нѣколицѣх. сирѣчь пребыв꙽шꙋ емѹ в꙽ пѹстыни единомѹ единьс꙽твовав꙽шꙋ. или двѣ лѣте. или болѣ или мен꙽ши "],["torot:20180919:sergrad:198598","не вѣде бг҃ъ вѣсть. "],["torot:20180919:sergrad:198345","и по сих видѧ бг҃ъ великѹю вѣрѹ его. и многое терпѣнїе его ѹмлсрди сѧ на нь. хотѧ ѡблегчити трѹды его пѹстынныѧ. "],["torot:20180919:sergrad:198371","\u003cspan class=\"citation\"\u003eSergij of Radonezh 13\u003c/span\u003e вложи въ срдце нѣкоторым ѿ братїѧ мнихом бг҃обоꙗзнивым. "],["torot:20180919:sergrad:198372","и начахѹ приходити к немѹ. "],["torot:20180919:sergrad:198373","се же быс с꙽троенїем и промышленїем всесилнаго млсрдаго г҃а бг҃а. ꙗко хощет не единомꙋ сергїю жити в꙽ пꙋстыни сеи. но мнѡжаишїи братїи. ꙗкож рече павелъ апслъ. "],["torot:20180919:sergrad:198377","не ища своеѧ ползы единого. но мнѡгих да сѧ сп҃сѹтъ. "],["torot:20180919:sergrad:198379","или рещи ꙗко хощет бг҃ъ воз꙽двигнꙋти мѣсто то и пѹстыню тꙋ. претворити. и тꙋ монастырь ѹс꙽троити. и множаишим братїѧм собрати сѧ "],["torot:20180919:sergrad:198599","бг҃ѹ тако извольшѹ. начаша посѣщати его мниси. "],["torot:20180919:sergrad:198383","испер꙽ва единъ по единомѹ. "],["torot:20180919:sergrad:198384","потом꙽ же ѡвогда два. овогда ж трїе "],["torot:20180919:sergrad:198600","и молѧхѹ преподобнаго припадающе и гл҃юще. "],["torot:20180919:sergrad:198386","ѿч҃е прїими нас. "],["torot:20180919:sergrad:198387","хощемъ с тобою на мѣсте сем жити и дш҃а своѧ спсти. "],["torot:20180919:sergrad:198388","и прпдбныи же не токмо не прїимаше их. но и воз꙽бранѧше имъ гл҃ѧ. ꙗко "],["torot:20180919:sergrad:198783","не можете жити на мѣсте семъ и не можете терпѣти трѹда пѹстыннаго. алканїѧ жаданїѧ. скорби. тесноты. и скѹдости. и недостат꙽ковъ. "],["torot:20180919:sergrad:198394","ѡни же рѣша "],["torot:20180919:sergrad:198784","хощем тер꙽пѣти трѹды мѣста сего. "],["torot:20180919:sergrad:198395","да аще б҃гъ подастъ то и можем. "],["torot:20180919:sergrad:198396","прпдбныи же паки вопросї ѧ гл҃ѧ. "],["torot:20180919:sergrad:198397","мѡжете ли терпѣти трꙋды мѣста сего. глад. и жаждѹ. и всѧкїѧ недостаткы "],["torot:20180919:sergrad:198785","ѡни же рѣша. "],["torot:20180919:sergrad:198400","еи чстныи ѿч҃е хощем и мѡжем бг҃ѹ помагающꙋ нам. и мл҃твам твоим споспѣшьс꙽твꙋющим нам. "],["torot:20180919:sergrad:198402","токмо ѡ сем молим твое прпдбьс꙽тво "],["torot:20180919:sergrad:198903","не ѿлꙋчи нас ѿ лица твоег. и ѿ мѣста сег любезнаг не ѿжени нас. "],["torot:20180919:sergrad:198404","прпдбныи ж сергїи видѣвъ вѣрѹ их и ѹсерьдїе и ѹдивль сѧ имъ. и рече имъ "],["torot:20180919:sergrad:198905","азъ не изъжденѹ вас. понеже сп҃съ нашъ гл҃аше. ꙗко "],["torot:20180919:sergrad:198906","грѧдѹщаго ко мнѣ не жьжденѹ вонъ. "],["torot:20180919:sergrad:198408","и паки рече "],["torot:20180919:sergrad:198907","идѣже сѹть два или трїе совокѹплени во имѧ мое тѹ есмь азъ посредѣ их. "],["torot:20180919:sergrad:198409","и дв҃дъ рече "],["torot:20180919:sergrad:199102","се коль добро и коль красно еже жити братїи в꙽кѹпѣ "],["torot:20180919:sergrad:199103","азъ бо братїе хотѣлъ есмь единъ жити въ пѹстыни сеи. и тако скончати сѧ на мѣсте семъ. "],["torot:20180919:sergrad:198411","аще ли сице. извол꙽шꙋ б҃гꙋ. и аще ѹгодно емѹ бѹдет еже быти на мѣсте семъ монастырю. и мнѡжаишїи братїи да бѹдет волѧ гн҃ѧ. "],["torot:20180919:sergrad:198415","азъ же васъ с радостїю прїемлю "],["torot:20180919:sergrad:199104","токмо потщите сѧ создати себѣ комѹждо свою кѣлїю. "],["torot:20180919:sergrad:198416","но бѹди вы свѣдома. аще в꙽ пѹстыню сїю жити прїидосте. аще со мною на мѣсте семъ пребывати хощете. аще работати бг҃ѹ пришли есте приготоваите сѧ терпѣти. скорби. бѣды. печали. всѧкѹ тѹгѹ и нѹжꙋ. и недостаткы. и нестѧжанїе. и неспанїе. "],["torot:20180919:sergrad:198424","и аще работати бг҃ѹ изволисте и прїидосте. ѿселѣ ѹготоваите срдца ваша не на пищꙋ ни на питїе. ни на покои. не на беспечалїе. но на терпѣнїе еже терпѣти всѧко искѹшенїе. и всѧкѹ тѹгѹ и печаль. "]]