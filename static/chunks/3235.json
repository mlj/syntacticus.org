[["torot:20180919:rusprav:170317","а кнѧзю .в҃ꙇ. гр҃и. продажѣ⁘  "],["torot:20180919:rusprav:170318","\u003cspan class=\"citation\"\u003eRusskaja pravda 90\u003c/span\u003e аже ѹмреть смердъ "],["torot:20180919:rusprav:172230","аже смердъ ѹмреть. то задницю кнѧзю. "],["torot:20180919:rusprav:170320","аже будуть дщери ѹ него дома. то даꙗти часть на нѣ. "],["torot:20180919:rusprav:170322","аже будть за мужемь. то не даꙗти части имъ. "],["torot:20180919:rusprav:170324","\u003cspan class=\"citation\"\u003eRusskaja pravda 91\u003c/span\u003e о задницѣ боꙗрьстѣи и о дружьнѣи "],["torot:20180919:rusprav:172231","аже в боꙗрехъ. любо въ дружинѣ. то за кнѧзѧ задницѧ не идеть. "],["torot:20180919:rusprav:170331","\u003cspan class=\"citation\"\u003eRusskaja pravda 92\u003c/span\u003e паки ли безъ рѧду ѹмреть. то всѣмъ дѣтемъ. "],["torot:20180919:rusprav:170333","а на самого часть дати дш҃и. "],["torot:20180919:rusprav:170334","\u003cspan class=\"citation\"\u003eRusskaja pravda 93\u003c/span\u003e аже жена сѧдеть по мужи. то на ню часть дати. "],["torot:20180919:rusprav:170336","а что на ню мужь възложить. тому же ѥсть гж҃а. "],["torot:20180919:rusprav:170338","а задницѧ ѥи мужнѧ не надобѣ. "],["torot:20180919:rusprav:170339","\u003cspan class=\"citation\"\u003eRusskaja pravda 94\u003c/span\u003e будть ли дѣти. то что первоѣ жены. то то возмуть дѣти мт҃ре своѥꙗ. "],["torot:20180919:rusprav:170342","любо си на женѹ будеть .възложилъ. обаче мт҃ри своѥи возмуть. "],["torot:20180919:rusprav:170343","\u003cspan class=\"citation\"\u003eRusskaja pravda 95\u003c/span\u003e аже будеть сестра в домѹ. то тѡи задницѣ не iмати. но ѿдадѧть ю за мужь братиꙗ. како си мѡгуть⁘  "],["torot:20180919:rusprav:172238","\u003cspan class=\"citation\"\u003eRusskaja pravda 96\u003c/span\u003e a се закладаюче городъ⁘  "],["torot:20180919:rusprav:172239","а се ѹрѡци городнику. "],["torot:20180919:rusprav:172240","закладаюче горѡдню. куну взѧти. "],["torot:20180919:rusprav:172242","а кѡнчавше ногата. "],["torot:20180919:rusprav:172243","а за кормъ. и за волѡгу. и за мѧса и за рыбы. з҃. кунъ на недлю. "],["torot:20180919:rusprav:172328","з҃. хлѣбовъ. з҃. ѹбѡркѡвъ пшена. з҃. луконъ ѡвса. на .д҃. кони. "],["torot:20180919:rusprav:172255","ꙇмати же ѥму. донелѣ городъ срубѧть. "],["torot:20180919:rusprav:172257","а солоду. одину дадѧть .і҃. луконъ⁘  "],["torot:20180919:rusprav:172259","\u003cspan class=\"citation\"\u003eRusskaja pravda 97\u003c/span\u003e о мостницѣхъ "],["torot:20180919:rusprav:172444","а се мѡстнику ѹроци. "],["torot:20180919:rusprav:172262","аже починить моста ветхаго. то кѡлико горѡднѣ починить. то взѧти ѥму по кунѣ ѿ горѡднѣ. "],["torot:20180919:rusprav:172265","а мостнику самому ѣхати со отрокомь. на дву коню. "],["torot:20180919:rusprav:172267","д҃. лукна ѡвса на недлю. "],["torot:20180919:rusprav:172269","а ѣсть что можеть⁘  "],["torot:20180919:rusprav:172271","\u003cspan class=\"citation\"\u003eRusskaja pravda 98\u003c/span\u003e аже будть рѡбьи дѣти ѹ мужа. то задници имъ не имати. "],["torot:20180919:rusprav:172273","но свобода имъ с мтр҃ью. "],["torot:20180919:rusprav:172274","\u003cspan class=\"citation\"\u003eRusskaja pravda 99\u003c/span\u003e аже будть в дому дѣти мали. а не джи сѧ будть сами собою печаловати. а мт҃и имъ пѡидеть за мужь. то кто имъ ближии будеть. тому же дати на руцѣ. i с добыткомь и с домомь. донелѣ же возмѡгуть. "],["torot:20180919:rusprav:172281","а товаръ дати перед людми. "],["torot:20180919:rusprav:172282","а что срѣзить товаромь тѣмь. ли пригостить то то ѥму собѣ. "],["torot:20180919:rusprav:172284","а истыи товаръ ворѡтить iмъ. "],["torot:20180919:rusprav:172285","а прикупъ ѥму собѣ. зане кормилъ и печаловалъ сѧ ими. "],["torot:20180919:rusprav:172287","ꙗже ѿ челѧди плѡд или ѿ скота. то то все пѡiмати лицемь. "],["torot:20180919:rusprav:172289","что ли будеть ростерѧлъ. то то все ѥму платити дѣтемъ тѣм. "],["torot:20180919:rusprav:172291","аче же и ѡтчимъ приiметь. дѣти съ задницею. то тако же ѥсть рѧдъ. "],["torot:20180919:rusprav:172294","\u003cspan class=\"citation\"\u003eRusskaja pravda 100\u003c/span\u003e а дворъ без дѣла ѡтень. всѧкъ меншему снв҃и. "],["torot:20180919:rusprav:172304","\u003cspan class=\"citation\"\u003eRusskaja pravda 102\u003c/span\u003e а дѣтемъ не дати вѡли. "],["torot:20180919:rusprav:172305","но что ѥи далъ мужь. с тѣм же ѥи сѣдѣти. "],["torot:20180919:rusprav:172307","или свою часть вземше сѣдѣти же. "],["torot:20180919:rusprav:172308","\u003cspan class=\"citation\"\u003eRusskaja pravda 103\u003c/span\u003e а мт҃рнѧ часть не надобѣ дѣтемъ. "],["torot:20180919:rusprav:172309","но кому мт҃и дасть тому же взѧти. "],["torot:20180919:rusprav:172310","дасть ли всѣмъ а вси роздѣлѧть. "],["torot:20180919:rusprav:172311","безъ ꙗзыка ли ѹмреть. то ѹ когѡ будеть на дворѣ была. и кто ю кормилъ то тому взѧти. "],["torot:20180919:rusprav:172314","\u003cspan class=\"citation\"\u003eRusskaja pravda 104\u003c/span\u003e аже бдуть двою мужю дѣти. а одиноѣ матери. то онѣмъ своѥгѡ ѡтцѧ задницѧ. а онѣмъ своѥго. "],["torot:20180919:rusprav:172318","\u003cspan class=\"citation\"\u003eRusskaja pravda 105\u003c/span\u003e будеть ли потерѧлъ своѥго инѡчима что. а онѣхъ ѡц҃ѧ. а ѹмреть. то възворѡтить брату. "],["torot:20180919:rusprav:172322","на не же и людьѥ вылѣзуть. что будеть отець его истерѧлъ инѡчимлѧ. "],["torot:20180919:rusprav:172324","а что ѥму своѥго. ѡц҃ѧ. то держить. "],["torot:20180919:rusprav:172329","\u003cspan class=\"citation\"\u003eRusskaja pravda 106\u003c/span\u003e а мтр҃и котѡрыи сн҃ъ добръ. перваго ли. другагѡ ли. тому же дасть своѥ. "],["torot:20180919:rusprav:172333","аче и вси снв҃е ѥи будуть лиси. а дчери мѡжеть дати. кто ю кормить⁘  "],["torot:20180919:rusprav:172460","\u003cspan class=\"citation\"\u003eRusskaja pravda 107\u003c/span\u003e ѿ виры .ѳ҃. кунъ. "],["torot:20180919:rusprav:172338","а метелнику .ѳ҃. вѣкошь. "],["torot:20180919:rusprav:172339","а ѿ бортноѣ земли .л҃. кунъ. "],["torot:20180919:rusprav:172340","а о инѣхъ о всѣхъ тѧжь. кѡму помѡгуть. по .д҃. куны. "],["torot:20180919:rusprav:172343","а метелнику .г҃. вѣкошь.⁘  "],["torot:20180919:rusprav:172344","\u003cspan class=\"citation\"\u003eRusskaja pravda 108\u003c/span\u003e о задницѣ⁘  "],["torot:20180919:rusprav:172345","аже братьꙗ ростѧжють перед кнѧземь. о задницю. котѡрыи дѣтьскии идѣть ихъ дѣлитъ. то тому взѧти .гр҃и. кѹнъ⁘  "],["torot:20180919:rusprav:172349","\u003cspan class=\"citation\"\u003eRusskaja pravda 109\u003c/span\u003e ѹрѡци рѡтнии⁘  "],["torot:20180919:rusprav:172461","ѿ головы .л҃. кунъ. "],["torot:20180919:rusprav:172351","а ѿ бортьноѣ земли .л҃. кунъ. бес трии кунъ. "],["torot:20180919:rusprav:172353","тако же и ѿ ролеиноѣ земли. "],["torot:20180919:rusprav:172354","а ѿ свободы .ѳ҃. кунъ⁘  "],["torot:20180919:rusprav:172355","\u003cspan class=\"citation\"\u003eRusskaja pravda 110\u003c/span\u003e о холѡпьствѣ⁘  "],["torot:20180919:rusprav:172462","оже кто хотѧ купить до полу. гр҃и. а послухи поставить. а ногату дасть. перед самѣмъ холѡпомь. "],["torot:20180919:rusprav:172361","а втѡроѥ холѡпьство пѡꙇметь робу. без рѧду. "],["torot:20180919:rusprav:172363","пѡиметь ли с рѧдомь. то како сѧ будеть рѧдилъ. на том же стоить. "],["torot:20180919:rusprav:172366","а се третьѥѥ холѡпьство тивуньство без рѧду. "],["torot:20180919:rusprav:172367","или привѧжеть ключь к собѣ без рѧду. "],["torot:20180919:rusprav:172368","с рѧдомь ли то како сѧ будеть рѧдилъ. на тѡм же стоить. "],["torot:20180919:rusprav:172370","\u003cspan class=\"citation\"\u003eRusskaja pravda 111\u003c/span\u003e а въ дачь не холѡпъ. "],["torot:20180919:rusprav:172463","ни по хлѣбѣ робѡтѧть. ни по придатъцѣ. "],["torot:20180919:rusprav:172373","но оже не дохѡдѧть года. то ворѡчати ѥму млсть. "],["torot:20180919:rusprav:172375","ѿхѡдить ли то не виноватъ ѥсть. "],["torot:20180919:rusprav:172376","\u003cspan class=\"citation\"\u003eRusskaja pravda 112\u003c/span\u003e аже холѡпъ бѣжить. а заповѣсть гснъ. аже слышавъ кто или знаꙗ. и вѣдаꙗ оже ѥсть холѡпъ. а дасть ѥму хлѣба. iли ѹкажеть ѥму путь. то платити ѥму за холѡпъ .е҃. гр҃и. а за робу .ѕ҃. гр҃и. "],["torot:20180919:rusprav:172384","\u003cspan class=\"citation\"\u003eRusskaja pravda 113\u003c/span\u003e аже кто переиметь чюжь холѡпъ. i дасть вѣсть гсну ѥгѡ. то имати ѥму переѥмъ. гр҃и. "],["torot:20180919:rusprav:172388","не ѹблюдеть ли. то платити ѥму .д҃. гр҃и. "],["torot:20180919:rusprav:172390","а пѧтаꙗ переѥмнаꙗ ѥму. "],["torot:20180919:rusprav:172391","а будеть роба. то .е҃. гр҃и. "],["torot:20180919:rusprav:172393","а шестаꙗ на переѥмъ ѿхѡдить. "]]