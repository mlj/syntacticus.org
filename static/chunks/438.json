[["proiel:20170214:greek-nt:15005","\u003cspan class=\"citation\"\u003eMATT 9.33\u003c/span\u003e καὶ ἐκβληθέντος τοῦ δαιμονίου ἐλάλησεν ὁ κωφός. "],["proiel:20170214:greek-nt:15006","καὶ ἐθαύμασαν οἱ ὄχλοι λέγοντες· "],["proiel:20170214:greek-nt:15007","οὐδέποτε ἐφάνη οὕτως ἐν τῷ Ἰσραήλ. "],["proiel:20170214:greek-nt:15008","\u003cspan class=\"citation\"\u003eMATT 9.34\u003c/span\u003e οἱ δὲ Φαρισαῖοι ἔλεγον· "],["proiel:20170214:greek-nt:15009","ἐν τῷ ἄρχοντι τῶν δαιμονίων ἐκβάλλει τὰ δαιμόνια. "],["proiel:20170214:greek-nt:15010","\u003cspan class=\"citation\"\u003eMATT 9.35\u003c/span\u003e Καὶ περιῆγεν ὁ Ἰησοῦς τὰς πόλεις πάσας καὶ τὰς κώμας, διδάσκων ἐν ταῖς συναγωγαῖς αὐτῶν καὶ κηρύσσων τὸ εὐαγγέλιον τῆς βασιλείας καὶ θεραπεύων πᾶσαν νόσον καὶ πᾶσαν μαλακίαν. "],["proiel:20170214:greek-nt:15011","\u003cspan class=\"citation\"\u003eMATT 9.36\u003c/span\u003e ἰδὼν δὲ τοὺς ὄχλους ἐσπλαγχνίσθη περὶ αὐτῶν, ὅτι ἦσαν ἐσκυλμένοι καὶ ἐρριμμένοι ὡσεὶ πρόβατα μὴ ἔχοντα ποιμένα. "],["proiel:20170214:greek-nt:15012","\u003cspan class=\"citation\"\u003eMATT 9.37\u003c/span\u003e τότε λέγει τοῖς μαθηταῖς αὐτοῦ· "],["proiel:20170214:greek-nt:47809","ὁ μὲν θερισμὸς πολύς, "],["proiel:20170214:greek-nt:47810","οἱ δὲ ἐργάται ὀλίγοι· "],["proiel:20170214:greek-nt:15014","\u003cspan class=\"citation\"\u003eMATT 9.38\u003c/span\u003e δεήθητε οὖν τοῦ κυρίου τοῦ θερισμοῦ ὅπως ἐκβάλῃ ἐργάτας εἰς τὸν θερισμὸν αὐτοῦ."],["proiel:20170214:greek-nt:15015","\u003cspan class=\"citation\"\u003eMATT 10.1\u003c/span\u003e Καὶ προσκαλεσάμενος τοὺς δώδεκα μαθητὰς αὐτοῦ ἔδωκεν αὐτοῖς ἐξουσίαν πνευμάτων ἀκαθάρτων, ὥστε ἐκβάλλειν αὐτὰ καὶ θεραπεύειν πᾶσαν νόσον καὶ πᾶσαν μαλακίαν. "],["proiel:20170214:greek-nt:15016","\u003cspan class=\"citation\"\u003eMATT 10.2\u003c/span\u003e Τῶν δὲ δώδεκα ἀποστόλων τὰ ὀνόματά ἐστιν ταῦτα· "],["proiel:20170214:greek-nt:15017","πρῶτος Σίμων ὁ λεγόμενος Πέτρος καὶ Ἀνδρέας ὁ ἀδελφὸς αὐτοῦ, καὶ Ἰάκωβος ὁ τοῦ Ζεβεδαίου καὶ Ἰωάννης ὁ ἀδελφὸς αὐτοῦ, \u003cspan class=\"citation\"\u003eMATT 10.3\u003c/span\u003e Φίλιππος καὶ Βαρθολομαῖος, Θωμᾶς καὶ Μαθθαῖος ὁ τελώνης, Ἰάκωβος ὁ τοῦ Ἀλφαίου καὶ Λεββαῖος, \u003cspan class=\"citation\"\u003eMATT 10.4\u003c/span\u003e Σίμων ὁ Καναναῖος καὶ Ἰούδας ὁ Ἰσκαριώτης ὁ καὶ παραδοὺς αὐτόν. "],["proiel:20170214:greek-nt:15018","\u003cspan class=\"citation\"\u003eMATT 10.5\u003c/span\u003e Τούτους τοὺς δώδεκα ἀπέστειλεν ὁ Ἰησοῦς παραγγείλας αὐτοῖς λέγων· "],["proiel:20170214:greek-nt:15019","εἰς ὁδὸν ἐθνῶν μὴ ἀπέλθητε, καὶ εἰς πόλιν Σαμαριτῶν μὴ εἰσέλθητε· "],["proiel:20170214:greek-nt:15020","\u003cspan class=\"citation\"\u003eMATT 10.6\u003c/span\u003e πορεύεσθε δὲ μᾶλλον πρὸς τὰ πρόβατα τὰ ἀπολωλότα οἴκου Ἰσραήλ. "],["proiel:20170214:greek-nt:15021","\u003cspan class=\"citation\"\u003eMATT 10.7\u003c/span\u003e πορευόμενοι δὲ κηρύσσετε λέγοντες ὅτι ἤγγικεν ἡ βασιλεία τῶν οὐρανῶν. "],["proiel:20170214:greek-nt:47811","\u003cspan class=\"citation\"\u003eMATT 10.8\u003c/span\u003e ἀσθενοῦντας θεραπεύετε, "],["proiel:20170214:greek-nt:47812","νεκροὺς ἐγείρετε, "],["proiel:20170214:greek-nt:47813","λεπροὺς καθαρίζετε, "],["proiel:20170214:greek-nt:47814","δαιμόνια ἐκβάλλετε· "],["proiel:20170214:greek-nt:47815","δωρεὰν ἐλάβετε, "],["proiel:20170214:greek-nt:47816","δωρεὰν δότε. "],["proiel:20170214:greek-nt:15024","\u003cspan class=\"citation\"\u003eMATT 10.9\u003c/span\u003e μὴ κτήσησθε χρυσὸν μηδὲ ἄργυρον μηδὲ χαλκὸν εἰς τὰς ζώνας ὑμῶν, \u003cspan class=\"citation\"\u003eMATT 10.10\u003c/span\u003e μὴ πήραν εἰς ὁδὸν μηδὲ δύο χιτῶνας μηδὲ ὑποδήματα μηδὲ ῥάβδον· "],["proiel:20170214:greek-nt:15025","ἄξιος γὰρ ὁ ἐργάτης τῆς τροφῆς αὐτοῦ. "],["proiel:20170214:greek-nt:15026","\u003cspan class=\"citation\"\u003eMATT 10.11\u003c/span\u003e εἰς ἣν δ’ ἂν πόλιν ἢ κώμην εἰσέλθητε, ἐξετάσατε τίς ἐν αὐτῇ ἄξιός ἐστιν· "],["proiel:20170214:greek-nt:15027","καὶ ἐκεῖ μείνατε ἕως ἂν ἐξέλθητε. "],["proiel:20170214:greek-nt:15028","\u003cspan class=\"citation\"\u003eMATT 10.12\u003c/span\u003e εἰσερχόμενοι δὲ εἰς τὴν οἰκίαν ἀσπάσασθε αὐτήν· "],["proiel:20170214:greek-nt:15029","\u003cspan class=\"citation\"\u003eMATT 10.13\u003c/span\u003e καὶ ἐὰν μὲν ᾖ ἡ οἰκία ἀξία, ἐλθάτω ἡ εἰρήνη ὑμῶν ἐπ’ αὐτήν· "],["proiel:20170214:greek-nt:15030","ἐὰν δὲ μὴ ᾖ ἀξία, ἡ εἰρήνη ὑμῶν πρὸς ὑμᾶς ἐπιστραφήτω. "],["proiel:20170214:greek-nt:15031","\u003cspan class=\"citation\"\u003eMATT 10.14\u003c/span\u003e καὶ ὃς ἂν μὴ δέξηται ὑμᾶς μηδὲ ἀκούσῃ τοὺς λόγους ὑμῶν, ἐξερχόμενοι ἔξω τῆς οἰκίας ἢ τῆς πόλεως ἐκείνης ἐκτινάξατε τὸν κονιορτὸν ἐκ τῶν ποδῶν ὑμῶν. "],["proiel:20170214:greek-nt:47817","\u003cspan class=\"citation\"\u003eMATT 10.15\u003c/span\u003e ἀμὴν λέγω ὑμῖν, "],["proiel:20170214:greek-nt:47818","ἀνεκτότερον ἔσται γῇ Σοδόμων καὶ Γομόρρων ἐν ἡμέρᾳ κρίσεως ἢ τῇ πόλει ἐκείνῃ. "],["proiel:20170214:greek-nt:15033","\u003cspan class=\"citation\"\u003eMATT 10.16\u003c/span\u003e Ἰδοὺ ἐγὼ ἀποστέλλω ὑμᾶς ὡς πρόβατα ἐν μέσῳ λύκων· "],["proiel:20170214:greek-nt:15034","γίνεσθε οὖν φρόνιμοι ὡς οἱ ὄφεις καὶ ἀκέραιοι ὡς αἱ περιστεραί. "],["proiel:20170214:greek-nt:15035","\u003cspan class=\"citation\"\u003eMATT 10.17\u003c/span\u003e προσέχετε δὲ ἀπὸ τῶν ἀνθρώπων· "],["proiel:20170214:greek-nt:15036","παραδώσουσιν γὰρ ὑμᾶς εἰς συνέδρια, καὶ ἐν ταῖς συναγωγαῖς αὐτῶν μαστιγώσουσιν ὑμᾶς· "],["proiel:20170214:greek-nt:15037","\u003cspan class=\"citation\"\u003eMATT 10.18\u003c/span\u003e καὶ ἐπὶ ἡγεμόνας δὲ καὶ βασιλεῖς ἀχθήσεσθε ἕνεκεν ἐμοῦ εἰς μαρτύριον αὐτοῖς καὶ τοῖς ἔθνεσιν. "],["proiel:20170214:greek-nt:15038","\u003cspan class=\"citation\"\u003eMATT 10.19\u003c/span\u003e ὅταν δὲ παραδῶσιν ὑμᾶς, μὴ μεριμνήσητε πῶς ἢ τί λαλήσητε· "],["proiel:20170214:greek-nt:15039","δοθήσεται γὰρ ὑμῖν ἐν ἐκείνῃ τῇ ὥρᾳ τί λαλήσητε· "],["proiel:20170214:greek-nt:15040","\u003cspan class=\"citation\"\u003eMATT 10.20\u003c/span\u003e οὐ γὰρ ὑμεῖς ἐστε οἱ λαλοῦντες ἀλλὰ τὸ πνεῦμα τοῦ πατρὸς ὑμῶν τὸ λαλοῦν ἐν ὑμῖν. "],["proiel:20170214:greek-nt:15041","\u003cspan class=\"citation\"\u003eMATT 10.21\u003c/span\u003e παραδώσει δὲ ἀδελφὸς ἀδελφὸν εἰς θάνατον καὶ πατὴρ τέκνον, καὶ ἐπαναστήσονται τέκνα ἐπὶ γονεῖς καὶ θανατώσουσιν αὐτούς. "],["proiel:20170214:greek-nt:15042","\u003cspan class=\"citation\"\u003eMATT 10.22\u003c/span\u003e καὶ ἔσεσθε μισούμενοι ὑπὸ πάντων διὰ τὸ ὄνομά μου· "],["proiel:20170214:greek-nt:15043","ὁ δὲ ὑπομείνας εἰς τέλος οὗτος σωθήσεται. "],["proiel:20170214:greek-nt:15044","\u003cspan class=\"citation\"\u003eMATT 10.23\u003c/span\u003e ὅταν δὲ διώκωσιν ὑμᾶς ἐν τῇ πόλει ταύτῃ, φεύγετε εἰς τὴν ἑτέραν· "],["proiel:20170214:greek-nt:47819","ἀμὴν γὰρ λέγω ὑμῖν, "],["proiel:20170214:greek-nt:47820","οὐ μὴ τελέσητε τὰς πόλεις τοῦ Ἰσραὴλ ἕως ἔλθῃ ὁ υἱὸς τοῦ ἀνθρώπου. "],["proiel:20170214:greek-nt:15046","\u003cspan class=\"citation\"\u003eMATT 10.24\u003c/span\u003e Οὐκ ἔστιν μαθητὴς ὑπὲρ τὸν διδάσκαλον οὐδὲ δοῦλος ὑπὲρ τὸν κύριον αὐτοῦ. "],["proiel:20170214:greek-nt:15047","\u003cspan class=\"citation\"\u003eMATT 10.25\u003c/span\u003e ἀρκετὸν τῷ μαθητῇ ἵνα γένηται ὡς ὁ διδάσκαλος αὐτοῦ, καὶ ὁ δοῦλος ὡς ὁ κύριος αὐτοῦ. "],["proiel:20170214:greek-nt:15048","εἰ τὸν οἰκοδεσπότην Βεελζεβοὺλ ἐπεκάλεσαν, πόσῳ μᾶλλον τοὺς οἰκιακοὺς αὐτοῦ. "],["proiel:20170214:greek-nt:15049","\u003cspan class=\"citation\"\u003eMATT 10.26\u003c/span\u003e μὴ οὖν φοβηθῆτε αὐτούς· "],["proiel:20170214:greek-nt:15050","οὐδὲν γάρ ἐστιν κεκαλυμμένον ὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται. "],["proiel:20170214:greek-nt:15051","\u003cspan class=\"citation\"\u003eMATT 10.27\u003c/span\u003e ὃ λέγω ὑμῖν ἐν τῇ σκοτίᾳ, εἴπατε ἐν τῷ φωτί· "],["proiel:20170214:greek-nt:15052","καὶ ὃ εἰς τὸ οὖς ἀκούετε, κηρύξατε ἐπὶ τῶν δωμάτων. "],["proiel:20170214:greek-nt:15053","\u003cspan class=\"citation\"\u003eMATT 10.28\u003c/span\u003e καὶ μὴ φοβεῖσθε ἀπὸ τῶν ἀποκτεννόντων τὸ σῶμα, τὴν δὲ ψυχὴν μὴ δυναμένων ἀποκτεῖναι· "]]