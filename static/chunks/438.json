[[15005,"\u003cspan class=\"citation\"\u003eMATT 9.33\u003c/span\u003e καὶ ἐκβληθέντος τοῦ δαιμονίου ἐλάλησεν ὁ κωφός. "],[15006,"καὶ ἐθαύμασαν οἱ ὄχλοι λέγοντες· "],[15007,"οὐδέποτε ἐφάνη οὕτως ἐν τῷ Ἰσραήλ. "],[15008,"\u003cspan class=\"citation\"\u003eMATT 9.34\u003c/span\u003e οἱ δὲ Φαρισαῖοι ἔλεγον· "],[15009,"ἐν τῷ ἄρχοντι τῶν δαιμονίων ἐκβάλλει τὰ δαιμόνια. "],[15010,"\u003cspan class=\"citation\"\u003eMATT 9.35\u003c/span\u003e Καὶ περιῆγεν ὁ Ἰησοῦς τὰς πόλεις πάσας καὶ τὰς κώμας, διδάσκων ἐν ταῖς συναγωγαῖς αὐτῶν καὶ κηρύσσων τὸ εὐαγγέλιον τῆς βασιλείας καὶ θεραπεύων πᾶσαν νόσον καὶ πᾶσαν μαλακίαν. "],[15011,"\u003cspan class=\"citation\"\u003eMATT 9.36\u003c/span\u003e ἰδὼν δὲ τοὺς ὄχλους ἐσπλαγχνίσθη περὶ αὐτῶν, ὅτι ἦσαν ἐσκυλμένοι καὶ ἐρριμμένοι ὡσεὶ πρόβατα μὴ ἔχοντα ποιμένα. "],[15012,"\u003cspan class=\"citation\"\u003eMATT 9.37\u003c/span\u003e τότε λέγει τοῖς μαθηταῖς αὐτοῦ· "],[47809,"ὁ μὲν θερισμὸς πολύς, "],[47810,"οἱ δὲ ἐργάται ὀλίγοι· "],[15014,"\u003cspan class=\"citation\"\u003eMATT 9.38\u003c/span\u003e δεήθητε οὖν τοῦ κυρίου τοῦ θερισμοῦ ὅπως ἐκβάλῃ ἐργάτας εἰς τὸν θερισμὸν αὐτοῦ."],[15015,"\u003cspan class=\"citation\"\u003eMATT 10.1\u003c/span\u003e Καὶ προσκαλεσάμενος τοὺς δώδεκα μαθητὰς αὐτοῦ ἔδωκεν αὐτοῖς ἐξουσίαν πνευμάτων ἀκαθάρτων, ὥστε ἐκβάλλειν αὐτὰ καὶ θεραπεύειν πᾶσαν νόσον καὶ πᾶσαν μαλακίαν. "],[15016,"\u003cspan class=\"citation\"\u003eMATT 10.2\u003c/span\u003e Τῶν δὲ δώδεκα ἀποστόλων τὰ ὀνόματά ἐστιν ταῦτα· "],[15017,"πρῶτος Σίμων ὁ λεγόμενος Πέτρος καὶ Ἀνδρέας ὁ ἀδελφὸς αὐτοῦ, καὶ Ἰάκωβος ὁ τοῦ Ζεβεδαίου καὶ Ἰωάννης ὁ ἀδελφὸς αὐτοῦ, \u003cspan class=\"citation\"\u003eMATT 10.3\u003c/span\u003e Φίλιππος καὶ Βαρθολομαῖος, Θωμᾶς καὶ Μαθθαῖος ὁ τελώνης, Ἰάκωβος ὁ τοῦ Ἀλφαίου καὶ Λεββαῖος, \u003cspan class=\"citation\"\u003eMATT 10.4\u003c/span\u003e Σίμων ὁ Καναναῖος καὶ Ἰούδας ὁ Ἰσκαριώτης ὁ καὶ παραδοὺς αὐτόν. "],[15018,"\u003cspan class=\"citation\"\u003eMATT 10.5\u003c/span\u003e Τούτους τοὺς δώδεκα ἀπέστειλεν ὁ Ἰησοῦς παραγγείλας αὐτοῖς λέγων· "],[15019,"εἰς ὁδὸν ἐθνῶν μὴ ἀπέλθητε, καὶ εἰς πόλιν Σαμαριτῶν μὴ εἰσέλθητε· "],[15020,"\u003cspan class=\"citation\"\u003eMATT 10.6\u003c/span\u003e πορεύεσθε δὲ μᾶλλον πρὸς τὰ πρόβατα τὰ ἀπολωλότα οἴκου Ἰσραήλ. "],[15021,"\u003cspan class=\"citation\"\u003eMATT 10.7\u003c/span\u003e πορευόμενοι δὲ κηρύσσετε λέγοντες ὅτι ἤγγικεν ἡ βασιλεία τῶν οὐρανῶν. "],[47811,"\u003cspan class=\"citation\"\u003eMATT 10.8\u003c/span\u003e ἀσθενοῦντας θεραπεύετε, "],[47812,"νεκροὺς ἐγείρετε, "],[47813,"λεπροὺς καθαρίζετε, "],[47814,"δαιμόνια ἐκβάλλετε· "],[47815,"δωρεὰν ἐλάβετε, "],[47816,"δωρεὰν δότε. "],[15024,"\u003cspan class=\"citation\"\u003eMATT 10.9\u003c/span\u003e μὴ κτήσησθε χρυσὸν μηδὲ ἄργυρον μηδὲ χαλκὸν εἰς τὰς ζώνας ὑμῶν, \u003cspan class=\"citation\"\u003eMATT 10.10\u003c/span\u003e μὴ πήραν εἰς ὁδὸν μηδὲ δύο χιτῶνας μηδὲ ὑποδήματα μηδὲ ῥάβδον· "],[15025,"ἄξιος γὰρ ὁ ἐργάτης τῆς τροφῆς αὐτοῦ. "],[15026,"\u003cspan class=\"citation\"\u003eMATT 10.11\u003c/span\u003e εἰς ἣν δ’ ἂν πόλιν ἢ κώμην εἰσέλθητε, ἐξετάσατε τίς ἐν αὐτῇ ἄξιός ἐστιν· "],[15027,"καὶ ἐκεῖ μείνατε ἕως ἂν ἐξέλθητε. "],[15028,"\u003cspan class=\"citation\"\u003eMATT 10.12\u003c/span\u003e εἰσερχόμενοι δὲ εἰς τὴν οἰκίαν ἀσπάσασθε αὐτήν· "],[15029,"\u003cspan class=\"citation\"\u003eMATT 10.13\u003c/span\u003e καὶ ἐὰν μὲν ᾖ ἡ οἰκία ἀξία, ἐλθάτω ἡ εἰρήνη ὑμῶν ἐπ’ αὐτήν· "],[15030,"ἐὰν δὲ μὴ ᾖ ἀξία, ἡ εἰρήνη ὑμῶν πρὸς ὑμᾶς ἐπιστραφήτω. "],[15031,"\u003cspan class=\"citation\"\u003eMATT 10.14\u003c/span\u003e καὶ ὃς ἂν μὴ δέξηται ὑμᾶς μηδὲ ἀκούσῃ τοὺς λόγους ὑμῶν, ἐξερχόμενοι ἔξω τῆς οἰκίας ἢ τῆς πόλεως ἐκείνης ἐκτινάξατε τὸν κονιορτὸν ἐκ τῶν ποδῶν ὑμῶν. "],[47817,"\u003cspan class=\"citation\"\u003eMATT 10.15\u003c/span\u003e ἀμὴν λέγω ὑμῖν, "],[47818,"ἀνεκτότερον ἔσται γῇ Σοδόμων καὶ Γομόρρων ἐν ἡμέρᾳ κρίσεως ἢ τῇ πόλει ἐκείνῃ. "],[15033,"\u003cspan class=\"citation\"\u003eMATT 10.16\u003c/span\u003e Ἰδοὺ ἐγὼ ἀποστέλλω ὑμᾶς ὡς πρόβατα ἐν μέσῳ λύκων· "],[15034,"γίνεσθε οὖν φρόνιμοι ὡς οἱ ὄφεις καὶ ἀκέραιοι ὡς αἱ περιστεραί. "],[15035,"\u003cspan class=\"citation\"\u003eMATT 10.17\u003c/span\u003e προσέχετε δὲ ἀπὸ τῶν ἀνθρώπων· "],[15036,"παραδώσουσιν γὰρ ὑμᾶς εἰς συνέδρια, καὶ ἐν ταῖς συναγωγαῖς αὐτῶν μαστιγώσουσιν ὑμᾶς· "],[15037,"\u003cspan class=\"citation\"\u003eMATT 10.18\u003c/span\u003e καὶ ἐπὶ ἡγεμόνας δὲ καὶ βασιλεῖς ἀχθήσεσθε ἕνεκεν ἐμοῦ εἰς μαρτύριον αὐτοῖς καὶ τοῖς ἔθνεσιν. "],[15038,"\u003cspan class=\"citation\"\u003eMATT 10.19\u003c/span\u003e ὅταν δὲ παραδῶσιν ὑμᾶς, μὴ μεριμνήσητε πῶς ἢ τί λαλήσητε· "],[15039,"δοθήσεται γὰρ ὑμῖν ἐν ἐκείνῃ τῇ ὥρᾳ τί λαλήσητε· "],[15040,"\u003cspan class=\"citation\"\u003eMATT 10.20\u003c/span\u003e οὐ γὰρ ὑμεῖς ἐστε οἱ λαλοῦντες ἀλλὰ τὸ πνεῦμα τοῦ πατρὸς ὑμῶν τὸ λαλοῦν ἐν ὑμῖν. "],[15041,"\u003cspan class=\"citation\"\u003eMATT 10.21\u003c/span\u003e παραδώσει δὲ ἀδελφὸς ἀδελφὸν εἰς θάνατον καὶ πατὴρ τέκνον, καὶ ἐπαναστήσονται τέκνα ἐπὶ γονεῖς καὶ θανατώσουσιν αὐτούς. "],[15042,"\u003cspan class=\"citation\"\u003eMATT 10.22\u003c/span\u003e καὶ ἔσεσθε μισούμενοι ὑπὸ πάντων διὰ τὸ ὄνομά μου· "],[15043,"ὁ δὲ ὑπομείνας εἰς τέλος οὗτος σωθήσεται. "],[15044,"\u003cspan class=\"citation\"\u003eMATT 10.23\u003c/span\u003e ὅταν δὲ διώκωσιν ὑμᾶς ἐν τῇ πόλει ταύτῃ, φεύγετε εἰς τὴν ἑτέραν· "],[47819,"ἀμὴν γὰρ λέγω ὑμῖν, "],[47820,"οὐ μὴ τελέσητε τὰς πόλεις τοῦ Ἰσραὴλ ἕως ἔλθῃ ὁ υἱὸς τοῦ ἀνθρώπου. "],[15046,"\u003cspan class=\"citation\"\u003eMATT 10.24\u003c/span\u003e Οὐκ ἔστιν μαθητὴς ὑπὲρ τὸν διδάσκαλον οὐδὲ δοῦλος ὑπὲρ τὸν κύριον αὐτοῦ. "],[15047,"\u003cspan class=\"citation\"\u003eMATT 10.25\u003c/span\u003e ἀρκετὸν τῷ μαθητῇ ἵνα γένηται ὡς ὁ διδάσκαλος αὐτοῦ, καὶ ὁ δοῦλος ὡς ὁ κύριος αὐτοῦ. "],[15048,"εἰ τὸν οἰκοδεσπότην Βεελζεβοὺλ ἐπεκάλεσαν, πόσῳ μᾶλλον τοὺς οἰκιακοὺς αὐτοῦ. "],[15049,"\u003cspan class=\"citation\"\u003eMATT 10.26\u003c/span\u003e μὴ οὖν φοβηθῆτε αὐτούς· "],[15050,"οὐδὲν γάρ ἐστιν κεκαλυμμένον ὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται. "],[15051,"\u003cspan class=\"citation\"\u003eMATT 10.27\u003c/span\u003e ὃ λέγω ὑμῖν ἐν τῇ σκοτίᾳ, εἴπατε ἐν τῷ φωτί· "],[15052,"καὶ ὃ εἰς τὸ οὖς ἀκούετε, κηρύξατε ἐπὶ τῶν δωμάτων. "],[15053,"\u003cspan class=\"citation\"\u003eMATT 10.28\u003c/span\u003e καὶ μὴ φοβεῖσθε ἀπὸ τῶν ἀποκτεννόντων τὸ σῶμα, τὴν δὲ ψυχὴν μὴ δυναμένων ἀποκτεῖναι· "]]