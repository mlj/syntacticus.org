[["torot:20180919:supr:85571","достои͑но видѣниѥ͗ воѥ͑мъ. а͑гг҄ел҄ьскыи͗мъ. достои͑но патриа͑рхомъ. пророкомъ правь͗дʼникомъ. мѫжи вь самомъ цвѣтѣ ю҄ности. о͑ житиї небръгъше. паче родител҄ь. паче чⱕдъ г͆а вь͗злюбь͗ше. "],["torot:20180919:supr:85579","самого жития раштениѥ носⱕште. прѣзь͗рѣшⱕ врѣменънѫѭ҄ жизнь͗. да прославⱕтъ б͆а. въ оудѣхъ свои͑хъ. позориште бывъшѫ мирови. и͑ а͑гг҄еломъ и͑ чловѣкомъ. "],["torot:20180919:supr:85585","съпадъшии͑хъ вь͗здвигошⱕ. "],["torot:20180919:supr:88992","сѫмнⱕштиїхъ сⱕ о҄утврь͗дишⱕ. "],["torot:20180919:supr:88993","благовѣрь͗ныи͑мъ желаниѥ соугоубишⱕ. "],["torot:20180919:supr:85588","ѥ͑днѫ побѣдѫ вь͗си благѫѭ҄ вѣрѫ вьздвигошⱕ. "],["torot:20180919:supr:85589","ѥ͑дінѣмъ же и͑ вѣньцемъ. правды о҄украсишⱕ сⱕ. о͑ х͆ѣ їс͆ѣ г͆͆͆и нашемъ. ѥ͑моуже слава и͑ дръжава. вь͗ вѣкы вѣкомь "],["torot:20180919:supr:88996","а͑мин ⁘"],["torot:20180919:supr:185841","\u003cspan class=\"citation\"\u003eSupr. 7\u003c/span\u003e мѫка ст͆ааго кодрата и͑ и͑же сь н̑имъ ⁘ "],["torot:20180919:supr:88203","Отъ многъ и͑ различенъ градъ. похꙑштеномъ бꙑвъшемъ крьстиꙗ͑номъ. вь͗ врѣмена дек̑иꙗ цр͆а и͑ о̑уа͑лериꙗ͑на. и͑ ведомомъ бꙑвъшемъ вь никомидиискꙑи градъ вуѳиниѧ. и͑ вь ть͗мьницѫ въвръженомъ бꙑвъшемъ. и͑ съ вьсѣцѣмъ о̑утврь͗ждении͑мъ. блюдоми бѣа͑хѫ на въпрашаниѥ͗. да а͑ште рачꙙтъ жрътвъно ꙗ͑сти. то без мѫкъ о͑тъпоуштени бꙑвъше. пакꙑ въ своѥ къждо и͑хъ и͑детъ о͑течь͗ство. "],["torot:20180919:supr:88217","о͑ви о̑убо бѣжаа͑хѫ въ горꙑ. "],["torot:20180919:supr:88218","о͑ви же на селѣхъ сѫште таꙗ͑хѫ сꙙ. "],["torot:20180919:supr:88219","и͑скоусь͗нии͑ же и͑ добии хс͆ови раби. съ о̑упꙿваниѥмъ въ градѣ прѣбꙑваа͑хѫ въ мнозѣ радости. о͑жидаѭ̑ште. да некъли нѣкъгда и͑ ти съподобꙙтъ сꙙ прославити б͆а. "],["torot:20180919:supr:185842","и͑ дръзѣи͑шѧѧ на мѫчениѥ. мол̑ѣше поминати ѥ͑го вь͗ цѣсарь͗ствѣ господьни. "],["torot:20180919:supr:88235","а͑ страшивꙑѧ дръзꙑ творѣше поо̑уштаѧ ѧ. не боꙗ͑ти сꙙ нъ радовати. поминаѧ и͑мъ ꙗ͑ко мнози о͑тъ чл͆къ. не ль͑гъко. не съ многоѭ̑ болѣзниѭ житиꙗ сего о͑тъходꙙште. ни нꙑнꙗшь͗нꙙѧ жизни съподобишꙙ сꙙ. ни тамо покоꙗ полоучишꙙ. "],["torot:20180919:supr:88242","и͑ коѧжде болѣзни. съдравиѥ͑ съказаѧ глаголааше. ꙗ͑ко ѥ͑же за х͆а троудити сꙙ. паче же ѥ͑же за н̑ь о̑умь͗рѣти. мъздамногамъ и͑ великамъ ходатаи ѥ͑стъ. "],["torot:20180919:supr:88247","Бꙑвъшоу же таковоуо̑умоу дьни. вь͗ н̑ьже прѣдъсѣдъ а͑нѳупатъ въ народѣ. повелѣ привести рабꙑ хс͆овꙑ на сѫдиште. "],["torot:20180919:supr:88250","приведеномъ же и͑мъ бꙑвь͗шемъ прѣдъ н̑ь. рече а͑нѳꙋпатъ къ бж͆иѥ͑мъ рабомъ· "],["torot:20180919:supr:88252","да повѣдаѥ͑тъ къждо васъ своѥ͗ и͑мꙙ. и͑ санъ и͑ о͑тъчь͗ство. "],["torot:20180919:supr:88254","Блаженꙑи͑ же кодратъ зади за вь͗сѣми стоѧ. не дръжимъ никꙑи͑мъже къ въпрошению̑ а͑нѳоупата. пръвꙑи͗ вь͗сѣхъ. великомъ гласомъ о͑тъвѣштаваа͑ше. "],["torot:20180919:supr:88258","крь͗стиꙗ͑ни наричемъ сꙙ. "],["torot:20180919:supr:88259","се ѥ͑стъ чоудь͗ноѥ и͑мꙙ наше. "],["torot:20180919:supr:88260","слава вьсѣхъ насъ и͑ доброродъство ѥ͑дно ѥ͑стъ. "],["torot:20180919:supr:88261","раби ѥ͑смъ їс͆ хс͆а г͆а небесъскааго. и͑ невидимааго ба͆. "],["torot:20180919:supr:88263","градъ же комоуждо насъ ѥ͑сть. небесъскꙑи ѥроусалимъ. вь н̑ьже вь͗селитъ г͆ь вь͗сꙙ надѣѭ̑штѧѧ сꙙ на н̑ь. "],["torot:20180919:supr:88266","да о̑убо о̑уже слꙑша вь͗са наша а͑нѳупате. "],["torot:20180919:supr:88267","Анѳупатъ же а͑кꙑ въ забь͗вении бꙑвъ. о͑ дръзости мѫжа того. рече къ слоугамъ· "],["torot:20180919:supr:88270","о͑тъчаꙗвъшааго сꙙ о͑ного приведѣте прѣдъ мꙙ. да виждѫ что дръзость͗ ѥ͑го прио͑брѣте ѥ͑моу. "],["torot:20180919:supr:88272","о͑нъ же слꙑшавъ. и͑ прошъдъ сквозѣ народъ самъ прискочи. и͑ ставъ прѣдъ въсѣми. и͑ прѣкръстивъ сꙙ рече къ а͑нѳоупатоу· "],["torot:20180919:supr:88276","самъ придохъ а͑нтоупате прѣдъ тꙙ. прѣдъборникъ бꙑвъ дроужинѣ своѥ͑и͗. противѫ о͑ть͗цоу твоѥ͑моу диꙗ͑волоу. "],["torot:20180919:supr:88279","въскорѣ о̑убо твори ѥ͑же хоштеши. да о̑увѣси о͑тъ и͑скоуса сего. ꙗ͑ко хс͆ови ѥ͑смъ вои͑ни. и͑ призꙑваниѥ͑мъ владꙑкꙑ нашего. непобѣдни сѫште о͑ къзнехъ. вои͑на твоѥ͑го сотонꙑ. стои͑мъ противѫ крѣпꙙште сꙙ. "],["torot:20180919:supr:135542","Анѳупатъ рече· "],["torot:20180919:supr:88287","глагол̑и о͑тъчаа͑не и͑мꙙ своѥ͗ пръвоѥ͗. и͑ прилоучаи. "],["torot:20180919:supr:88289","Ст͆ъї кодратъ рече· "],["torot:20180919:supr:88290","рѣхъ ти ꙗ͑ко "],["torot:20180919:supr:186180","крь͗стиꙗ͑нъ ѥ͑смъ. "],["torot:20180919:supr:88293","прилоучаꙗ͑ же не и͑мамъ нъ раби гн͆и ѥ͑смъ. "],["torot:20180919:supr:88294","се ѥ͑стъ наше доброродь͗ство. "],["torot:20180919:supr:88295","͑Анѳупатъ рече· "],["torot:20180919:supr:88296","не достои͑тъ ти кръстиꙗ͑ноу сꙙ нарицати. ѥ͑лꙿма повелѣниѥ͗ непобѣдимꙑи͑хъ цр͆ъ. о̑умараѥтъ тꙙ. "],["torot:20180919:supr:88299","виждѫ же тꙙ и͑ доброличь͗на. и͑ рѣчива зѣло. "],["torot:20180919:supr:88305","прѣблаженꙑи͑ же мѫченикъ хс͆овъ кодратъ рече "],["torot:20180919:supr:135543","а͑нѳупате. не ѫ͑родъствоуи богꙑ гл͆ꙙ. "],["torot:20180919:supr:88307","не бо сѫтъ бз͆и мнози. нъ ѥ͑динъ богъ о͑тецъ. о͑тъ н̑егоже вь͗са. и͑ ѥ͑динъ г͆ь і͆с х͆с. и͑мꙿже вь͗са. "],["torot:20180919:supr:88312","Анѳупатъ речꙙ· "],["torot:20180919:supr:88313","сѫтъ о̑убо множаи͑ши бз͆и. "],["torot:20180919:supr:88314","цр͆ъ же заповѣда двѣма на десꙙте жрь͗ти богома. и͑мꙿже повинѫти сꙙ подобаатъ. и͑ поклонити. "],["torot:20180919:supr:88317","Ст͆ꙑи кодратъ съ дръзновениїмъ великомъ гласомъ възъпи гл͆ꙙ· "],["torot:20180919:supr:88318","не добро ѥ͑стъ многомъ богомъ бꙑти. "],["torot:20180919:supr:88319","ѥ͑динъ богъ да бѫдетъ. ѥ͑динъ цр͆ъ. "],["torot:20180919:supr:88321","Тъгда а͑нѳупатъ разгнѣвавъ сꙙ повелѣ и сьвлѣшти. и͑ на дь͗стѣ протѧгъше бити и жилами соуровамі глагол̑ꙙ· "],["torot:20180919:supr:88323","повѣждъ си и͑мꙙ. "],["torot:20180919:supr:88324","о͑номоу же не о͑тъвѣштаваѭ̑штоу. въпрашааше слꙋгꙑ а͑нѳупатъ· "],["torot:20180919:supr:88326","что и͑мꙙ ѥ͑моу ѥ͑стъ. "],["torot:20180919:supr:88327","о͑ні же рѣшꙙ "],["torot:20180919:supr:121723","кодратъ. нъ и велика рода ѥ͑стъ. "],["torot:20180919:supr:88329","а͑нѳупатъ рече "],["torot:20180919:supr:135544","поштꙙдите и͗. и͑ въставите и о͑тъ дрѣва. "],["torot:20180919:supr:88331","и͑ рече к н̑емоу "],["torot:20180919:supr:135545","чꙿто се сътвори намъ. "],["torot:20180919:supr:88332","почꙿто прокоуди чинъ свои͗. "],["torot:20180919:supr:88333","и͑ призъвавꙑ и͗ близъ себе рече к н̑емоу· "],["torot:20180919:supr:88334","почꙿто санъ свои и͑ родъ о͑ставивъ. къ соуѥ͑ть͗нѣи͗ крь͗стиꙗ͑нь͗стѣ вѣрѣ пристѫпи. "],["torot:20180919:supr:88336","Блаженꙑи͑ же кодратъ рече· "],["torot:20180919:supr:88337","а͑зъ бърахъ пріпадати въ домъ бога моѥ͑го паче. некъли жити въ жилиштихъ грѣшънꙑи͑хъ. "],["torot:20180919:supr:88339","͑Анѳоупатъ рече "],["torot:20180919:supr:135546","послоушаи͗ мене и͑ пожь͗ри богомъ. да не ꙗ͑ко зълодѣи зьлѣ о̑умь͗реши. "],["torot:20180919:supr:88341","Ст͆ꙑи͗ кодратъ рече· "],["torot:20180919:supr:88342","блаженъ ѥ͑стъ мѫжъ и͑же не и͑детъ на пѫть нечь͗стивꙑихъ. и͑ на сѣдалишти пагоубънꙑи͑хъ не сѣде. нъ бѫдетъ въ законѣ гн͆и волꙗ ѥ͑го. "],["torot:20180919:supr:88345","перинии͗. ͗Анѳупатъ рече· "],["torot:20180919:supr:88347","не прѣль͗штаи себе кодрате. "],["torot:20180919:supr:185840","о͑ вь͗сѣкомъ бо крь͗стіꙗ͑нѣ. казнь͗ цѣсарь͗ска лежитъ. "],["torot:20180919:supr:88350","любо о̑убогъ ѥ͑стъ любо богатъ. любо сановитъ любо смръдъ. то ни того поштꙙдитъ сѫдъ. "],["torot:20180919:supr:88353","ст͆ꙑи рече· "],["torot:20180919:supr:88354","е͑и͗. и͑бо божиѥ писаниѥ͗ гл͆етъ. "],["torot:20180919:supr:88356","нѣстъ рабъ ни свободь͗. "],["torot:20180919:supr:88361","вь͗си бо о͑ господи ѥ͑дино ѥ͑смъ. "],["torot:20180919:supr:88362","зан̑е мол̑ѫ тꙙ "],["torot:20180919:supr:136196","казнь͗ цр͆ь͗скѫ. и͑ бол̑ѣрь͗скѫ въскорѣ съконь͗чаи о͑ мь͗нѣ. "]]