[["proiel:20170214:gothic-nt:46039","\u003cspan class=\"citation\"\u003eLUKE 19.45\u003c/span\u003e jah galeiþands in alh dugann uswairpan þans frabugjandans in izai jah bugjandans, \u003cspan class=\"citation\"\u003eLUKE 19.46\u003c/span\u003e qiþands du im: "],["proiel:20170214:gothic-nt:46040","gameliþ ist þatei "],["proiel:20170214:gothic-nt:60083","gards meins gards bido ist; "],["proiel:20170214:gothic-nt:46041","iþ jus ina gatawideduþ du filegrja þiube. "],["proiel:20170214:gothic-nt:46042","\u003cspan class=\"citation\"\u003eLUKE 19.47\u003c/span\u003e jah was laisjands daga ƕammeh in þizai alh: "],["proiel:20170214:gothic-nt:46043","iþ þai auhmistans gudjans jah bokarjos sokidedun ina usqistjan jah þai frumistans manageins. "],["proiel:20170214:gothic-nt:46044","\u003cspan class=\"citation\"\u003eLUKE 19.48\u003c/span\u003e jah ni bigetun ƕa gatawidedeina; "],["proiel:20170214:gothic-nt:46045","managei auk alakjo hahaida du hausjan imma."],["proiel:20170214:gothic-nt:46046","\u003cspan class=\"citation\"\u003eLUKE 20.1\u003c/span\u003e Jah warþ in sumamma dage jainaize at laisjandin imma þo managein in alh jah wailamerjandin, atstoþun þai gudjans jah bokarjos miþ þaim sinistam \u003cspan class=\"citation\"\u003eLUKE 20.2\u003c/span\u003e jah qeþun du imma qiþandans: "],["proiel:20170214:gothic-nt:46047","qiþ unsis, in ƕamma waldufnje þata taujis, aiþþau ƕas ist saei gaf þus þata waldufni? "],["proiel:20170214:gothic-nt:46048","\u003cspan class=\"citation\"\u003eLUKE 20.3\u003c/span\u003e andhafjands þan qaþ du im: "],["proiel:20170214:gothic-nt:46049","fraihna izwis jah ik ainis waurdis jah qiþiþ mis: "],["proiel:20170214:gothic-nt:46050","\u003cspan class=\"citation\"\u003eLUKE 20.4\u003c/span\u003e daupeins Iohannis uzuh himina was þau uzuh mannam? "],["proiel:20170214:gothic-nt:46051","\u003cspan class=\"citation\"\u003eLUKE 20.5\u003c/span\u003e iþ eis þahtedun miþ sis misso qiþandans þatei "],["proiel:20170214:gothic-nt:60084","jabai qiþam: us himina, qiþiþ:  "],["proiel:20170214:gothic-nt:62828","aþþan duƕe ni galaubideduþ imma? "],["proiel:20170214:gothic-nt:46054","\u003cspan class=\"citation\"\u003eLUKE 20.6\u003c/span\u003e iþ jabai qiþam: us mannam, alla so managei stainam afwairpiþ unsis; "],["proiel:20170214:gothic-nt:46056","triggwaba galaubjand auk allai Iohannen praufetu wisan. "],["proiel:20170214:gothic-nt:46057","\u003cspan class=\"citation\"\u003eLUKE 20.7\u003c/span\u003e jah andhofun ei ni wissedeina ƕaþro. "],["proiel:20170214:gothic-nt:46058","\u003cspan class=\"citation\"\u003eLUKE 20.8\u003c/span\u003e jah Iesus qaþ im: "],["proiel:20170214:gothic-nt:46059","ni ik izwis qiþa, in ƕamma waldufnje þata tauja. "],["proiel:20170214:gothic-nt:46060","\u003cspan class=\"citation\"\u003eLUKE 20.9\u003c/span\u003e dugann þan du managein qiþan þo gajukon: "],["proiel:20170214:gothic-nt:46061","manna ussatida weinagard, jah anafalh ina waurstwjam jah aflaiþ jera ganoha. "],["proiel:20170214:gothic-nt:46062","\u003cspan class=\"citation\"\u003eLUKE 20.10\u003c/span\u003e jah in mela insandida du þaim aurtjam skalk, ei akranis þis weinagardis gebeina imma. "],["proiel:20170214:gothic-nt:46063","iþ þai aurtjans usbliggwandans ina insandidedun lausana. "],["proiel:20170214:gothic-nt:46064","\u003cspan class=\"citation\"\u003eLUKE 20.11\u003c/span\u003e jah anaaiauk sandjan anþarana skalk; "],["proiel:20170214:gothic-nt:46065","iþ eis jah jainana bliggwandans jah unswerandans insandidedun lausana. "],["proiel:20170214:gothic-nt:46066","\u003cspan class=\"citation\"\u003eLUKE 20.12\u003c/span\u003e jah anaaiauk sandjan þridjan; "],["proiel:20170214:gothic-nt:46067","iþ eis jah þana gawondondans uswaurpun. "],["proiel:20170214:gothic-nt:46068","\u003cspan class=\"citation\"\u003eLUKE 20.13\u003c/span\u003e qaþ þan sa frauja þis weinagardis: "],["proiel:20170214:gothic-nt:46069","ƕa taujau? "],["proiel:20170214:gothic-nt:46070","sandja sunu meinana þana liuban; "],["proiel:20170214:gothic-nt:46071","aufto þana gasaiƕandans aistand. "],["proiel:20170214:gothic-nt:46072","\u003cspan class=\"citation\"\u003eLUKE 20.14\u003c/span\u003e gasaiƕandans þan ina þai aurtjans þahtedun miþ sis misso qiþandans, "],["proiel:20170214:gothic-nt:60085","sa ist sa arbinumja; "],["proiel:20170214:gothic-nt:46073","afslaham ina, ei uns wairþai þata arbi. "],["proiel:20170214:gothic-nt:46074","\u003cspan class=\"citation\"\u003eLUKE 20.15\u003c/span\u003e jah uswairpandans ina ut us þamma weinagarda usqemun. "],["proiel:20170214:gothic-nt:46075","ƕa nu taujai im frauja þis weinagardis? "],["proiel:20170214:gothic-nt:46076","\u003cspan class=\"citation\"\u003eLUKE 20.16\u003c/span\u003e qimiþ jah usqisteiþ aurtjam þaim jah gibiþ þana weinagard anþaraim. "],["proiel:20170214:gothic-nt:46077","gahausjandans qeþun þan: "],["proiel:20170214:gothic-nt:46078","nissijai. "],["proiel:20170214:gothic-nt:46079","\u003cspan class=\"citation\"\u003eLUKE 20.17\u003c/span\u003e iþ is insaiƕands du im qaþ: "],["proiel:20170214:gothic-nt:46080","aþþan ƕa ist þata gamelido: "],["proiel:20170214:gothic-nt:46081","stains þammei uskusun timrjans, sah warþ du haubida waihstins? "],["proiel:20170214:gothic-nt:46082","\u003cspan class=\"citation\"\u003eLUKE 20.18\u003c/span\u003e ƕazuh saei driusiþ ana þana stain, gakrotuda; "],["proiel:20170214:gothic-nt:46083","iþ ana þanei driusiþ, diswinþeiþ ina. "],["proiel:20170214:gothic-nt:46084","\u003cspan class=\"citation\"\u003eLUKE 20.19\u003c/span\u003e jah sokidedun þai bokarjos jah auhumistans gudjans uslagjan ana ina handuns in þizai ƕeilai jah ohtedun þo managein; "],["proiel:20170214:gothic-nt:46085","froþun auk þatei du im þo gajukon qaþ. "],["proiel:20170214:gothic-nt:46086","\u003cspan class=\"citation\"\u003eLUKE 20.20\u003c/span\u003e jah afleiþandans insandidedun ferjans, þans us liutein taiknjandans sik garaihtans wisan, ei gafaifaheina is waurdei jah atgebeina ina reikja jah waldufnja kindinis. "],["proiel:20170214:gothic-nt:46087","\u003cspan class=\"citation\"\u003eLUKE 20.21\u003c/span\u003e jah frehun ina qiþandans: "],["proiel:20170214:gothic-nt:46088","laisari, witum þatei raihtaba rodeis jah laiseis jah ni andsaiƕis andwairþi, ak bi sunjai wig gudis laiseis: "],["proiel:20170214:gothic-nt:46089","\u003cspan class=\"citation\"\u003eLUKE 20.22\u003c/span\u003e skuldu ist unsis kaisara gild giban þau niu? "],["proiel:20170214:gothic-nt:46090","\u003cspan class=\"citation\"\u003eLUKE 20.23\u003c/span\u003e bisaiƕands þan ize unselein Iesus qaþ du im: "],["proiel:20170214:gothic-nt:46091","ƕa mik fraisiþ? "],["proiel:20170214:gothic-nt:46092","\u003cspan class=\"citation\"\u003eLUKE 20.24\u003c/span\u003e ataugeiþ mis skatt: "],["proiel:20170214:gothic-nt:46093","ƕis habaiþ manleikan jah ufarmeli? "],["proiel:20170214:gothic-nt:46094","andhafjandans þan qeþun: "],["proiel:20170214:gothic-nt:46095","kaisaris. "],["proiel:20170214:gothic-nt:46096","\u003cspan class=\"citation\"\u003eLUKE 20.25\u003c/span\u003e iþ is qaþuh du im: "],["proiel:20170214:gothic-nt:46097","us-gibiþ-nu þo kaisaris kaisara jah þo gudis guda. "],["proiel:20170214:gothic-nt:46098","\u003cspan class=\"citation\"\u003eLUKE 20.26\u003c/span\u003e jah ni mahtedun gafahan is waurde in andwairþja manageins jah sildaleikjandans andawaurde is gaþahaidedun. "],["proiel:20170214:gothic-nt:46099","\u003cspan class=\"citation\"\u003eLUKE 20.27\u003c/span\u003e du atgaggandans þan sumai Saddukaie, þaiei qiþand usstass ni wisan, frehun ina \u003cspan class=\"citation\"\u003eLUKE 20.28\u003c/span\u003e qiþandans: "],["proiel:20170214:gothic-nt:46100","laisari, Moses gamelida uns, jabai ƕis broþar gadauþnai aigands qen, jah sa unbarnahs gadauþnai, ei nimai broþar is þo qen jah urraisjai fraiw broþr seinamma. "]]