[["torot:20180919:nov-sin:214044","и не даша ѥмѹ правити сѧ. "],["torot:20180919:nov-sin:214045","и ведоша и въ торопьць. "],["torot:20180919:nov-sin:214046","онъ же то приꙗ съ радостию. ꙗко і҃ѡ. злат҃ѹстьць. и григории акраганьскꙑи. "],["torot:20180919:nov-sin:214049","тѹюже и сь приꙗ печѧль. славѧ б҃а. "],["torot:20180919:nov-sin:214051","тъгдаж҃ бѧше пришьлъ прѣж҃ изгнаниꙗ митрофанѧ архѥпс҃па. добрꙑна ꙗдрѣиковиць. изъ цс҃рѧград҃. "],["torot:20180919:nov-sin:214054","и привезѣ съ собою гробъ гн҃ь. "],["torot:20180919:nov-sin:214055","а самъ пострїже сѧ. на хѹтинѣ ѹ стг҃о сп҃са. "],["torot:20180919:nov-sin:214057","и волею бж҃иѥю. възлюби и кн҃зь мьстїслав҃. и вси новгородьци. "],["torot:20180919:nov-sin:214060","и послаша и въ рѹсь ставитъ сѧ. "],["torot:20180919:nov-sin:214061","и приде поставленъ архѥпс҃пъ антонии. "],["torot:20180919:nov-sin:214062","и створї полатѹ митрофаню. цр҃квь въ имѧ ст҃го антониꙗ⁖ "],["torot:20180919:nov-sin:214064","въ лѣт҃ .҂ѕ҃. ѱ҃.к҃. ходи мьстислав. на чюдь. рекомѹю търмѹ. съ новгородьци. "],["torot:20180919:nov-sin:214069","и много полониша "],["torot:20180919:nov-sin:214707","скота бещисла приведоша. "],["torot:20180919:nov-sin:214070","потом҃же на зимѹ иде кн҃зь мьстиславъ съ новгородьци иде на чюдьскꙑи городъ. рекомꙑи медвѣжю головѹ. "],["torot:20180919:nov-sin:214072","села ихъ потрати. "],["torot:20180919:nov-sin:214073","и придоша подъ городъ. "],["torot:20180919:nov-sin:214074","и поклониша сѧ чюдь кн҃зю. "],["torot:20180919:nov-sin:214075","и дань на нихъ възѧ. "],["torot:20180919:nov-sin:214076","и придоша вси сдрави⁖ "],["torot:20180919:nov-sin:214077","въ лѣт҃ .҂ѕ҃.ѱ҃.к҃а. въ петрово говениѥ. изъѥхаша литва безбожнаꙗ. пльсковъ и пожгоша. "],["torot:20180919:nov-sin:214081","пльсковицї бо бѧхѹ въ то врем҃. изгнали кнз҃ѧ володимира ѿ себе. "],["torot:20180919:nov-sin:214083","а пльсковици бѧхѹ на озѣрѣ. "],["torot:20180919:nov-sin:214084","и много створиша зла и ѿидоша⁖ "],["torot:20180919:nov-sin:214085","въ лѣт҃ .҂ѕ҃.ѱ҃.к҃в. мс҃цѧ феврарѧ. въ .а҃. дн҃ь. въ нед҃. сꙑропѹ҃стнѹю. громъ бꙑс҃. по заꙋт҃нии. "],["torot:20180919:nov-sin:214091","и вси слꙑшаша. "],["torot:20180919:nov-sin:214092","и потом҃ къгдаж҃ змьи видѣша лѣтѧщь. "],["torot:20180919:nov-sin:214093","том҃же дн҃е иде кн҃зь мьстислав҃. съ новгородьци. на чюдь. на ѥреву. сквозе землю чюд҃скѹю къ морю. "],["torot:20180919:nov-sin:214098","села ихъ потрати. "],["torot:20180919:nov-sin:214099","и осѣкꙑ ихъ [възь]ма. "],["torot:20180919:nov-sin:214100","и ста съ новгородци подъ городомъ воробииномь. "],["torot:20180919:nov-sin:214101","и чюд҃ поклониша сѧ ѥмѹ. "],["torot:20180919:nov-sin:214102","и мьстиславъ же кн҃зь взѧ на нихъ дань. "],["torot:20180919:nov-sin:214103","и да новгородьцемъ двѣ чѧсти дани. а третьюю чѧсть дворѧномъ. "],["torot:20180919:nov-sin:214105","бѧше же тѹ и пльсковьскꙑи кн҃зь всѣволодъ. борисовиць. съ пльсковици. и торопьцьскꙑи кн҃зь дв҃дъ. володимирь брат҃ "],["torot:20180919:nov-sin:214708","и придоша сдрави вси. съ множьствомь полона. "],["torot:20180919:nov-sin:214110","въ тож҃ лѣт҃. изгони всеволодъ чьрмьнꙑи. сн҃ъ ст҃ославль. правнукъ олговъ. внѹкꙑ ростиславле. из рѹси. так҃ река. "],["torot:20180919:nov-sin:214117","брат҃ моꙗ ѥсте .в҃. кнѧзѧ повесили вꙑ въ галици. ꙗко злодѣꙗ. "],["torot:20180919:nov-sin:214120","и положили ѥсте ѹкоръ на всѣхъ. "],["torot:20180919:nov-sin:214121","и нѣтѹ вамъ чѧсти въ рѹс҃скои землї⁖ "],["torot:20180919:nov-sin:214122","тог҃же лѣт҃. прислаша внѹци ростиславли. въ новъгородъ къ мьстиславу мьстиславицю. "],["torot:20180919:nov-sin:214125","се не творить намъ всеволодъ ст҃ославиць. частї въ рѹсьскои земли. "],["torot:20180919:nov-sin:214127","а поиди "],["torot:20180919:nov-sin:214709","поищемъ своѥи оц҃инꙑ. "],["torot:20180919:nov-sin:214128","мьстислав҃ же съзва вѣче на ꙗрослали дворѣ. "],["torot:20180919:nov-sin:214129","и почѧ звати новгородьче кꙑѥвѹ. на всѣволода чьрмьнаго. "],["torot:20180919:nov-sin:214131","рекоша ѥмѹ новгородьци. "],["torot:20180919:nov-sin:214132","кам҃ кнѧже очима позриши тꙑ. там҃ мꙑ главами своими вьржемъ. "],["torot:20180919:nov-sin:214134","и поиде кн҃зь мьстислав҃ съ новгородцї къ кꙑѥвѹ. мс҃цѧ июнѧ на стг҃о феодора. "],["torot:20180919:nov-sin:214136","и доидоша смольньска. "],["torot:20180919:nov-sin:214137","и бꙑс҃ распрѧ новгородьцемъ съ смолнѧнꙑ. "],["torot:20180919:nov-sin:214138","и ѹбиша новгородци смолнѧнина. "],["torot:20180919:nov-sin:214139","а по кн҃зи не поидоша. "],["torot:20180919:nov-sin:214140","кн҃зь же мьстиславъ въ вѣче поча звати. "],["torot:20180919:nov-sin:214141","они же не поидоша. "],["torot:20180919:nov-sin:214142","кнѧзь же чѣловавъ всѣхъ. поклонивъ сѧ поиде. "],["torot:20180919:nov-sin:214144","новгородьци же створивъше вѣче о собе. почаша гадати. "],["torot:20180919:nov-sin:214146","и реч҃ твьрдїславъ посадникъ. ꙗко "],["torot:20180919:nov-sin:214716","брат҃ѥ страдали. дѣди наши и оч҃и. за рѹсьскѹю землю. "],["torot:20180919:nov-sin:214150","тако брат҃ѥ и мꙑ. поидимъ по своѥмь кн҃зи. "],["torot:20180919:nov-sin:214152","и так҃ поидоша и смольньска. "],["torot:20180919:nov-sin:214153","и постигъше кн҃зѧ. и начаша воѥвати по днѣпрю городѣ черниговьскѣѥ. "],["torot:20180919:nov-sin:214155","и възѧша рѣчицѣ на щїтъ. и инꙑѥ городѣ мнозѣ. чьрниговьскꙑꙗ. "],["torot:20180919:nov-sin:214157","и придоша подъ вꙑшегородъ. "],["torot:20180919:nov-sin:214158","и начаша сѧ бити. "],["torot:20180919:nov-sin:214159","и одолѣ мьстиславъ съ брат҃ѥю и съ новгородьци. "],["torot:20180919:nov-sin:214160","и ꙗша .в҃. кнѧзѧ. ростислав҃. ꙗрославицѧ. и ѧропълка брат҃ ѥго вънѹка олгова. "],["torot:20180919:nov-sin:214162","а вꙑшегородци поклониша сѧ. "],["torot:20180919:nov-sin:214163","отвориша врата. "],["torot:20180919:nov-sin:214164","а всеволодъ ис кꙑѥва вꙑбежа. за дънепрь. "],["torot:20180919:nov-sin:214166","и въиде мьстислав҃ съ брат҃ѥю и съ новгородьци въ кꙑѥвъ. "],["torot:20180919:nov-sin:214167","и поклониша сѧ кꙑꙗне. "],["torot:20180919:nov-sin:214168","и посадиша кꙑѥвѣ мьстислава романовицѧ. вънѹкъ ростиславль. "],["torot:20180919:nov-sin:214170","идоша ис кꙑѥва къ чьрниговѹ. "],["torot:20180919:nov-sin:214171","и стоꙗвъше .в҃і. дн҃и. възѧша миръ. "],["torot:20180919:nov-sin:214173","и въземъше дарꙑ придоша новѹгородѹ вси сдравї⁖ "],["torot:20180919:nov-sin:214174","въ лѣт҃ .҂ѕ҃. ѱ҃.к҃г. поиде кнѧзь мьстиславъ по своѥи воли кꙑѥвѹ. "],["torot:20180919:nov-sin:214176","и створи вѣцѣ. на ꙗрославли дворѣ. "],["torot:20180919:nov-sin:214178","и рече новгородьцемъ. "],["torot:20180919:nov-sin:214179","суть ми орѹдиꙗ въ рѹси. "],["torot:20180919:nov-sin:214180","а вꙑ вольни въ кн҃зѣхъ⁖ "],["torot:20180919:nov-sin:214181","тог҃же лѣт҃. новъгородьци много гадавъше. послаша по ꙗрослава по всеволодицѧ. по гюргевъ вънѹкъ. гюргѧ иванъковицѧ посадника. и ꙗкѹна тꙑсѧцьскаго. и кѹпьць старѣишихъ .і҃. мѹж҃. "],["torot:20180919:nov-sin:214188","и въиде кн҃зь ꙗрославъ въ новъгородъ. "],["torot:20180919:nov-sin:214189","и ѹсрѣте и архиѥпс҃пъ антонъ. съ новгородьци⁖ "],["torot:20180919:nov-sin:214191","тог҃же лѣт҃. кн҃зь ꙗрослав҃. ꙗ ꙗкѹна зѹболомицѧ. а по фомѹ посла. по доброщиницѧ. по новоторожьскꙑи посадникъ. "],["torot:20180919:nov-sin:214197","и оковавъ потоци и на тьхвѣрь. "],["torot:20180919:nov-sin:214198","и по грѣхомъ нашимъ. обади федоръ лазѹтиниць и иворъ новотържьчь. ꙗкѹна тꙑсѧцьскаго намнѣжицѧ. "],["torot:20180919:nov-sin:214201","кн҃зь же ꙗрославъ створи вѣчѣ на ꙗрослали дворѣ. "],["torot:20180919:nov-sin:214202","идоша на дворъ ꙗкѹнь и розграбиша. "],["torot:20180919:nov-sin:214203","и женѹ ѥго ꙗша. "],["torot:20180919:nov-sin:214204","а ꙗкѹнъ заѹтра иде съ посадникомь къ кнѧзю. "],["torot:20180919:nov-sin:214205","и кн҃зь повѣле ꙗти сн҃а ѥго хрс҃офора. маиꙗ въ .к҃а⁖ "],["torot:20180919:nov-sin:214207","тъгдаже на сборъ ѹбиша прѹсї овъстрата. и сꙑнъ ѥго лѹготѹ. "],["torot:20180919:nov-sin:214209","и въвьргоша и въ грѣблю мьртвъ. "],["torot:20180919:nov-sin:214210","кн҃зь же о томь пожали на новгородцѣ. "],["torot:20180919:nov-sin:214211","тог҃же лѣт҃. поиде кн҃зь ꙗрославъ на тържъкъ. поимѧ съ собою твьрдислав҃. михалковицѧ. микифора. полюда. сбꙑслава. смена. ольксѹ. и мног҃ боꙗръ. "],["torot:20180919:nov-sin:214215","и одаривъ присла въ новъгородъ. "],["torot:20180919:nov-sin:214216","а самъ седе на търожькѹ⁖ "],["torot:20180919:nov-sin:214217","тоиж҃ осени мног҃ зла сѧ створи. "],["torot:20180919:nov-sin:214218","поби мразъ обильѥ по волостї. "],["torot:20180919:nov-sin:214219","а на търожкѹ все чело бꙑс҃. "],["torot:20180919:nov-sin:214220","и заꙗ кн҃зь вьршь. на търожкѹ "],["torot:20180919:nov-sin:214961","не пѹс҃ въ городъ ни воза. "],["torot:20180919:nov-sin:214222","и послаша по кн҃зѧ смена борисовицѧ. вѧчеслава климѧтицѧ. зѹбьцѧ ꙗкѹна. "],["torot:20180919:nov-sin:214225","и тѣхъ приꙗ. "],["torot:20180919:nov-sin:214226","и кого послашь и кн҃зь приꙗ. "],["torot:20180919:nov-sin:214227","а новѣгородѣ зло бꙑс҃ вельми. "],["torot:20180919:nov-sin:214228","кадь ржи кѹплѧхѹть по .і҃. грв҃нъ. а овса по .г҃. грв҃нѣ. а рѣпѣ возъ по .в҃. гр҃внѣ. "]]