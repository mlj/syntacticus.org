[["iswoc:20160620:wscp:102617","ne ondræd þu ðe "],["iswoc:20160620:wscp:102618","gelyf for an. "],["iswoc:20160620:wscp:102619","\u003cspan class=\"citation\"\u003eWSCp MARK 5.37\u003c/span\u003e And he ne let him ænigne fyligean buton Petrum \u0026 Iacobum \u0026 Iohannem, Iacobes broðor. "],["iswoc:20160620:wscp:102620","\u003cspan class=\"citation\"\u003eWSCp MARK 5.38\u003c/span\u003e \u0026 hi comon on þæs heahealdres hus, "],["iswoc:20160620:wscp:102621","\u0026 he geseah mycel gehlyd wepende \u0026 geomriende. "],["iswoc:20160620:wscp:102622","\u003cspan class=\"citation\"\u003eWSCp MARK 5.39\u003c/span\u003e And þa he ineode, he cwæð, "],["iswoc:20160620:wscp:102623","hwi synd ge gedrefede \u0026 wepað; "],["iswoc:20160620:wscp:102624","Nis þis mæden na dead "],["iswoc:20160620:wscp:102625","ac heo slæpð. "],["iswoc:20160620:wscp:102626","\u003cspan class=\"citation\"\u003eWSCp MARK 5.40\u003c/span\u003e Ða tældon hi hine; "],["iswoc:20160620:wscp:102627","He þa eallum ut adrifenum; Nam Petrum \u0026 þæs mædenes modor, \u0026 þa ðe mid him wæron, "],["iswoc:20160620:wscp:102628","\u0026 inneodon suwiende þar þæt mæden wæs. "],["iswoc:20160620:wscp:102629","\u003cspan class=\"citation\"\u003eWSCp MARK 5.41\u003c/span\u003e \u0026 hire hand nam \u0026 cwæð, "],["iswoc:20160620:wscp:102630","thalimthacumi þæt is on ure geþeode gereht, "],["iswoc:20160620:wscp:102631","mæden þe ic secge "],["iswoc:20160620:wscp:102632","aris. "],["iswoc:20160620:wscp:102633","\u003cspan class=\"citation\"\u003eWSCp MARK 5.42\u003c/span\u003e \u0026 heo sona aras \u0026 eode; "],["iswoc:20160620:wscp:102634","Soðlice heo wæs twelf wintre, "],["iswoc:20160620:wscp:102635","\u0026 ealle hi wundredon mycelre wundrunge. "],["iswoc:20160620:wscp:102636","\u003cspan class=\"citation\"\u003eWSCp MARK 5.43\u003c/span\u003e \u0026 he him þearle bebead þæt hi hyt nanum men ne sædon "],["iswoc:20160620:wscp:102637","\u0026 he het hire etan syllan. "],["iswoc:20160620:wscp:102638","\u003cspan class=\"citation\"\u003eWSCp MARK 6.1\u003c/span\u003e And þa he ðanon eode he ferde on his eðel, "],["iswoc:20160620:wscp:102639","\u0026 him folgodon his leorningcnihtas. "],["iswoc:20160620:wscp:102640","\u003cspan class=\"citation\"\u003eWSCp MARK 6.2\u003c/span\u003e \u0026 gewordenum restedæge he ongann on gesamnunge læran "],["iswoc:20160620:wscp:102641","\u0026 manege gehyrdon \u0026 wundrodon on his lare \u0026 cwædon, "],["iswoc:20160620:wscp:102642","hwanon synd þyssum ealle þas ðincg "],["iswoc:20160620:wscp:102643","and hwæt is se wisdom þe him geseald is, \u0026 swylce mihta þe ðurh his handa gewordene synd? "],["iswoc:20160620:wscp:102644","\u003cspan class=\"citation\"\u003eWSCp MARK 6.3\u003c/span\u003e Hu nys þys se smið Marian sunu, Iacobes broðor, \u0026 Iosepes, \u0026 Iude \u0026 Simonis; "],["iswoc:20160620:wscp:102645","Hu ne synt his swustra her mid us; "],["iswoc:20160620:wscp:102646","\u0026 þa wurdon hi gedrefede. "],["iswoc:20160620:wscp:102647","\u003cspan class=\"citation\"\u003eWSCp MARK 6.4\u003c/span\u003e Þa cwæð se hælend, "],["iswoc:20160620:wscp:102648","soðlice nis nan witega buton wurðscipe, buton on his eðele \u0026 on his mægðe, \u0026 on his huse? "],["iswoc:20160620:wscp:102649","\u003cspan class=\"citation\"\u003eWSCp MARK 6.5\u003c/span\u003e And he ne mihte þar ænig mægen wyrcan, buton feawa untrume onasettum his handum he gehælde. "],["iswoc:20160620:wscp:102650","\u003cspan class=\"citation\"\u003eWSCp MARK 6.6\u003c/span\u003e \u0026 he wundrode for heora ungeleafan; "],["iswoc:20160620:wscp:102651","He ða lærende þa castel beferde. "],["iswoc:20160620:wscp:102652","\u003cspan class=\"citation\"\u003eWSCp MARK 6.7\u003c/span\u003e \u0026 him twelfe togeclypode, \u0026 agan hi sendan twam \u0026 twam, \u0026 him anweald sealde unclænra gasta. \u003cspan class=\"citation\"\u003eWSCp MARK 6.8\u003c/span\u003e \u0026 him bebead þæt hi naht on wege ne namon buton gyrde ane, ne codd ne hlaf, ne feoh on heora gyrdlum. Ac gesceode mid calcum \u0026 þæt hi mid twam tunecum gescrydde næron. "],["iswoc:20160620:wscp:102653","\u003cspan class=\"citation\"\u003eWSCp MARK 6.10\u003c/span\u003e And he cwæð to him, "],["iswoc:20160620:wscp:102654","swa hwylc hus swa ge ingað, wuniað þar oð þæt ge utgan. "],["iswoc:20160620:wscp:102655","\u003cspan class=\"citation\"\u003eWSCp MARK 6.11\u003c/span\u003e \u0026 swa hwylce swa eow ne gehyrað; þonne ge þanon ut gað asceacað þæt dust of eowrum fotum, him on gewitnesse. "],["iswoc:20160620:wscp:102656","\u003cspan class=\"citation\"\u003eWSCp MARK 6.12\u003c/span\u003e And utgangende hi bodedon þæt hi dædbote dydon. "],["iswoc:20160620:wscp:102657","\u003cspan class=\"citation\"\u003eWSCp MARK 6.13\u003c/span\u003e \u0026 hi manega deofolseocnessa utadrifon, \u0026 manega untrume mid ele smyredon \u0026 gehældon. "],["iswoc:20160620:wscp:102658","\u003cspan class=\"citation\"\u003eWSCp MARK 6.14\u003c/span\u003e And þa gehyrde Herodes se cyng þæt; "],["iswoc:20160620:wscp:102659","Soþlice his nama wæs swutol geworden "],["iswoc:20160620:wscp:102660","\u0026 he cwæð, "],["iswoc:20160620:wscp:102661","witodlice Iohannes se fulluhtere of deaðe aras, "],["iswoc:20160620:wscp:102662","\u0026 on him synd forþam mægenu geworht. "],["iswoc:20160620:wscp:102663","\u003cspan class=\"citation\"\u003eWSCp MARK 6.15\u003c/span\u003e Sume cwædon "],["iswoc:20160620:wscp:102664","he is Elias, "],["iswoc:20160620:wscp:102665","sume cwædon "],["iswoc:20160620:wscp:102666","he is witega, swylce an of þam witegum. "],["iswoc:20160620:wscp:102667","\u003cspan class=\"citation\"\u003eWSCp MARK 6.16\u003c/span\u003e Ða Herodes þæt gehyrde he cwæð, "],["iswoc:20160620:wscp:102668","se Iohannes þe ic beheafdode se aras of deaðe. "],["iswoc:20160620:wscp:102669","\u003cspan class=\"citation\"\u003eWSCp MARK 6.17\u003c/span\u003e Soðlice Herodes sende \u0026 het Iohannem gebindan on cwerterne, for þære Herodiadiscan his broðor lafe Philippus, for þam ðe he nam hi. "],["iswoc:20160620:wscp:102670","\u003cspan class=\"citation\"\u003eWSCp MARK 6.18\u003c/span\u003e Þa sæde Iohannes Herode, "],["iswoc:20160620:wscp:102671","nys þe alyfed to hæbbenne þines broðer wif. "],["iswoc:20160620:wscp:102672","\u003cspan class=\"citation\"\u003eWSCp MARK 6.19\u003c/span\u003e Ða syrwde Herodias ymbe hine \u0026 wolde hine ofslean "],["iswoc:20160620:wscp:102673","\u0026 heo ne mihte. "],["iswoc:20160620:wscp:102674","\u003cspan class=\"citation\"\u003eWSCp MARK 6.20\u003c/span\u003e Soðlice Herodes ondred Iohannem \u0026 wiste þæt he wæs rihtwis \u0026 halig, "],["iswoc:20160620:wscp:102675","\u0026 he heold hine on cwerterne, "],["iswoc:20160620:wscp:102676","\u0026 he gehyrde þæt he fela wundra worhte "],["iswoc:20160620:wscp:102677","\u0026 he luflice him hyrde. "],["iswoc:20160620:wscp:102678","\u003cspan class=\"citation\"\u003eWSCp MARK 6.21\u003c/span\u003e Þa se dæg com Herodes gebrydtide he gegearwode mycele feorme his ealdormannum, \u0026 þam fyrmestum on Galilea. "],["iswoc:20160620:wscp:102679","\u003cspan class=\"citation\"\u003eWSCp MARK 6.22\u003c/span\u003e \u0026 þa ða þære Herodiadiscan dohtor inneode \u0026 tumbode, hit licode Herode, \u0026 eallum þam ðe him mid sæton; "],["iswoc:20160620:wscp:102680","Se cing cwæð þa to ðam mædene, "],["iswoc:20160620:wscp:102681","bide me swa hwæt swa þu wylle "],["iswoc:20160620:wscp:102682","\u0026 ic þe sylle. "],["iswoc:20160620:wscp:102683","\u003cspan class=\"citation\"\u003eWSCp MARK 6.23\u003c/span\u003e And he swor hire, "],["iswoc:20160620:wscp:102684","soðes ic þe sylle swa hwæt swa þu me bitst, þeah þu wylle healf min rice. "],["iswoc:20160620:wscp:102685","\u003cspan class=\"citation\"\u003eWSCp MARK 6.24\u003c/span\u003e Ða heo ut eode heo cwæð to hyre meder, "],["iswoc:20160620:wscp:102686","hwæs bidde ic; "],["iswoc:20160620:wscp:102687","þa cwæþ heo, "],["iswoc:20160620:wscp:102688","Iohannes, heafod þæs fulluhteres. "],["iswoc:20160620:wscp:102689","\u003cspan class=\"citation\"\u003eWSCp MARK 6.25\u003c/span\u003e Sona þa heo mid ofste inn to þam cinincge eode, heo bæd \u0026 þus cwæð, "],["iswoc:20160620:wscp:102690","ic wylle þæt ðu me hrædlice on anum disce sylle Iohannes heafod. "],["iswoc:20160620:wscp:102691","\u003cspan class=\"citation\"\u003eWSCp MARK 6.26\u003c/span\u003e Þa wearð se cinincg geunret for þam aðe, \u0026 for þam ðe him mid sæton; "],["iswoc:20160620:wscp:102692","Nolde þeah hi geunretan. \u003cspan class=\"citation\"\u003eWSCp MARK 6.27\u003c/span\u003e Ac sende ænne cwellere \u0026 bebead þæt man his heafod on anum disce brohte; "]]