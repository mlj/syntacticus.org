[["torot:20180323:domo:162288","а толко аминѧ не ѿдадѹтъ ино и в дрѹгое и в третие молитва сотворити поболшι̏ перваго, "],["torot:20180323:domo:162209","а ѿвѣта не ѿдадѹт ино легонко потолкатисѧ "],["torot:20180323:domo:162289","и какъ впѹстѧт ино в тѹ порѹ носа не копать перстомъ ни кашлѧт ни сморкать вѣжливенко стоѧть и на сторонѹ не смотрит да что наказано то исправит а ѡ иномъ ни ѡ чем не бесѣдовать да борзее к себе поити да тотъ ѿвѣтъ гсдрю сказать ѡ чемъ посылан "],["torot:20180323:domo:162290","а гдѣ лѹчитсѧ быти оу кого в подворье или в кѣльи при гсдри или без гсдрѧ никакои вещи ни доброи ни хѹдой ни дорогои ни дешево не ворошити ни смотети бес прощенїѧ ни с мѣста на мѣсто не переложити, "],["torot:20180323:domo:162210","и с собою возмѧ ничево не вынести без бл҃гословенїѧ "],["torot:20180323:domo:162291","а ествы и питїѧ також не покѹшати чево не велено "],["torot:20180323:domo:162292","то ст҃отатьство, и лакомъство кто н то дерзаетъ без бл҃гословенїѧ и без веленїѧ "],["torot:20180323:domo:162293","томѹ ни в чемъ не верити "],["torot:20180323:domo:162294","и заѡчи его никѹды не пошлют "],["torot:20180323:domo:187859","по еѵаглїю: "],["torot:20180323:domo:162212","в мале бе вѣренъ "],["torot:20180323:domo:162296","надо многими тѧ поставлю "],["torot:20180323:domo:162295","а что кѹды послано покрыто, или повѧзано, или запечатано или заверчено того не дьвигнѹти и не посматриват "],["torot:20180323:domo:187860","ествы или питїѧ что послано того не покѹшивати "],["torot:20180323:domo:162298","каково послано таково и ѿнести, "],["torot:20180323:domo:162215","толко тѹто ѡсмотрїти какъ дают цѣло ли и вполне ли посылаютъ что бы, тамъ невѣрки не было кѹды то нести. "],["torot:20180323:domo:160080","\u003cspan class=\"citation\"\u003eDomostroj 36\u003c/span\u003e л҃ѕ "],["torot:20180323:domo:186288","Женамъ наказъ ѡ пьѧньствѣ и ѡ пьѧномъ питїи, и слѹгамъ тако же и ѡ потаи не держати ничево нигдѣ и слѹгъ лжи и клеветы не слѹшати безъ исправы какъ ихъ наказывати грозою ι женѹ тако же, и какъ в гостех быти ї дома себѧ оустроивати во всемъ, "],["torot:20180323:domo:160083","А оу жены бы ѿнюд никако же никоторыми дѣлы пїѧное питье не было ни вино ни мед ни пиво, ни гостиньцы, "],["torot:20180323:domo:160085","питїе бы былов погребѣ да на леднике пила бы безхмелнѹю, брагѹ и квасъ и дома, и в людехъ, "],["torot:20180323:domo:160088","аще прїидѹтъ ѿколе жены ѡ здоровъи спросить, тѣмъ питїѧ пьѧного не дават, а свои женки, и дѣвки не пили же бы в людех и дома до пьѧна, "],["torot:20180323:domo:160092","а жене втаи мѹжа своего не ести и не пити, и похоронакъ на ествѹ и на питье, потаи мѹжа своего не держати, а оу подрѹг ι оу племѧни потаи мѹжа своего питья и есты и здѣлки и поминковъ всѧких не просить и самой не давать а оу себѧ чюжево не держать без мѹжнѧ вѣдома, "],["torot:20180323:domo:160096","ѡ всем совѣтовати с мѹжемъ, а не с холопомъ и не с робою "],["torot:20180323:domo:186289","ѿнюд беречисѧ ѿ всѧкаго ѕла а рабъ своих и рабынь ложьными словесы не ѡбговаривати мѹжѹ своемѹ и насердки не держати "],["torot:20180323:domo:186290","а кто что избродитъ и то мѹжѹ сказати прѧмо бес прибавки а мѹжѹ и жене ѿнюдъ ѡговорѹ не слѹшати никаково ι не вѣровати безъ ѡбыскѹ, без прѧмого "],["torot:20180323:domo:186291","а жене к мѹжѹ безлепицъ домашних не доносити "],["torot:20180323:domo:186292","чего сама не возможет оуправити а которое дѹрное дѣло то мѹжѹ сказати въ правдѹ а в чемъ котораѧ женка или дѣвка не слѹшает и слово и наказанїе неиметъ ее, или каковѹ пакость оучинит ѡ томъ ѡ всемъ с мѹжемъ переговорити каково комѹ наказанїе оучинити, "],["torot:20180323:domo:160100","а гостьи, коли лѹчатсѧ и их потчиватї питиемъ какъ пригожа, а самои пьяново питїѧ хмелново не пити а питие и есѣтвѹ и всѧкой ѡбиходъ приносит ѡдинъ чл҃къ сверстнои кому приказано "],["torot:20180323:domo:186293","а мѹжескъ полъ тѹто и рана и поздно ѿнюдъ никакоже никакими дѣлы не былъ бы, кромѣ того комѹ приказано сверстномѹ чл҃кѹ что принести или ѡ чемъ спроситца или ѡ чемъ емѹ приказати, "],["torot:20180323:domo:160104","и всего на немъ пытати и безчинїѧ ι невѣжества, а иномѹ никомѹ тѹта дѣла нѣт, "],["torot:20180323:domo:160106","а завтракати мѹжѹ и женѣ ѿнюдъ не пригоже кромѣ немощи, "],["torot:20180323:domo:160107","ести и пити в подобно времѧ. "],["torot:20180323:domo:160108","\u003cspan class=\"citation\"\u003eDomostroj 37\u003c/span\u003e лз "],["torot:20180323:domo:166665","Какъ платьѧ всѧкое жене носити ι оусътроити. "],["torot:20180323:domo:160109","А платьѧ и рѹбашки, ι оубрѹсы на себе носи бережно по всѧ дн҃и "],["torot:20180323:domo:166666","не извалѧт не изсѹслати не измѧти и не излити на рѹдне и на мокрѣ, не класти "],["torot:20180323:domo:166667","все то снимаючи с себѧ класти бережно "],["torot:20180323:domo:166670","и беречи того накрѣпко "],["torot:20180323:domo:166669","и слѹгъ оучити всѧмѹ томѹ наоукъ "],["torot:20180323:domo:166668","а самамѹ гсдрю и гдсни и дѣтемъ и слѹгамъ в чемъ дѣлат то платье ветшано "],["torot:20180323:domo:166671","а ѡстрѧпавши дѣло ино переменить платно чисто вседневное и сапогъ, "],["torot:20180323:domo:160112","а в празникъ и в ведро и при людехъ или к цр҃кви итї или в гости ино лѹчшее плате надѣти "],["torot:20180323:domo:166672","из ѹтра бережно ходїти, "],["torot:20180323:domo:160113","и ѿ грѧзи, и ѿ дожжа, и ѿ снега беречисѧ, "],["torot:20180323:domo:160116","и питьемъ не оулити "],["torot:20180323:domo:166674","ι ествою и саламъ не извалѧт, "],["torot:20180323:domo:160117","и не иссѹслать на рѹде, "],["torot:20180323:domo:160118","и на мокрѣ не сѣсти, "],["torot:20180323:domo:160119","ѿ празника или ѿ цр҃кви или из гостеи пришед лѹчшее платьѧ с себѧ снемъ пересмотрить, и высѹшит и вымѧт и выпахат и вычистить да хорошенько оукласти да оупрѧтать, "],["torot:20180323:domo:160121","а и ветшаное и вседневное всѧкое плано и верхнее и нижнее и бѣлое и сапаги все измыто всегда бы было, "],["torot:20180323:domo:160123","а ветшаное исплачено и исшито, "],["torot:20180323:domo:160124","ино людемъ посмотрити пригоже "],["torot:20180323:domo:166675","и себѣ мило и прибылно, "],["torot:20180323:domo:160125","и сиротины дать "],["torot:20180323:domo:166676","ино сп҃сеньѧ, "],["torot:20180323:domo:160126","платьѧ всѧкое и рѹбашка и оубрѹсы и ширинки и всѧкои нарѧдъ ι складши и свертевъ хорошенько положити гдѣ нибѹди в сѹндѹкъ или въ коробью. "],["torot:20180323:domo:162242","\u003cspan class=\"citation\"\u003eDomostroj 38\u003c/span\u003e л҃и "],["torot:20180323:domo:162299","Какъ избнаѧ парѧднѧ оустроити хорошо и чисто, "],["torot:20180323:domo:162243","Столъ и блюда и ставцы и лошки и всѧкїе сѹды и ковши и братены, воды согрѣвъ из ѹтра перемыти и вытерьти и высѹшить, "],["torot:20180323:domo:162245","а после ѡбѣда такоже и вечере "],["torot:20180323:domo:162300","а ведра и ночвы и квашни и корыта и сита и решета и горшки и кѹкшины и корчаги також всегды вымыты, и выскресть, и вытерть и высѹшит и положить в чистомъ мѣсте, гдѣ бѹдет пригоже быти "],["torot:20180323:domo:162301","всегда бь всѧкїе сѹды и всѧкаѧ пораднѧ вымыто и чисто бы было "],["torot:20180323:domo:162302","а по лавке и по дворѹ и по хоромамъ сѹды не волочилисѧ бы "],["torot:20180323:domo:162303","а ставцы и блюда и братены и ковши и лошки по лавке не валѧлисѧ бы, "]]