[["torot:20180919:lav:133741","\u003cspan class=\"citation\"\u003eLav. 268.15\u003c/span\u003e а лазарь и василь воротистасѧ турииску· "],["torot:20180919:lav:133742","и \u003cspan class=\"citation\"\u003eLav. 268.16\u003c/span\u003e слышаша людье яко туриискѣ суть· "],["torot:20180919:lav:133743","кликнуша \u003cspan class=\"citation\"\u003eLav. 268.17\u003c/span\u003e людье на двд҃а· "],["torot:20180919:lav:133744","и рекоша "],["torot:20180919:lav:156519","выдаи кого ти хотѧт· "],["torot:20180919:lav:133745","\u003cspan class=\"citation\"\u003eLav. 268.18\u003c/span\u003e аще ли то предаемысѧ· "],["torot:20180919:lav:133746","двд҃ъ же пославъ \u003cspan class=\"citation\"\u003eLav. 268.19\u003c/span\u003e приведе василѧ· и лазарѧ· "],["torot:20180919:lav:133748","и дасть я· "],["torot:20180919:lav:133749","и \u003cspan class=\"citation\"\u003eLav. 268.20\u003c/span\u003e створиша миръ в недлю "],["torot:20180919:lav:156520","а заоутра по зори \u003cspan class=\"citation\"\u003eLav. 268.21\u003c/span\u003e повѣсиша василѧ· и лазарѧ· "],["torot:20180919:lav:133751","и растрѣлѧша \u003cspan class=\"citation\"\u003eLav. 268.22\u003c/span\u003e стрѣлами василковичи· "],["torot:20180919:lav:133752","и идоша ѿ града· "],["torot:20180919:lav:133753","се \u003cspan class=\"citation\"\u003eLav. 268.23\u003c/span\u003e же в҃·е мщенье створи· ѥгоже не бѧше \u003cspan class=\"citation\"\u003eLav. 268.24\u003c/span\u003e лѣпо створити· да бы б҃ъ ѿместник былъ· "],["torot:20180919:lav:133756","и \u003cspan class=\"citation\"\u003eLav. 268.25\u003c/span\u003e взложити было на б҃а мщеньѥ своѥ якож реч \u003cspan class=\"citation\"\u003eLav. 268.26\u003c/span\u003e прр҃къ· "],["torot:20180919:lav:133757","и вздам месть врагом· "],["torot:20180919:lav:133758","и ненавидѧщим мѧ \u003cspan class=\"citation\"\u003eLav. 268.27\u003c/span\u003e вздам· "],["torot:20180919:lav:164449","яко кровь снв҃ъ своихъ мщаѥть и мстить· \u003cspan class=\"citation\"\u003eLav. 269.1\u003c/span\u003e и вздасть месть врагом и ненавидѧщим ѥго· "],["torot:20180919:lav:133761","\u003cspan class=\"citation\"\u003eLav. 269.2\u003c/span\u003e сим же ѿ града ѿшедшим· сею же снемшї \u003cspan class=\"citation\"\u003eLav. 269.3\u003c/span\u003e погребоша я· "],["torot:20180919:lav:133763","\u003cspan class=\"citation\"\u003eLav. 269.4\u003c/span\u003e ст҃ополку же ѡбѣщавшюсѧ прогнати дв҃да· \u003cspan class=\"citation\"\u003eLav. 269.5\u003c/span\u003e поиде же к берестью к лѧхом "],["torot:20180919:lav:156522","се слышавъ \u003cspan class=\"citation\"\u003eLav. 269.6\u003c/span\u003e двд҃ъ иде в лѧхы к володиславу· ища помощи· "],["torot:20180919:lav:133766","\u003cspan class=\"citation\"\u003eLav. 269.7\u003c/span\u003e лѧхове же ѡбѣщаша сѧ ѥму помагати· "],["torot:20180919:lav:133767","и \u003cspan class=\"citation\"\u003eLav. 269.8\u003c/span\u003e взѧша оу него злата ·н҃· грив· рекуще ѥму "],["torot:20180919:lav:156523","\u003cspan class=\"citation\"\u003eLav. 269.9\u003c/span\u003e поиди с нами берестью· яко се вабит ны \u003cspan class=\"citation\"\u003eLav. 269.10\u003c/span\u003e ст҃ополкъ на снем· "],["torot:20180919:lav:133770","и ту оумирим сѧ с с҃тополком· "],["torot:20180919:lav:133771","\u003cspan class=\"citation\"\u003eLav. 269.11\u003c/span\u003e и послушавъ ихъ дв҃дъ· иде берестью с володиславом· "],["torot:20180919:lav:133773","\u003cspan class=\"citation\"\u003eLav. 269.12\u003c/span\u003e и ста ст҃ополкъ в градѣ· "],["torot:20180919:lav:133774","а лѧхове \u003cspan class=\"citation\"\u003eLav. 269.13\u003c/span\u003e на бугу· "],["torot:20180919:lav:133775","и сосла сѧ рѣчьми ст҃ополкъ с \u003cspan class=\"citation\"\u003eLav. 269.14\u003c/span\u003e лѧхы· "],["torot:20180919:lav:133776","и вдасть дары великы на дв҃да· "],["torot:20180919:lav:133777","и реч \u003cspan class=\"citation\"\u003eLav. 269.15\u003c/span\u003e володиславъ двд҃ви· "],["torot:20180919:lav:133778","не послушаеть мене \u003cspan class=\"citation\"\u003eLav. 269.16\u003c/span\u003e ст҃ополкъ· "],["torot:20180919:lav:133779","да иди ѡпѧть· "],["torot:20180919:lav:133780","и приде дв҃дъ \u003cspan class=\"citation\"\u003eLav. 269.17\u003c/span\u003e володимерю· "],["torot:20180919:lav:133781","и ст҃ополкъ свѣтъ створи с лѧхы· "],["torot:20180919:lav:133782","\u003cspan class=\"citation\"\u003eLav. 269.18\u003c/span\u003e поиде к пиньску пославъ по воѣ· "],["torot:20180919:lav:133783","и приде дорогобужю· "],["torot:20180919:lav:133784","\u003cspan class=\"citation\"\u003eLav. 269.19\u003c/span\u003e и дожда ту вои своихъ· "],["torot:20180919:lav:133785","и поиде на \u003cspan class=\"citation\"\u003eLav. 269.20\u003c/span\u003e двд҃а къ граду· "],["torot:20180919:lav:133786","и дв҃дъ затвори сѧ в градѣ· чая \u003cspan class=\"citation\"\u003eLav. 269.21\u003c/span\u003e помощи в лѧсѣхъ· "],["torot:20180919:lav:133788","бѣша бо ѥму рекли яко "],["torot:20180919:lav:156597","\u003cspan class=\"citation\"\u003eLav. 269.22\u003c/span\u003e аще придут на тѧ русскыѣ кнѧзи· то мы ти будем \u003cspan class=\"citation\"\u003eLav. 269.23\u003c/span\u003e помощници· "],["torot:20180919:lav:133790","и солгаша ѥму емлюще злато \u003cspan class=\"citation\"\u003eLav. 269.24\u003c/span\u003e ѹ двд҃а и ѹ ст҃ополка· "],["torot:20180919:lav:133791","ст҃ополкъ же оступи \u003cspan class=\"citation\"\u003eLav. 269.25\u003c/span\u003e град· "],["torot:20180919:lav:133792","и стоя ст҃ополкъ ѡколо града ·з҃· нед· "],["torot:20180919:lav:133793","и \u003cspan class=\"citation\"\u003eLav. 269.26\u003c/span\u003e поча дв҃дъ молити сѧ "],["torot:20180919:lav:156598","пусти мѧ из града· "],["torot:20180919:lav:133794","ст҃ополкъ \u003cspan class=\"citation\"\u003eLav. 269.27\u003c/span\u003e же ѡбѣща сѧ ѥму· "],["torot:20180919:lav:133795","и цѣловаше крстъ \u003cspan class=\"citation\"\u003eLav. 269.28\u003c/span\u003e межи собою· и изиде из града· "],["torot:20180919:lav:133797","и \u003cspan class=\"citation\"\u003eLav. 269.29\u003c/span\u003e приде в червенъ· "],["torot:20180919:lav:133798","а ст҃ополкъ вниде в грда в великую \u003cspan class=\"citation\"\u003eLav. 269.30\u003c/span\u003e суботу· "],["torot:20180919:lav:133799","адвд҃ъ бѣжа в лѧхы· "],["torot:20180919:lav:133800","\u003cspan class=\"citation\"\u003eLav. 269.31\u003c/span\u003e ст҃ополкъ же прогна двд҃а "],["torot:20180919:lav:156599","нача думати на \u003cspan class=\"citation\"\u003eLav. 269.32\u003c/span\u003e володарѧ· и на василка гл҃ѧ· яко "],["torot:20180919:lav:156600","се ес волость \u003cspan class=\"citation\"\u003eLav. 269.33\u003c/span\u003e ѡц҃а моѥго брата· "],["torot:20180919:lav:133803","и поиде на нѧ· "],["torot:20180919:lav:133804","се слышавъ \u003cspan class=\"citation\"\u003eLav. 270.1\u003c/span\u003e володарь и василко· поидоста противу \u003cspan class=\"citation\"\u003eLav. 270.2\u003c/span\u003e вземше крсь· ѥгоже бѣ цѣловалъ к нима· на \u003cspan class=\"citation\"\u003eLav. 270.3\u003c/span\u003e сем яко "],["torot:20180919:lav:164457","на двд҃а пришелъ есмъ· "],["torot:20180919:lav:169927","а с вама хочю \u003cspan class=\"citation\"\u003eLav. 270.4\u003c/span\u003e имѣти миръ и любовь· "],["torot:20180919:lav:133809","и преступи ст҃ополкъ \u003cspan class=\"citation\"\u003eLav. 270.5\u003c/span\u003e кртсъ· надѣя сѧ на множство вои· "],["torot:20180919:lav:133811","и срѣтоша сѧ \u003cspan class=\"citation\"\u003eLav. 270.6\u003c/span\u003e на поли на ...рожни· исполчившимсѧ ѡбоим· "],["torot:20180919:lav:133813","и \u003cspan class=\"citation\"\u003eLav. 270.7\u003c/span\u003e василко възвыси кртсъ гл҃ѧ· яко "],["torot:20180919:lav:156602","сего ѥси цѣловалъ· "],["torot:20180919:lav:133815","\u003cspan class=\"citation\"\u003eLav. 270.8\u003c/span\u003e се перьвѣе взѧлъ ѥси зракъ ѡчью моею· "],["torot:20180919:lav:133816","\u003cspan class=\"citation\"\u003eLav. 270.9\u003c/span\u003e а се нынѣ хощеши взѧти дш҃ю мою· "],["torot:20180919:lav:133817","да буди \u003cspan class=\"citation\"\u003eLav. 270.10\u003c/span\u003e межи нами кртсъ сь· "],["torot:20180919:lav:133818","и поидоша к собѣ к боеви "],["torot:20180919:lav:156604","\u003cspan class=\"citation\"\u003eLav. 270.11\u003c/span\u003e и сступиша сѧ полци· "],["torot:20180919:lav:133819","и мнози члв҃ци блг҃овѣрнии \u003cspan class=\"citation\"\u003eLav. 270.12\u003c/span\u003e видѣша кртсъ над василковы вои· възвышь сѧ \u003cspan class=\"citation\"\u003eLav. 270.13\u003c/span\u003e велми· брани же велицѣ бывши· и мнозѣмъ \u003cspan class=\"citation\"\u003eLav. 270.14\u003c/span\u003e падающим ѿ ѡбою полку· "],["torot:20180919:lav:133823","и видѣвъ ст҃ополкъ \u003cspan class=\"citation\"\u003eLav. 270.15\u003c/span\u003e яко люта брань· и побѣже· "]]