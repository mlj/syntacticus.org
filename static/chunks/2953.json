[["torot:20180323:usp-sbor:192777","и сего ради и азъ прїдохъ ꙗко да и мнѣ поможеть обидимѣ сѹщи бес правьды ѿ сѹдии. "],["torot:20180323:usp-sbor:192778","таче блаженыи ѹвѣдѣвъ ꙗже о нѥи съжали си. "],["torot:20180323:usp-sbor:192779","гл҃а тои "],["torot:20180323:usp-sbor:192794","жено нынѣ иди въ домъ свои. "],["torot:20180323:usp-sbor:192780","и се ѥгда придеть игѹменъ нашь. тоже азъ възвѣщю ѥмѹ ѥже о тебѣ. и тъ избавить тѧ ѿ печали тоꙗ. "],["torot:20180323:usp-sbor:192783","то же слышавъши жена ѿъиде въ домъ свои. "],["torot:20180323:usp-sbor:192784","и блаженыи иде къ сѹдии. и ѥже о нѥи гл҃авъ томѹ избави тѹ ѿ насилиꙗ того. ꙗкоже томѹ посълавъшю възвратити тои. имьже бѣ обидѧ ю ⁘ "],["torot:20180323:usp-sbor:192798","\u003cspan class=\"citation\"\u003eUsp.sbor. 78\u003c/span\u003e тако же сии блаженыи оц҃ь нашь ѳеодосии. многыимъ застѹпьникъ бысть прѣдъ сѹдиꙗми и кнѧзи. избавлꙗꙗ тѣхъ. "],["torot:20180323:usp-sbor:192801","не бо можахѹть ни въ чемь прѣслѹшати его. вѣдѹще и правьдьна и ст҃а ⁘ "],["torot:20180323:usp-sbor:192803","\u003cspan class=\"citation\"\u003eUsp.sbor. 79\u003c/span\u003e не бо ѥго чьстѧхѹ чьстьныихъ ради пърътъ или свѣтьлыꙗ одежа или имѣниꙗ ради мъногаго. нъ чистаго ѥго ради житиꙗ и свѣтьлыꙗ дш҃а. и поѹчениѥ того многыихъ. ꙗже кыпѧхѹть сты҃мь дх҃ъмь ѿ ѹстъ ѥго ⁘ "],["torot:20180323:usp-sbor:192807","\u003cspan class=\"citation\"\u003eUsp.sbor. 80\u003c/span\u003e козьлины бо томѹ бѣахѹть ꙗко многоцѣньнаꙗ и свѣтьлаꙗ одежа. "],["torot:20180323:usp-sbor:200536","власѧницѧ же. ꙗко се чьстьнаꙗ и цс҃рьскаꙗ багърѧницѧ. "],["torot:20180323:usp-sbor:192810","и тако тѣмь величаѧ сѧ ходѧше. и житиѥмь бо҃ѹгодьно поживъ ⁘ "],["torot:20180323:usp-sbor:192812","\u003cspan class=\"citation\"\u003eUsp.sbor. 81\u003c/span\u003e и ѹже на коньць житиꙗ прѣшьдъ прѣже ѹвѣдѣвъ. ѥже къ бѹ҃ своѥ ѿшьствиѥ и дьнь покоꙗ своѥго. "],["torot:20180323:usp-sbor:192814","правьдьныимъ бо съмьрьть покои ѥсть ⁘ "],["torot:20180323:usp-sbor:192815","\u003cspan class=\"citation\"\u003eUsp.sbor. 82\u003c/span\u003e тъгда же ѹже повелѣ събьрати вьсю братию. и ѥже въ селѣхъ или на инѹ кѹю потрѣбѹ шьли. "],["torot:20180323:usp-sbor:192817","и вьсѧ съзъвавъ начатъ казати. тиѹны и приставьникы и слѹгы. ѥже прѣбывати комѹжьдо въ порѹченѣи ѥмȣ слѹжьбѣ. съ вьсѧкыимь прилежаниѥмь и съ страхъмь бж҃иѥмь. въ покорении и любъви ⁘ "],["torot:20180323:usp-sbor:192822","\u003cspan class=\"citation\"\u003eUsp.sbor. 83\u003c/span\u003e и тако пакы вьсѧ съ сльзами ѹчааше. ѥже ѡ сп҃сении дш҃и и бо҃ѹгодьнѣмь житии. и о пощении. и ѥже къ цр҃кви тъщаниѥ. и въ тои съ страхъмь стоꙗниѥ. и о братолюбии. и ѡ покорении. ѥже не тъкъмо къ старѣишинамъ. нъ и къ съвьрьстьныимъ себѣ. любъвь и покорениѥ имѣти. "],["torot:20180323:usp-sbor:192832","гл҃авъ отъпѹсти ꙗ ⁘ "],["torot:20180323:usp-sbor:192833","\u003cspan class=\"citation\"\u003eUsp.sbor. 84\u003c/span\u003e самъ же вълѣзъ въ келию начатъ плакати сѧ. биꙗ въ пьрьси своꙗ. припадаꙗ къ бѹ҃ и молѧ сѧ ѥмѹ о сп҃сении дш҃и. и о стадѣ своѥмь и о мѣстѣ томь ⁘ "],["torot:20180323:usp-sbor:192837","\u003cspan class=\"citation\"\u003eUsp.sbor. 85\u003c/span\u003e братиꙗ же ишьдъше вънъ гл҃ахѹ къ себѣ. "],["torot:20180323:usp-sbor:192838","чьто ѹбо сии сицево гл҃еть. "],["torot:20180323:usp-sbor:192839","еда къде ѿшьдъ съкрыти сѧ хощеть въ таинѣ мѣстѣ. ти жити ѥдинъ и намъ не вѣдѹщемъ ѥго. "],["torot:20180323:usp-sbor:192841","ꙗкоже многашьды въсхотѣ тако сътворити. "],["torot:20180323:usp-sbor:192842","нъ ѹмолѥнъ бывааше о томь ѿ кнѧзꙗ и ѿ вельможь. братии о томь паче молѧщи сѧ. "],["torot:20180323:usp-sbor:192844","и тако же и тѹ тако тѣмъ мьнѧщемъ ⁘ "],["torot:20180323:usp-sbor:192845","\u003cspan class=\"citation\"\u003eUsp.sbor. 86\u003c/span\u003e таче по сихъ блаженаго зимѣ възгрозивъши. и огню ѹже лютѣ распальшѹ и. и не могыи къ томѹ ничьтоже. възлеже на одрѣ рекъ. "],["torot:20180323:usp-sbor:192849","волꙗ бж҃иꙗ да бѹдеть и ꙗкоже изволи сѧ ѥмѹ о мънѣ тако да сътворить. "],["torot:20180323:usp-sbor:192850","нъ обаче молю ти сѧ владыко мои. "],["torot:20180323:usp-sbor:192851","милостивъ бѹди дш҃и моѥи да не сърѧщеть ѥꙗ противьныихъ лѹкавьство. нъ да приимѹть ю ан҃гли твои проводѧще ю. сквозѣ пронырьство тьмьныихъ тѣхъ мытарьство. приводѧще ю къ твоѥго милосьрьдиꙗ свѣтѹ. "],["torot:20180323:usp-sbor:192855","и си рекъ ѹмълъче къ томѹ не могыи ничьтоже. братии же въ велицѣ скърьби и печали сѹщемъ ѥго ради. "],["torot:20180323:usp-sbor:192857","по томь онъ г҃. дьни. не може ни гл҃ати къ комѹ. ни же очию провести. ꙗко многыимъ мьнѣти ꙗко же ѹже ѹмрѣтъ. "],["torot:20180323:usp-sbor:192861","тъкъмо же малы видѧхѹть и ѥще сѹщю дш҃ю въ нѥмь. "],["torot:20180323:usp-sbor:192862","таче по трьхъ дн҃ьхъ въставъ. и братии же вьсеи събьравъши сѧ. гл҃а имъ. "],["torot:20180323:usp-sbor:192865","братиѥ моꙗ и оц҃и. се ꙗко ѹже вѣмь врѣмѧ житию моѥмѹ коньчаваѥть сѧ. ꙗкоже ꙗви ми г҃ь въ постьноѥ врѣмѧ сѹщю ми въ пещерѣ. изити ѿ свѣта сего. "],["torot:20180323:usp-sbor:192869","вы же помыслите въ себѣ кого хощете. да азъ поставлю и вамъ въ себе мѣсто игѹмена. "],["torot:20180323:usp-sbor:192871","то же слышавъше братиꙗ. въ великѹ печаль и плачь въпадоша. "],["torot:20180323:usp-sbor:192873","и по сихъ излѣзъше вънъ и сами въ себѣ съвѣтъ сътвориша. "],["torot:20180323:usp-sbor:192874","и ꙗкоже съ съвѣта вьсѣхъ. стефана игѹмена въ себѣ нарекоша быти. деместика сѹща цр҃къвьнааго ⁘ "],["torot:20180323:usp-sbor:192877","\u003cspan class=\"citation\"\u003eUsp.sbor. 87\u003c/span\u003e таче пакы въ дрѹгыи дн҃ь блаженыи оц҃ь нашь ѳеодосии. призъвавъ вьсю братию гл҃а имъ. "],["torot:20180323:usp-sbor:192879","чьто чада "],["torot:20180323:usp-sbor:192995","помыслисте ли въ себѣ ѥже достоинѹ быти въ ва҃с игѹменѹ. "],["torot:20180323:usp-sbor:192880","они же вьси рекоша ꙗко "],["torot:20180323:usp-sbor:192996","стефанѹ достоинѹ быти по тебѣ игѹменьство приꙗти. "],["torot:20180323:usp-sbor:192881","блаженыи же того призъвавъ и бл҃гословивъ игѹмена имъ въ себе мѣсто нарече. "],["torot:20180323:usp-sbor:192882","оны же много поѹчивъ ѥже покарѧти сѧ томѹ. и тако ѿпѹсти ꙗ. нарекъ имъ дн҃ь прѣставлениꙗ своѥго. ꙗко "],["torot:20180323:usp-sbor:192997","въ сѹботѹ по възитии сл҃нцѧ. дш҃а моѧ ѿлѹчить сѧ ѿ тѣлесе моѥго. "],["torot:20180323:usp-sbor:192887","и пакы же призъвавъ стефана ѥдиного ѹчааше и. ѥже о паствѣ ст҃ааго того стада. "],["torot:20180323:usp-sbor:192889","не бо и не ѿлѹчаше сѧ ѿ нѥго слѹжа томѹ съ съмѣрениѥмь. "],["torot:20180323:usp-sbor:192890","бѣ бо ѹже болѣзнию лютою одьрьжимъ ⁘ "],["torot:20180323:usp-sbor:192891","\u003cspan class=\"citation\"\u003eUsp.sbor. 88\u003c/span\u003e и ꙗкоже пришьдъши сѹботѣ. и дн҃и освитающȣ. посълавъ блаженыи призъва вьсю братию. "],["torot:20180323:usp-sbor:192894","и тако по ѥдиномѹ вьсѧ цѣлова плачюща сѧ и кричаща. ѡ разлѹчении таковааго имъ пастѹха. "],["torot:20180323:usp-sbor:192896","блаженыи и же гл҃а имъ сице "],["torot:20180323:usp-sbor:192998","чада моꙗ любимаꙗ и братиꙗ. се бо и ѹтробою вьсѧ вы цѣлѹю "],["torot:20180323:usp-sbor:192999","ꙗко ѿхожю къ вл҃дцѣ. г҃ѹ нашемѹ і҃с х҃ѹ. "],["torot:20180323:usp-sbor:192899","и се вамъ игѹменъ. ѥгоже сами изволисте "],["torot:20180323:usp-sbor:193000","того послѹшаите. "],["torot:20180323:usp-sbor:192901","и оц҃ѧ того дх҃овьнааго себѣ имѣите. "],["torot:20180323:usp-sbor:192902","и того боите сѧ. "],["torot:20180323:usp-sbor:192903","и по повелѣнию ѥго вьсѧ творите ⁘ "],["torot:20180323:usp-sbor:192904","\u003cspan class=\"citation\"\u003eUsp.sbor. 89\u003c/span\u003e б҃ъ же иже вьсѧ словъмь и прѣмѹдростию сътвори. тъ васъ бл҃гослови и сънабъди. ѿ проныриваго без бѣды. "],["torot:20180323:usp-sbor:192907","и неподвижимѹ и твьрьдѹ ꙗже къ томѹ вѣрѹ вашю да съблюдеть. въ ѥдиноѹмии. и въ ѥдинои любъви до послѣдьнꙗаго издыханиꙗ въкѹпѣ сѹще. "]]