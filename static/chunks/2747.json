[["torot:20180323:pskov-ivan:199504","Ѿ кн҃жѧ псковъского ивана. александрович. и ѿ посадник псковьского степенного. максима ларивонович. и ѿ всехъ посадниковъ псковъскихъ и ѿ бояръ псковьскихъ. и ѿ купцовъ и ѿ всего пскова суседомъ нашимъ. посадникомъ рижкимъ. и ратманом рижкимъ. "],["torot:20180323:pskov-ivan:199511","здесе зѧлуютсѧ намъ. молодии люди купцини. иване. да кузма. на вашего брата на иволта. что тотъ иволтъ не зная б҃га вдержѧлъ нашихъ купцинъ ивана да кузму .е҃. д҃неи. а искалъ на нихъ. животу брата своєго ивана. что убилъ брата єго. слуга єго жь. "],["torot:20180323:pskov-ivan:199520","а искалъ на нихъ чепи золотои да дву ковшовъ серебрѧныхъ да кругу воску да белке безъ числа. да полътреядьчѧти бочекъ пива да .д҃. и бочекъ меду пресного. "],["torot:20180323:pskov-ivan:199523","ино посадники и ратмани того росмотрите. "],["torot:20180323:pskov-ivan:199524","мы тому велми дивимсѧ. что теи. иволтъ. не право чинить что на нашихъ правыхъ людехъ ищеть. цего у брата єго и не было. "],["torot:20180323:pskov-ivan:199528","было то такъ какъ бра єго убивъ слуга тую жь ноць жбегле "],["torot:20180323:pskov-ivan:199706","ино ѿсталошь у него. полътретьядьчѧть боцекъ пива. да .д҃. бочке меду сыценого. "],["torot:20180323:pskov-ivan:199532","ино тоє пиво и медъ поимали наши люди кому былъ иване виноватъ. "],["torot:20180323:pskov-ivan:199533","а животъ єго за печѧтью лежѧлъ на городе. "],["torot:20180323:pskov-ivan:199534","потомъ приєхавъ иволтъ просилъ у насъ исправе головника и животу и пива и меду "],["torot:20180323:pskov-ivan:199810","и мы ѡбыскавъ головника. выдали и животъ брата єго. "],["torot:20180323:pskov-ivan:199536","и ѡнъ єще почѧлъ просити пива и меду. "],["torot:20180323:pskov-ivan:199537","и мы поставили. передъ иволтомъ тыхъ людеи. котории имали пиво и медъ за свои пенежи. "],["torot:20180323:pskov-ivan:199540","иволтъ стоя говорилъ такъ "],["torot:20180323:pskov-ivan:199817","мои братъ не винова былъ никому жь. "],["torot:20180323:pskov-ivan:199541","и мы ѿвечѧли иволту "],["torot:20180323:pskov-ivan:199818","мы тобе. с тыми людмы судъ. дадимъ по пскои послине. "],["torot:20180323:pskov-ivan:199544","и ѡнъ ѿвечѧлъ "],["torot:20180323:pskov-ivan:199819","язъ приєхалъ въ псковъ не тѧгатсе. "],["torot:20180323:pskov-ivan:199545","и вы посадники рижкии. и ратмани не даваите воли такимъ зброднѧмъ надъ нашимы купцинамы. что бы ѡпѧть не держѧлъ нашихъ купцинъ никого. "],["torot:20180323:pskov-ivan:199548","а надобно єму на тыхъ людехъ искати. котории. поимали пиво и медъ за свои пенежи. "],["torot:20180323:pskov-ivan:199550","и ѡнъ пусть єдеть ко пскову "],["torot:20180323:pskov-ivan:199820","мы єму судъ дадимъ "],["torot:20180323:pskov-ivan:199821","жѧлуютсѧ иване филимонове. да кузма креневе на ивана. на кортавого. "],["torot:20180323:pskov-ivan:199553","взѧлъ у нихъ .к҃. гривенъ "],["torot:20180323:pskov-ivan:199822","а взѧлъ передъ судьєю. передъ кортомъ что. на кескои улици живеть. "]]