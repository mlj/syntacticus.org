[["torot:20180323:usp-sbor:191912","таче по сихъ поклонить сѧ прѣдъ ст҃ыимь ѡлътарьмь три краты до землꙗ. "],["torot:20180323:usp-sbor:191913","ти тако свѣщю въжьжеть ѿ ст҃аго олътарѧ. "],["torot:20180323:usp-sbor:191914","и ѿ того огнь възгнѣтить. "],["torot:20180323:usp-sbor:191915","и ѥгда пакы водѹ въливаꙗ въ котьлъ гл҃еть старѣишинѣ. "],["torot:20180323:usp-sbor:191916","блг҃сви ѡч҃е. "],["torot:20180323:usp-sbor:191917","и ономѹ рекѹщю бъ҃ да бл҃гословить тѧ брате. и тако вьсѧ слȣжьба ихъ съ бл҃гословлениѥмь съвьрьшаѥть сѧ. "],["torot:20180323:usp-sbor:191919","твои же раби и ꙗоже рече. дѣлають сварѧще сѧ и шегающе. иьнѹще дрȣгъ дрѹга. "],["torot:20180323:usp-sbor:191922","многашьды же и биѥми сѹть ѿ приставьникъ. "],["torot:20180323:usp-sbor:191923","и тако же вьсѧ слѹжьба ихъ съ грѣхъмь сътварѧеть сѧ. "],["torot:20180323:usp-sbor:191924","то же слышавъ хо҃любьць гл҃а. "],["torot:20180323:usp-sbor:191925","по истинѣ оч҃е тако ѥсть ꙗкоже гл҃а. "],["torot:20180323:usp-sbor:191926","а иже пр҃пдбьныи оц҃ь нашь ѳеѡдосии иже по истинѣ испълънѥнъ дх҃а ст҃ааго. тѣмь же и божиꙗ таланта ѹмъноживъ. иже населивъ мѣсто множьствъмь чьрьноризьць. иже пѹсто сѹще манастырь славьнъ сътвори. тѣмь же не хотѧше никако же прилога творити въ немь. "],["torot:20180323:usp-sbor:191931","нъ бѣ вѣрою и надежею къ б҃ѹ въскланѧꙗ сѧ. ꙗкоже паче не имѣти ѹпованиꙗ неимѣниѥм. "],["torot:20180323:usp-sbor:191933","тѣмь же и тако сего ради многашьды хожаше по келиꙗмъ ѹченикъ своихъ. "],["torot:20180323:usp-sbor:191934","и аще чьто обрѧщааше ѹ кого. ли брашьно сънѣдьно. ли одежею лише ѹставьныꙗ одежа. или ѿ имѣниꙗ чьто. сиꙗ възьмъ. въ пещь въмѣташе. ꙗкоже вражию часть сѹщю и прѣслѹшаниѥ грѣхѹ ⁘ "],["torot:20180323:usp-sbor:191945","\u003cspan class=\"citation\"\u003eUsp.sbor. 29\u003c/span\u003e и сице же гл҃аше имъ. "],["torot:20180323:usp-sbor:191946","нѣ҃с лѣпо намъ братиѥ. мьнихомъ сѹщемъ. и ѿвьрьгъшемъ сѧ мирьскыихъ събьраниѥ пакы творити имѣнию въ келию свою. "],["torot:20180323:usp-sbor:191949","како же можемъ молитвѹ чистѹ приносити къ б҃ѹ. съкровища имѣнию дьрьжаще въ келии своѥи. "],["torot:20180323:usp-sbor:191951","о семь слыша г҃а рекѹща. ꙗко "],["torot:20180323:usp-sbor:191976","иде съкровища ваша тѹ и сьрьдьцѧ ваша. "],["torot:20180323:usp-sbor:191953","и пакы ѡ събирающиихъ. "],["torot:20180323:usp-sbor:191954","безѹмьне въ сию нощь дш҃ю твою изьмѹ. а ꙗже събьра комѹ бѹдѹть. "],["torot:20180323:usp-sbor:191956","тѣмь же братиѥ довъльни бѹдѣмъ о ѹставьныихъ одежахъ нашихъ. и о брашьнѣ прѣдъложенѣмь на трѧпезьници ѿ келарѧ. а въ келии ѿ сицевыихъ не имѹще ничьтоже. "],["torot:20180323:usp-sbor:191959","да тако съ вьсѧкыимь ѹсьрьдиѥмь и вьсею мыслию мл҃твѹ свою чистѹ приносимъ къ бѹ. "],["torot:20180323:usp-sbor:191960","и се же и ина многа ѹвѣщавааше ꙗ съ вьсѧкыимь съмѣрениѥмь. "],["torot:20180323:usp-sbor:191961","и съ сльзами ѹчаше вьсѧ. "],["torot:20180323:usp-sbor:191962","не бо николиже бѣ напраснъ. ни гнѣвьливъ. ни ꙗръ очима. нъ милосьръдъ и тихъ и милость имѣꙗ къ вьсѣмъ. "],["torot:20180323:usp-sbor:191966","тѣмь же и аще къто ѿ ст҃ааго стада раслабѣлъ бѣ срд҃цьмь ѿидѧше ѿ манастырѧ. то же блаженыи ѥго ради въ велицѣ печали и скърби бѹдѧше. и молѧ сѧ къ б҃ѹ да бы ѿблѹдивъшее сѧ овьча ѿ стада ѥго възвратилъ въспѧть. "],["torot:20180323:usp-sbor:191969","и тако же по вьсѧ дьни прѣбываше плача и молѧ б҃а ѥго ради. донъдеже братъ тъ възвратѧше сѧ въспѧть. "],["torot:20180323:usp-sbor:191971","тоже того блаженыи съ радостию приимъ ѹчаше и никако же раслабѣти вражиꙗми къзньми. ни попѹстити имъ на сѧ нъ крѣпѣ стати. "],["torot:20180323:usp-sbor:191973","се бо гл҃ааше ꙗко не мѹжьскыꙗ есть дш҃а ѥже раслабѣти печальныими сими напастьми. "],["torot:20180323:usp-sbor:191974","си и ина многа гла҃въ. ѹтѣшивъ того ѿпѹстѧаше въ келию ѥго съ миръмь ⁘ "],["torot:20180323:usp-sbor:191977","\u003cspan class=\"citation\"\u003eUsp.sbor. 30\u003c/span\u003e бѣ же тѹ ѥдинъ братъ слабъ сы. иже и часто ѿбѣгаше ѿ блаженаго манастырѧ. "],["torot:20180323:usp-sbor:191979","и ѥгда пакы приидѧше. тоже блаженыи съ радостию ѥго приимаше. "],["torot:20180323:usp-sbor:191981","гл҃аше бо ꙗко не имать бо ѥго оставити тако. да кромѣ манастырѧ сего съконьчаѥть сѧ. "],["torot:20180323:usp-sbor:191983","се бо аще и многашьды ѿходѧ ѥсть ѿ насъ. нъ сь имать въ манастыри семь коньць житию приꙗти. "],["torot:20180323:usp-sbor:191985","и молѧше сѧ плачьмь б҃а о нѥмь просѧ тьрьпѣниꙗ ѥмѹ ⁘ "],["torot:20180323:usp-sbor:191986","\u003cspan class=\"citation\"\u003eUsp.sbor. 31\u003c/span\u003e таче по мнозѣмь исхожении ѥмѹ. приде ѥдиною къ манастырю молѧ сѧ великомѹ ѳеѡдосию. да бы приꙗтъ былъ. "],["torot:20180323:usp-sbor:191989","тоже иже по истинѣ мл҃стивыи и ꙗко овьча ѿ заблѹжениꙗ пришьдъшеѥ. тако того съ радостию приꙗтъ и причьте къ стадѹ своемȣ. "],["torot:20180323:usp-sbor:191991","тъгда же чьрьноризьць тъ иже бѣ своима рѹкама дѣлаꙗ. сътѧжалъ имѣниꙗ мало. "],["torot:20180323:usp-sbor:191993","бѣ бо платьна дѣлаꙗ. "],["torot:20180323:usp-sbor:191994","сиꙗ принесъ прѣдъ блаженыимь положи. "],["torot:20180323:usp-sbor:191995","тоже ст҃ыи гл҃а ѥмѹ "],["torot:20180323:usp-sbor:192023","аще хощеши чьрноризьць съвьрьшенъ быти. възьмъ сиꙗ ꙗко ѡслѹшаниꙗ дѣло ѥсть. въвьрьзи въ пещь горѹщѹ. "],["torot:20180323:usp-sbor:191998","онъ же иже теплъ сыи на вѣрѹ. несъ по повелѣнию блаженаго въвьрьже въ пещь. "],["torot:20180323:usp-sbor:192000","и тако изгорѣ. "],["torot:20180323:usp-sbor:192001","самъ же ѿтолѣ живѧше въ манастыри томь прочаꙗ дн҃и своꙗ проводѧ. "],["torot:20180323:usp-sbor:192002","и тако тѹ по проречению блаженаго ѹсъпе съ миръмь. "],["torot:20180323:usp-sbor:192003","сицева ти бѣ любы блаженаго "],["torot:20180323:usp-sbor:196968","и сицево мл҃срьдиѥ къ ѹченикомъ своимъ имѧше. да бы ни ѥдинъ ѿ стада ѥго ѿлѹчилъ сѧ. нъ вьсѧ въкѹпѣ ꙗко пастѹхъ добрыи пакы пасѧше ѹча и ѹтѣшаꙗ. и словесы ѹвѣщаваꙗ дш҃а ихъ. "],["torot:20180323:usp-sbor:192007","къръмлꙗше и напаꙗꙗ не престаꙗше. "],["torot:20180323:usp-sbor:192008","тѣмь же и мъногы на божии разѹмъ наводѧше. и къ нб҃сьномѹ цр҃ствию направлѧше. "],["torot:20180323:usp-sbor:192010","нъ се пакы на прокое ѿселѣ съповѣданиѥ оц҃ѧ нашего ѳеѡдосиꙗ поидемъ. "],["torot:20180323:usp-sbor:192011","се бо въ ѥдинъ ѿ дн҃ии приде келарь къ семѹ блаженомѹ гл҃ꙗ. ꙗко "],["torot:20180323:usp-sbor:192097","въ сии дн҃ь не имамъ чьто прѣдъложити на ꙗдь. "],["torot:20180323:usp-sbor:192013","се бо ни съварити чьто имамъ. "],["torot:20180323:usp-sbor:192014","гл҃а томѹ блаженыи. "],["torot:20180323:usp-sbor:192015","иди "],["torot:20180323:usp-sbor:192098","потьрьпи мало молѧ б҃а. "],["torot:20180323:usp-sbor:192016","некъли тъ попечеть сѧ нами. "],["torot:20180323:usp-sbor:192017","аще ли же то да съваривъше пьшеницу. ти тѹ съмѧтъ съ медъмь прѣдъставиши а трѧпезѣ братии а ѣдѧть. "],["torot:20180323:usp-sbor:192019","ѡбаче же надѣю сѧ на б҃а иже въ пѹстыни людьмъ непокоривыимъ хлѣбъ нб҃сьныи ѡдъжди и источи крастѣли. "],["torot:20180323:usp-sbor:192020","тъ и намъ дн҃ьс мощьнъ ѥсть пищю подати. "],["torot:20180323:usp-sbor:192021","то слышавъ келарь ѿиде. "],["torot:20180323:usp-sbor:192022","и блаженыи молѧше б҃а о сихъ ⁘ "],["torot:20180323:usp-sbor:192024","\u003cspan class=\"citation\"\u003eUsp.sbor. 32\u003c/span\u003e и се прѣже реченыи ѡнъ болꙗринъ б҃ѹ ѥмѹ възложьшю на ѹмъ. се бо напълнивъ три возы брашьна хлѣбъ и сыръ и рыбъ. сочиво же и пьшено. ѥще же и медъ. и то посъла къ блаженомѹ въ манастырь. "],["torot:20180323:usp-sbor:192029","и ѥже видѣвъ блаженыи прослави б҃а. "],["torot:20180323:usp-sbor:192030","и гл҃а келарю "],["torot:20180323:usp-sbor:192099","видиши ли брате ѳеѡдоре ꙗко не имать насъ б҃ъ оставити. аще надѣемъ сѧ на нь вьсѣмь ср҃дцьмь. "],["torot:20180323:usp-sbor:192032","нъ иди и сътвори обѣдъ братии великъ въ сии дн҃ь "]]