[["torot:20180919:nov-sin:212897","томьж҃ лѣт҃ и ладога погоре. переди новагорода. "],["torot:20180919:nov-sin:212899","а потомь и рѹса погорѣ. "],["torot:20180919:nov-sin:212900","а въ людини коньци погорѣ дворовъ .і҃. "],["torot:20180919:nov-sin:212901","и тако сѧ чюжѧше. ѿ всѣхъ стх҃ъ. до гж҃ина дн҃и. "],["torot:20180919:nov-sin:212904","и тъгда придоша избꙑтъкъ живꙑхъ изъ югрꙑ. "],["torot:20180919:nov-sin:212905","и ѹбиша сбꙑшкѹ волосовицѧ. и негочевицѧ завида. и моислава поповицѧ. сами пѹтьники. "],["torot:20180919:nov-sin:212909","а друзии кѹнами сѧ ѿкѹпиша. "],["torot:20180919:nov-sin:212910","творѧхѹть бо ꙗ съвѣтъ дьржаще на свою братью. "],["torot:20180919:nov-sin:212911","а то бв҃и сѹдити. "],["torot:20180919:nov-sin:212912","въ тож҃ лѣт҃ поставиша црк҃вь стг҃о апс҃ла филипа. иа нѹтьнѣи ѹлици. "],["torot:20180919:nov-sin:212914","и ст҃и ю влд҃ка мартѹрии. мс҃цѧ. генварѧ. въ .кѳ҃. на стг҃о игнатиꙗ перенесение мощьм[ъ]. "],["torot:20180919:nov-sin:212917","въ тож҃ лѣт҃ прѣстави сѧ игуменъ дионисии ст҃го георгиꙗ. "],["torot:20180919:nov-sin:212918","и поставиша на мѣстѣ его саватию. "],["torot:20180919:nov-sin:212919","тоиж҃ зиме престави сѧ игѹменъ герасимъ. ѹ ст҃ꙑꙗ бц҃ѧ въ аркажи манастꙑри. "],["torot:20180919:nov-sin:212921","и поставиша на мѣстѣ его панъкратиꙗ попина⁖ "],["torot:20180919:nov-sin:212922","въ лѣт҃ .҂ѕ҃ѱ҃г҃. заложи црк҃вь камѧнѹ. на городьнꙑхъ воротѣхъ. бо҃любивꙑи архепс҃пъ новгородьскꙑи мартѹрии. въ имѧ ст҃ꙑꙗ бц҃ѧ положениѥ ризꙑ и поꙗса. "],["torot:20180919:nov-sin:212927","и начѧша дѣлати. мс҃цѧ маиꙗ. въ .д҃. на ст҃го исакиꙗ. "],["torot:20180919:nov-sin:212931","а концѧша. мс҃цѧ авгѹс҃. въ .в҃. на ст҃го стефана. "],["torot:20180919:nov-sin:212935","и ст҃и влд҃ка на праздьникъ. ст҃ꙑꙗ бц҃ѧ. положениѥ ризꙑ и поꙗса. "],["torot:20180919:nov-sin:212938","и бꙑс҃ крс҃тьꙗномъ прибежище⁖ и радость. и веселиѥ вернꙑмъ⁖ "],["torot:20180919:nov-sin:212941","тоиже осени заложи црк҃вь ст҃го въскр҃сениꙗ камѧнѹ въ манастꙑри. влд҃ка мартѹрии. "],["torot:20180919:nov-sin:212943","и възделаша до двьрии около до осени. "],["torot:20180919:nov-sin:212944","томьж҃ лѣт҃ престави сѧ раба бж҃иꙗ хрьстна сс҃тꙑꙗ варварꙑ. "],["torot:20180919:nov-sin:212945","и поставиша на мѣстѣ ѥи. избра влд҃ка и сестрꙑ все. кротъкѹ и съмѣренѹ именьмь варварѹ. гюргевѹю олекшиницѧ. "],["torot:20180919:nov-sin:212949","и постави ю влд҃ка на сборъ стꙑꙗ еꙋфимиѥ⁖ "],["torot:20180919:nov-sin:212950","томьж҃ лѣт҃. сърѹбиша црквь нову ст҃го въздвижениꙗ. и ст҃го василиꙗ. и ст҃го дмитриꙗ ноздрьцинѹ. "],["torot:20180919:nov-sin:212954","томьж҃ лѣт҃. на зимѹ. позва всѣволодъ новгородьце. на чьрниговъ. на ꙗрослав҃ и на всѣ ольгово племѧ. "],["torot:20180919:nov-sin:212959","и новгородьци не ѿпьреша сѧ ѥмѹ. "],["torot:20180919:nov-sin:212960","идоша съ кн҃земь ꙗрославъмь. огнищане и грїдьба и кѹпци. "],["torot:20180919:nov-sin:212962","и бꙑша на новѣмь търгѹ. "],["torot:20180919:nov-sin:212963","и присла всѣволодъ. и възвороти ѥ съ чьстью домовь. "],["torot:20180919:nov-sin:212965","и послаша новгородьци къ нему. мирошкѹ посадника. и бориса жїрославицѧ. микифора съцьскаго просѧче сн҃а. а ꙗрослава негодѹюще. "],["torot:20180919:nov-sin:212970","и възворотиша сѧ. въ новъгородъ. "],["torot:20180919:nov-sin:212972","тоиже зимѣ биша сѧ смолнѧне. съ черниговьци. "],["torot:20180919:nov-sin:212974","и поможе б҃ъ цьрниговьцемъ. "],["torot:20180919:nov-sin:212975","и ꙗша кънѧзѧ бориса романовицѧ. "],["torot:20180919:nov-sin:212976","и не бѧше мира межи ими. "],["torot:20180919:nov-sin:212977","и приꙗ всеволодъ мирошкѹ и бориса и иванка. и фомѹ. "],["torot:20180919:nov-sin:212979","и не пѹсти ихъ въ новъгородъ. "],["torot:20180919:nov-sin:212980","а самъ посла въ половьце. "],["torot:20180919:nov-sin:212981","и почаста воѥ копитї. всѣволодъ. и двд҃ъ собе. а ꙗрославъ цьрниговьскꙑи. и игорь съ брат҃ею. "],["torot:20180919:nov-sin:212985","и не бѧше мира межи ими. "],["torot:20180919:nov-sin:212986","нъ рать большю въздвигнѹш҃. "],["torot:20180919:nov-sin:212987","въ лѣт҃ .҂ѕ҃ѱ҃д҃. заложиста црьковь камѧнѹ. ст҃го кюрила. въ манастꙑри. въ нѣлезѣнѣ. къснѧтинъ и дъмитръ. братеника. на лѹбѧнѣи ѹлици. "],["torot:20180919:nov-sin:212994","и начаша дѣлати. мс҃цѧ апрїлѧ. "],["torot:20180919:nov-sin:212996","а коньцѧша мс҃цѧ июлѧ. въ .и҃. на ст҃го прокопиꙗ. "],["torot:20180919:nov-sin:212999","и ст҃и ю. влд҃ка мартѹрии. на зимѹ. мс҃цѧ генварѧ. въ .ѳ҃і. на ст҃ꙑꙗ татиꙗнꙑ. при игѹмене онисиме. "],["torot:20180919:nov-sin:213006","и бꙑс҃ радость крс҃тьѧномъ а къснѧтинѹ и дъмитру вѣчьнаꙗ памѧт҃. "],["torot:20180919:nov-sin:213007","томьж҃ лѣт҃. испьса црквь на воротехъ. архепс҃пъ мартѹрии. ст҃ꙑꙗ бц҃ѧ. "],["torot:20180919:nov-sin:213011","а писець грьцинъ петровиць⁖ "],["torot:20180919:nov-sin:213012","въ тож҃ лѣт҃. концѧша цр҃квь ст҃го въскр҃сениꙗ. "],["torot:20180919:nov-sin:213014","и ст҃и влд҃ка мартѹрии. мс҃цѧ. септѧб҃ въ .г҃і. на ст҃го корнїлиꙗ. на канонъ ст҃го въздвижениꙗ. при игѹмени. "],["torot:20180919:nov-sin:213019","а влд҃ка трѹжаꙗ сѧ и горѧ. въ дн҃ь зноѥмь. а въ ноць печѧлѹꙗ сѧ. абꙑ коньцѧти и видети. цр҃ковь съвѣршенѹ. и ѹкрашенѹ. "],["torot:20180919:nov-sin:213025","и ѥгоже желавъ приꙗ. црс҃тво нбс҃ноѥ. и радость неисконьцѧѥмѹ въ вѣкꙑ "],["torot:20180919:nov-sin:213288","аминъ⁖ "],["torot:20180919:nov-sin:213028","исходѧщю лѣт҃. слахѹ сѧ новъгородьци къ всѣволодѹ. посадника дѣлѧ мирошке. и иванка. и фомѣ. "],["torot:20180919:nov-sin:213033","пѹстилъ бо бѧше бориса. и инꙑѥ мѹже с нимь. "],["torot:20180919:nov-sin:213035","а всѣволодъ иде на чьрниговъ. съкѹпивъ силѹ свою. и половьчьскѹ силѹ приведъ. "],["torot:20180919:nov-sin:213038","и вожаше съ собою посадника новгородьскаго мирошкѹ. и иванка и фомѹ. "],["torot:20180919:nov-sin:213040","а новгородьцемъ повеле ити на лѹкꙑ "],["torot:20180919:nov-sin:213289","идоша съ ꙗрославомь. "],["torot:20180919:nov-sin:213041","и сѣдѣвъше на лѹкахъ. воротиша сѧ домовь. "],["torot:20180919:nov-sin:213043","а всѣволодъ въшьдъ въ землю ихъ. "],["torot:20180919:nov-sin:213044","и не вда б҃ъ межи ими кръви пролитиꙗ. больша. "],["torot:20180919:nov-sin:213045","и възѧша миръ межи собою. "],["torot:20180919:nov-sin:213046","а новгородъ вꙑложиша. вси кн҃зи въ свободѹ. "],["torot:20180919:nov-sin:213048","кде имъ любо. тѹ же собе кн҃зѧ поимають. "],["torot:20180919:nov-sin:213050","и възвративъ сѧ всѣволодъ пѹсти фомѹ новѹгородѹ. "],["torot:20180919:nov-sin:213051","а мирошке и иванка не пѹсти. "],["torot:20180919:nov-sin:213052","и розгнѣви новгородьце. "],["torot:20180919:nov-sin:213053","и съдѹмавъше новгородьце. и показаша пѹть из новагорода. и вꙑгнаша и на гюргевъ дн҃ь. осень. ꙗрослава кнз҃ѧ. "],["torot:20180919:nov-sin:213057","иде кн҃зь ꙗрославъ. на новꙑи търгъ. "],["torot:20180919:nov-sin:213059","и приꙗша и новоторожьци съ поклономь. "],["torot:20180919:nov-sin:213060","и жѧлѧхѹ по немь въ новегородѣ добрии. "],["torot:20180919:nov-sin:213061","а злии радовахѹ сѧ. "],["torot:20180919:nov-sin:213062","и послаша цьрниговѹ къ ꙗрославѹ по сн҃ъ. "],["torot:20180919:nov-sin:213063","и сѣдеша всю зимѹ новегородѣ бесъ кн҃зѧ. "],["torot:20180919:nov-sin:213064","а ꙗрославъ кнѧжѧше на търъжькѹ въ своѥи волости. "],["torot:20180919:nov-sin:213065","и дани поима по всемѹ всѣмѹ вьрхѹ. и мъсте. "],["torot:20180919:nov-sin:213067","и за волокомь възьма дань "],["torot:20180919:nov-sin:213290","а новгородьце измавъ всеволодъ за волокомь и по всѣи земли своеи. дьржаше ѹ себе. не пѹстѧ ихъ новѹгородѹ. "],["torot:20180919:nov-sin:213070","нъ хожахѹ по городѹ. по воли володимири. "],["torot:20180919:nov-sin:213072","тоиже зиме ст҃и црк҃вь. ст҃го кюрила въ нелезенѣ. епс҃пъ мартѹрии⁖ "],["torot:20180919:nov-sin:213075","въ лѣт҃ .҂ѕ҃ѱ҃ е. приде кнз҃ь ис церьнигова новѹгородѹ. ꙗропълъкъ ꙗрославиць на вьрьбницю настанѹцю лѣт҃. мртъмь мс҃цемь "],["torot:20180919:nov-sin:213291","и сѣдевъшю ѥмѹ. ѿ вьрьбнице до сменова дн҃и .ѕ҃. мс҃ць одинѹ. и вꙑгнаша из новагорода. "],["torot:20180919:nov-sin:213082","и послаша опѧть по ꙗрослава. "],["torot:20180919:nov-sin:213083","иде ꙗрославъ съ новаго търгѹ володимїрю. позванъ всеволодомь. "],["torot:20180919:nov-sin:213085","идоша из новагорода. переднии мѹж҃и сътьскии. "],["torot:20180919:nov-sin:213087","и поꙗша ꙗрослава съ всѣю правьдою и чьстью. "],["torot:20180919:nov-sin:213088","и прїде на зимѹ ꙗрославъ. по крщ҃нии за нед҃ю "],["torot:20180919:nov-sin:213293","и седе на столѣ своемь. "],["torot:20180919:nov-sin:213090","и обѹꙗ сѧ съ людьми. "]]