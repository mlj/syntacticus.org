[["torot:20170213:suz-lav:208705","гребуть невидимо. "],["torot:20170213:suz-lav:208477","токмо весла видѣти. "],["torot:20170213:suz-lav:208478","а члв҃къ бѧше не видѣти. "],["torot:20170213:suz-lav:208479","бѧхуть бо лодьѣ покрыты досками. "],["torot:20170213:suz-lav:208480","бѧхуть бо борци стоꙗще горѣ во бронѧх и стрѣлѧюще. "],["torot:20170213:suz-lav:208481","а кормника .в҃. бѣста. "],["torot:20170213:suz-lav:208482","единъ на кормѣ. а другыи на носѣ. "],["torot:20170213:suz-lav:208484","и аможе хотѧхуть тамо поидѧхуть. не ѡбращающа лодьꙗми. "],["torot:20170213:suz-lav:208486","гюргеви же со ѡлговичи хотѧщю поступити внизъ к витечевьскому броду. не смѣющим же имъ пустити лодеи мимо кыевъ. но пустиша и в озеро долобьское. "],["torot:20170213:suz-lav:208489","и ѿтуда волочиша и берегом. в золотьчю. "],["torot:20170213:suz-lav:208491","по золотьчи же внидоша въ днѣпръ лодьѣ ихъ. "],["torot:20170213:suz-lav:208492","полци же гюргеви идѧхуть по лугу. "],["torot:20170213:suz-lav:208493","а изѧславъ идѧше по ѡнои сторонѣ днѣпра по горѣ. "],["torot:20170213:suz-lav:208494","а лодьѣ ѥго по днѣпру же "],["torot:20170213:suz-lav:208706","пришедшим имъ к витечеву. и сташа противу собѣ. "],["torot:20170213:suz-lav:208496","почаша бити сѧ в лодьꙗх ѡ бродъ. "],["torot:20170213:suz-lav:208497","изѧславу же и ту не дадущю имъ вбрести. ѡлговичем же здумавшим с половци. ѡставивше гюргѧ кнѧзѧ с двд҃вичем. с володимером и с товары. противу витечеву. а сами ѣхаша к зарубу. "],["torot:20170213:suz-lav:208503","изѧславлим сторожем стоꙗщим на ѡнои сторонѣ со кш[в]арномъ. и не дадущимъ вб[ре]сти въ днѣпръ. половци же всѣдше на конѣ въ бронѧх за щиты с копьи. ꙗкоже битъ сѧ. въбредоша въ днѣпръ. "],["torot:20170213:suz-lav:208508","и покрыша днѣпръ ѿ множства вои. "],["torot:20170213:suz-lav:208509","сторожеве же изѧславли. оубоꙗвше сѧ бѣжаша. "],["torot:20170213:suz-lav:208511","бѣ бо в то времѧ послалъ сн҃а своѥго мстислава въ оугры. "],["torot:20170213:suz-lav:208512","да тѣмь и не твердъ бѣ ѥму бродъ. зане не бѧше ту кнѧзѧ. а боꙗрина не вси слушають. "],["torot:20170213:suz-lav:208515","ст҃ославома же перебредшома днѣпръ с половци. въздаша вѣсть к гюргеви рекуще. "],["torot:20170213:suz-lav:208517","поиди вборзѣх "],["torot:20170213:suz-lav:208707","оуже ѥсмы перебрели днѣпръ. "],["torot:20170213:suz-lav:208518","да не оударить на нас изѧславъ. "],["torot:20170213:suz-lav:208519","гюргеви же с володимером. и з дѣтми пришедшю вборзѣх к зарубу. и перебредоша чересъ днѣпръ. "],["torot:20170213:suz-lav:208522","изѧслав же слышавъ вороти сѧ г кыеву. "],["torot:20170213:suz-lav:208523","гюрги же поиде по нем г кыеву. "],["torot:20170213:suz-lav:208524","пришедъшю же ѥму и сташа оу бѣлагорода. "],["torot:20170213:suz-lav:208525","исполчивше сѧ поидоша г кыеву. "],["torot:20170213:suz-lav:208526","и сташа възлѣ лыбѣдь. "],["torot:20170213:suz-lav:208527","изѧслав же ста противу ѥму. передъ золотыми вороты. с стрыѥмъ своимъ вѧчеславомь. и с братом своимъ ростиславом. и с двд҃вичемъ изѧславом. "],["torot:20170213:suz-lav:208532","стрѣлцем же стрѣлѧющим сѧ. ѡ лыбедь. бѣша бо в то времѧ прибѣгли берендичи. и с вежами. и торци вси чернии клобуци. "],["torot:20170213:suz-lav:208537","и велїку пакость створиша ино ратнии ино свои. "],["torot:20170213:suz-lav:208538","и манастырѣ ѿторгаша. "],["torot:20170213:suz-lav:208539","и села пожгоша. "],["torot:20170213:suz-lav:208540","и ѡгороды всѣ присѣкоша. "],["torot:20170213:suz-lav:208541","тогда же гюргевичь аньдрѣи. с володимеромъ съ андрѣевичемъ. ѣхаста къ лъбеди. не вѣдущим дружинѣ ѥю. "],["torot:20170213:suz-lav:208545","толче андрѣи с половци. "],["torot:20170213:suz-lav:208546","володимера же не пусти кормилець ѥго. зане младъ бѣ в то времѧ. "],["torot:20170213:suz-lav:208548","андрѣеви же гнавшю ратныѣ малы не до полковъ ихъ. ѥдін же половчинъ ꙗтъ конь под ним за поводъ. и възврати и лаꙗ дружинѣ своеи. зане бѧхуть ѡстали ѥго вси половци. "],["torot:20170213:suz-lav:208552","и възврати сѧ ѡпѧт невреженъ и схраненъ бг҃мь. и млтвою родителю своѥю. "],["torot:20170213:suz-lav:208554","стрѣлѧвшим же сѧ им до вечера. и възвративша сѧ ѡпѧт. "],["torot:20170213:suz-lav:208710","бѣ бо ѥму вѣсть тогда. ѡже идет ѥму в помочь сватъ володимерко. "],["torot:20170213:suz-lav:208558","и поиде противу ѥму. "],["torot:20170213:suz-lav:208559","изѧслав же слышавъ то поиде по нем. блюда того да бы сѧ не снѧлъ с володимерком. "],["torot:20170213:suz-lav:208561","и постиже и оу перепетовыхъ. хотѧ бити сѧ с ним. "],["torot:20170213:suz-lav:208563","ставшим же им межи собою в дн҃ь четверта. быс дождь силенъ с вѣтром. ꙗко ни ратным помочи собѣ видѣти. "],["torot:20170213:suz-lav:208566","шлющим слы межи собою ѡ мирѣ. ѡлговичем же и половцем не дадущим сѧ мирити. зане скори бѧхуть на пролитье крови. "],["torot:20170213:suz-lav:208569","стоꙗвшим же имъ до вечера. перешед же гюрги за рутъ. ста. "],["torot:20170213:suz-lav:208571","свитающю же пѧтку. исполчивъ вои изѧславъ поиде к нему. "],["torot:20170213:suz-lav:208573","гюргеви же не хотѧщю и еще бити сѧ. но ѡжидающю володимерка. изѧславу же паче приступающю. ѡборотиша полкы своѣ к нему. "],["torot:20170213:suz-lav:208577","и идущимъ имъ битъ сѧ. андрѣи нача рѧдити полкъ ѡц҃а своѥго. занѣ бѣ старѣи тогда в братьи. "],["torot:20170213:suz-lav:208580","видѣв же и половци стоꙗща назадѣ. и к тѣмъ гна. "],["torot:20170213:suz-lav:208582","и много имъ молвивъ и оукрѣплѧꙗ на брань. и ѿтуду ѣхавъ полкъ свои оукрѣпивъ. и дружину свою возма и копьꙗ ѣха напередъ. "],["torot:20170213:suz-lav:208585","и съѣха сѧ преже всѣх. "],["torot:20170213:suz-lav:208586","и изломи копье своѥ. "],["torot:20170213:suz-lav:208587","тогды же бодоша конь под ним. в ноздри"],["torot:20170213:suz-lav:208709","и. конь же начатъ совати сѧ под ним. "],["torot:20170213:suz-lav:208590","и шеломъ с него слетѣ. "],["torot:20170213:suz-lav:208591","и щитъ ѿторже. "],["torot:20170213:suz-lav:208592","бж҃ьим же заступленьемь. и млт҃вою родитель своихъ. схраненъ быс без раны. "],["torot:20170213:suz-lav:208595","и сступившим сѧ полкомъ быс сѣча крѣпка. "],["torot:20170213:suz-lav:208596","и ту оубиша володимера дв҃довича. добраго и кроткаго кънѧзѧ. черниговьскаго. "],["torot:20170213:suz-lav:208598","изѧслава же мстиславича ꙗзвиша в руку. "],["torot:20170213:suz-lav:208599","и свергли и бѧхуть с конѧ. "],["torot:20170213:suz-lav:208600","и хотѣша и оубити свои пѣшци. не знаюче ѥго. "],["torot:20170213:suz-lav:208602","но снѧ с себе шелом и познаша и. "],["torot:20170213:suz-lav:208603","половци же гюргеви ни по стрѣлѣ пустивъше тогда побѣгоша. а потом ѡлговичи. а потом гюрги з дѣтми. "],["torot:20170213:suz-lav:208606","и бѣжащим имъ чресъ рутъ. много дружины потопе в руту. "],["torot:20170213:suz-lav:208608","бѣ бо грѧзокъ. "],["torot:20170213:suz-lav:208609","и бѣжащимъ имъ ѡвѣхъ избиша. а другыꙗ изъимаша. "],["torot:20170213:suz-lav:208611","и полудн҃е прибѣгоша ко днѣпру. "],["torot:20170213:suz-lav:208612","и переѣха гюрги в лодьꙗх. оу витечева. "],["torot:20170213:suz-lav:208614","а прочии перебредоша. "],["torot:20170213:suz-lav:208615","и приѣха гюрги переꙗславлю. "],["torot:20170213:suz-lav:208616","а ѡлговичи идоша в своꙗ си. а половци такоже в половцѣ. "],["torot:20170213:suz-lav:208618","изѧслав же с стрыѥмъ своим вѧчеславом возвратиста сѧ в кыѥвъ. "],["torot:20170213:suz-lav:208619","а двд҃вичь изѧславъ возма брата на полчищѣ и несе и чернигову. "],["torot:20170213:suz-lav:208620","и сѣде сам на столѣ ѥго в черниговѣ. "],["torot:20170213:suz-lav:208621","и по том изѧславъ слыша гюрги в переꙗславли. поиде с вѧчеславомъ. и с братом своимъ ст҃ополком. и с берендичи. "],["torot:20170213:suz-lav:208625","и переброди сѧ оу заруба. "],["torot:20170213:suz-lav:208626","и сташа оу мажева селца товары. "],["torot:20170213:suz-lav:208627","ѿтолѣ же приѣздѧху к городу битъ сѧ. "],["torot:20170213:suz-lav:208628","вышедшим же переꙗславьским пѣшимъ битъ сѧ. многы избиша ратнии. "],["torot:20170213:suz-lav:208630","и передъгородье пожгоша. "],["torot:20170213:suz-lav:208631","изѧслав же и вѧчеславъ. послаша к гюргеви рекуще. "],["torot:20170213:suz-lav:208633","иди суждалю а сн҃а посади переꙗславли. "],["torot:20170213:suz-lav:208634","не можем с тобою быти здѣ. "],["torot:20170213:suz-lav:208635","приведешь пакы на ны половци. "],["torot:20170213:suz-lav:208636","гюргеви же не имущю ниѿкудаже помощи. а дружина ѥго избита. а инаꙗ изьимана. принужен же неволею цѣлова к ним крсь. и з дѣтми своими. "]]