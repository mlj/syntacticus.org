[["torot:20180919:nov-sin:205948","ставилъ бо ѥго бѧше изѧслав҃. съ епс҃пꙑ рѹс҃скꙑꙗ области. не славъ цс҃рюград҃. "],["torot:20180919:nov-sin:205951","а нифонтъ тако мълвлѧше. "],["torot:20180919:nov-sin:205952","не достоинѣ ѥсть сталъ. оже не блгс҃нъ ѥсть ѿ великаго сбора. ни ставленъ. "],["torot:20180919:nov-sin:205955","а онъ про то не бързо ѿрѧдивъ ѥго нъ посади и въ печерьстѣмь манастꙑри. дондеже гюрги придеть⁖ "],["torot:20180919:nov-sin:205957","въ тож҃ лѣт҃. гюрги приде на кꙑѥвъ. позванъ ст҃ослав҃мь олговицемь. "],["torot:20180919:nov-sin:205960","и биша сѧ ѹ переꙗславлѧ. "],["torot:20180919:nov-sin:205961","и переꙗславьци сѣдоша на щитѣ. наѹцениѥмь гюргѧ. "],["torot:20180919:nov-sin:205963","и сѣде гюрги кꙑѥвѣ. а изѧславъ бѣжа володимирю. "],["torot:20180919:nov-sin:205965","на тож҃ лѣт҃ идоша даньници новгородьстии въ малѣ. "],["torot:20180919:nov-sin:205966","и ѹчювъ гюрги оже въ мале шли. и посла кнз҃ѧ берладьскаго съ вои. "],["torot:20180919:nov-sin:205968","и бивъше сѧ мало негде. сташа новгородьци на островѣ. "],["torot:20180919:nov-sin:205970","а они противѹ ставше начаша городъ чинити въ лодьѧхъ. "],["torot:20180919:nov-sin:205971","идоша новгородьци к нимъ на третии дн҃ь. и биша сѧ "],["torot:20180919:nov-sin:206431","и много леже обоихъ. нъ сѹждальць бе щисла. "],["torot:20180919:nov-sin:205974","на тѹже зимѹ придоша ѥмь на водь ратью. нѣ въ тꙑсѧщи. "],["torot:20180919:nov-sin:205976","и ꙋслꙑшавъше новгородьци любо въ .ф҃. съ водью идоша по нихъ. "],["torot:20180919:nov-sin:205978","и не ѹпѹстиша ни мѹж҃. "],["torot:20180919:nov-sin:206432","тоиж҃. нощї бꙑс҃ знамениѥ въ лѹнѣ. "],["torot:20180919:nov-sin:205980","всѧ погꙑбе. "],["torot:20180919:nov-sin:205981","въ заѹтрьнюю пакꙑ напълни сѧ. феѹрар⁖ "],["torot:20180919:nov-sin:205982","въ лѣт҃ .҂ѕ҃.х҃.н҃и. приде архепис҃пъ нифонтъ. ис кꙑѥва пѹщенъ гюргемь кнз҃емь. "],["torot:20180919:nov-sin:205985","и ради бꙑша люд҃ѥ новѣгородѣ⁖ "],["torot:20180919:nov-sin:205986","въ лѣт҃ .҂ѕ҃.х҃.н҃ѳ. победи изѧслав҃. съ вѧцеславомь. гюргѧ ѹ переꙗславлѧ. иꙋлѧ .з҃і. "],["torot:20180919:nov-sin:205991","на тѹж҃ зимѹ. престави сѧ кнѧгꙑни. изѧславлѧвлѧꙗ. "],["torot:20180919:nov-sin:205993","въ тож҃ лѣт҃. архїепс҃пъ нифонтъ. поби ст҃ѹю софию свиньцемь. всю прѧмь. извистию маза. всю около. "],["torot:20180919:nov-sin:205999","тъгда ж҃ създаша в҃. цркв҃и. стг҃о василиꙗ. и ст҃ѹю костѧнтина и мт҃ре ѥго ѥленꙑ. "],["torot:20180919:nov-sin:206002","въ лѣт҃ .҂ѕ҃.х҃.ѯ҃. април҃ .к҃г. загорѣ сѧ црк҃ꙑ ст҃го михаила. въ сред҃ търгѹ. "],["torot:20180919:nov-sin:206006","и много бꙑс҃ зла. "],["torot:20180919:nov-sin:206007","и погорѣ всь търгъ. и двори. до рѹчьꙗ. а семо до славьна. "],["torot:20180919:nov-sin:206011","и црк҃вии съгоре .и҃. а .ѳ҃.ѧ варѧзьскаꙗ⁖ "],["torot:20180919:nov-sin:206013","въ лѣт҃ .҂ѕ҃.х҃.ѯ҃а. иде бо҃любивꙑи архепс҃пъ нифонтъ въ ладогѹ. и заложи црк҃вь камѧнѹ ст҃го климента⁖ "],["torot:20180919:nov-sin:206016","в тож҃ лѣт҃. сърѹби аркадъ игуменъ црк҃вь ст҃ꙑꙗ бц҃ѧ ѹспениѥ. и състави собе манастꙑрь. "],["torot:20180919:nov-sin:206019","и бꙑс҃ крс҃тьꙗномъ прибежїще англ҃мъ радость а дьꙗволѹ пагѹба⁖ "],["torot:20180919:nov-sin:206020","въ лѣт҃ .҂ѕ҃.х҃.ѯ҃в. изгнаша новъгородици кн҃зѧ ꙗрослав҃. въ .к҃ѕ. мр҃та. и въведоша ростїслава сн҃а мьстиславлѧ. април҃. въ .з҃і. "],["torot:20180919:nov-sin:206025","въ тож҃ лѣт҃. поставиша црк҃вь стг҃о савꙑ. "],["torot:20180919:nov-sin:206027","въ тож҃. лѣт҃. прѣстави сѧ изѧслав҃ кꙑѥвѣ. ноѧбра .д҃і⁖ "],["torot:20180919:nov-sin:206030","тъгда ж҃ иде ростислав҃. из новагорода. кꙑѥвѹ на столъ. оставивъ сн҃а двд҃а новегородѣ. "],["torot:20180919:nov-sin:206034","и възнегодоваша новгородци. зане не створи имъ рѧдѹ. нъ боле раздьра. и показаша пѹть по немь снв҃и ѥго⁖ "],["torot:20180919:nov-sin:206038","тъгда послаш҃ влдк҃ѹ нифонта. съ передьнїми мѹж҃. къ гюргеви по сн҃ъ. и въвѣдоша мьстислава сн҃а гюргева. генвр҃а. въ .л҃. "],["torot:20180919:nov-sin:206043","тоиже зиме прѣстави сѧ вѧчеслав҃. кꙑѥвѣ. "],["torot:20180919:nov-sin:206044","тъгда же иде ростислав҃. къ черниговѹ ис кꙑѥва. сѣдевъ кꙑѥвѣ неделю .а҃. "],["torot:20180919:nov-sin:206047","и побѣдиша и прѣльстивъше. "],["torot:20180919:nov-sin:206048","и сѣде изѧслав҃ двдв҃ць кꙑевѣ⁖ "],["torot:20180919:nov-sin:206049","въ лѣт҃ .҂ѕ҃.х҃.ѯ҃г. на вьрьбницю. въниде кн҃зь гюрги. кꙑѥвѹ. и сѣде на столѣ. "],["torot:20180919:nov-sin:206053","а изѧслав҃. избежѧ двдв҃ць цьрниговѹ. "],["torot:20180919:nov-sin:206055","и приѧ гюрги сн҃вьць въ миръ. съ любовью. и волости имъ раздаꙗ достоинꙑꙗ. "],["torot:20180919:nov-sin:206058","и бꙑс҃ тишина въ рѹсьстѣи земли⁖ "],["torot:20180919:nov-sin:206059","въ лѣт҃ .҂ѕ҃.х҃.ѯ҃д. вꙑгнаша новъгородьци сѹдила ис посадницьства. "],["torot:20180919:nov-sin:206061","и потом҃ изгнании .е҃.и дн҃ь ѹмре. "],["torot:20180919:nov-sin:206063","и потом҃. даша посадницьство ꙗкѹнѹ мирославицю. "],["torot:20180919:nov-sin:206065","тоиж҃ весне прѣстави с҃. архепс҃пъ нифонтъ. април҃. въ .к҃а. "],["torot:20180919:nov-sin:206068","шьлъ бѧше кꙑѥвѹ противѹ митрополита. "],["torot:20180919:nov-sin:206069","инии же мнози глх҃ѹ. ꙗко полꙋпивъ ст҃ѹю софию. пошьлъ цс҃рюград҃. "],["torot:20180919:nov-sin:206072","и много глх҃ѹ на нь нъ собе на грѣхъ. "],["torot:20180919:nov-sin:206073","о семь бꙑ разѹмети комѹждо насъ. "],["torot:20180919:nov-sin:206074","которꙑи епс҃пъ тако ѹкраси ст҃ѹю софию. "],["torot:20180919:nov-sin:206075","притворꙑ испьса. "],["torot:20180919:nov-sin:206076","кивотъ створи. "],["torot:20180919:nov-sin:206077","и всю извънѹ ѹкраси. "],["torot:20180919:nov-sin:206078","а пльскове ст҃го сп҃са црк҃вь създа камѧнѹ. дрѹгѹю въ ладозѣ ст҃го климента. "],["torot:20180919:nov-sin:206080","мьню бо ꙗко не хотѧ б҃ъ по грѣхомъ нашимъ. дати намъ на ѹтехѹ гроба ѥго. ѿведе и кꙑѥвѹ. "],["torot:20180919:nov-sin:206083","и тамо прѣстави сѧ. "],["torot:20180919:nov-sin:206084","и положиша и въ печерьскемь манастꙑри. ѹ ст҃ѣи бц҃и въ печере. "],["torot:20180919:nov-sin:206086","въ тож҃. лѣт҃. събра сѧ всь град҃ "],["torot:20180919:nov-sin:206430","люд҃и. изволиша собе епс҃пь поставити. мѹж҃ бм҃ь избран҃. аркадиꙗ. "],["torot:20180919:nov-sin:206090","и шьдъше всь народъ поꙗша и из манастꙑрѧ. ѿ ст҃ꙑꙗ бц҃ѧ. и кнз҃ь мьстиславъ гюргевиць. и всь клиросъ ст҃ꙑꙗ софиѥ. и вси поп҃ве городьстии. игѹмени и церньци. "],["torot:20180919:nov-sin:206096","и въвѣдоша и порѹчивъше епс҃пью въ дворѣ ст҃ꙑꙗ софиѥ. дондеже придеть митрополитъ въ рѹс҃. "],["torot:20180919:nov-sin:206098","и тъгда поидеши ставитъ сѧ. "],["torot:20180919:nov-sin:206099","въ тож҃ лѣт. поставиша заморьстіи црк҃вь свѧтꙑꙗ пѧтницѣ на търговищи⁖ "],["torot:20180919:nov-sin:206437","въ лѣт҃ .҂ѕ҃.х҃.ѯ҃е. бꙑс҃ котора зда въ людьхъ. "],["torot:20180919:nov-sin:206439","и въсташа на кнз҃ѧ мьстислава. на гюргевицѧ. и начѧша изгонити из новагорода. "],["torot:20180919:nov-sin:206442","търго вꙑи же полъ. сташа въ орѹжии по немь. "],["torot:20180919:nov-sin:206444","и съвадиша сѧ брат҃ѧ. "],["torot:20180919:nov-sin:206445","и мостъ переимаша на вълхове. "],["torot:20180919:nov-sin:206446","и сташа сторожи ѹ городьнꙑхъ воротъ. а дрѹзии на ономь полѹ. "],["torot:20180919:nov-sin:206448","малꙑ же и кръви не прольꙗша межи собою. "],["torot:20180919:nov-sin:206449","и тъгда вънидоста. ростиславицѧ ст҃ослав҃. и двд҃ъ. "],["torot:20180919:nov-sin:206452","и на тѹ нощь бежа мьстислав҃. из города. "],["torot:20180919:nov-sin:206454","по трьхъ дн҃ехъ въниде ростислав҃ самъ. "],["torot:20180919:nov-sin:206455","и сънидоша сѧ брат҃ꙗ и не бꙑс҃ зла ничтоже. "],["torot:20180919:nov-sin:206456","тоиж҃ веснѣ перестави сѧ гюрги кн҃зь кꙑевѣ. "],["torot:20180919:nov-sin:206457","и посадиша изѧслав҃. двдв҃цѧ. кꙑꙗне на столѣ. "],["torot:20180919:nov-sin:206459","томьж҃ лѣт҃. престави сѧ андрѣи игѹменъ ст҃ꙑꙗ бц҃ѧ. "],["torot:20180919:nov-sin:206461","и поставиша ольксѹ въ него мѣсто. "],["torot:20180919:nov-sin:206462","на тоже осень. зѣло страшьно бꙑс҃ громъ. и мълниꙗ. градъ же ꙗко ꙗблъковъ боле. мс҃цѧ ноꙗбрѧ въ .з҃. день. въ час҃ .е҃. нощи⁖ "],["torot:20180919:nov-sin:206468","въ лѣт҃ .҂ѕ҃.х҃.ѯ҃ѕ. иде ростислав҃ смольскѹ. и съ кнѧгꙑнею. "],["torot:20180919:nov-sin:206471","а сн҃ъ свои ст҃ослав҃. посади новѣгородѣ на столѣ. а двд҃а на новемь търгу. "],["torot:20180919:nov-sin:206474","въ тож҃ лѣт҃ по грѣхомъ нашимъ моръ бꙑс҃ въ люд҃хъ многъ. и конь мъножьство помре. ꙗко ньлзѣ бѣше доити до търгѹ сквозѣ городъ. ни по грѣбли. ни на поле вꙑити смородꙑ. "]]