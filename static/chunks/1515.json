[[25561,"\u003cspan class=\"citation\"\u003eACTS 16.11\u003c/span\u003e Ἀναχθέντες δὲ ἀπὸ Τρῳάδος εὐθυδρομήσαμεν εἰς Σαμοθρᾴκην, τῇ δὲ ἐπιούσῃ εἰς Νέαν πόλιν, \u003cspan class=\"citation\"\u003eACTS 16.12\u003c/span\u003e καὶ ἐκεῖθεν εἰς Φιλίππους, ἥτις ἐστὶν πρώτη τῆς μερίδος Μακεδονίας πόλις, κολωνία. "],[25562,"ἦμεν δὲ ἐν ταύτῃ τῇ πόλει διατρίβοντες ἡμέρας τινάς. "],[25563,"\u003cspan class=\"citation\"\u003eACTS 16.13\u003c/span\u003e τῇ τε ἡμέρᾳ τῶν σαββάτων ἐξήλθομεν ἔξω τῆς πύλης παρὰ ποταμὸν οὗ ἐνομίζομεν προσευχὴν εἶναι, καὶ καθίσαντες ἐλαλοῦμεν ταῖς συνελθούσαις γυναιξίν. "],[25564,"\u003cspan class=\"citation\"\u003eACTS 16.14\u003c/span\u003e καί τις γυνὴ ὀνόματι Λυδία, πορφυρόπωλις πόλεως Θυατείρων σεβομένη τὸν θεόν, ἤκουεν, ἧς ὁ κύριος διήνοιξεν τὴν καρδίαν προσέχειν τοῖς λαλουμένοις ὑπὸ Παύλου. "],[49067,"\u003cspan class=\"citation\"\u003eACTS 16.15\u003c/span\u003e ὡς δὲ ἐβαπτίσθη καὶ ὁ οἶκος αὐτῆς, παρεκάλεσεν λέγουσα, "],[49068,"εἰ κεκρίκατέ με πιστὴν τῷ κυρίῳ εἶναι, εἰσελθόντες εἰς τὸν οἶκόν μου μένετε· "],[25566,"καὶ παρεβιάσατο ἡμᾶς. "],[25567,"\u003cspan class=\"citation\"\u003eACTS 16.16\u003c/span\u003e Ἐγένετο δὲ πορευομένων ἡμῶν εἰς τὴν προσευχὴν παιδίσκην τινὰ ἔχουσαν πνεῦμα πύθωνα ὑπαντῆσαι ἡμῖν, ἥτις ἐργασίαν πολλὴν παρεῖχεν τοῖς κυρίοις αὐτῆς μαντευομένη. "],[49069,"\u003cspan class=\"citation\"\u003eACTS 16.17\u003c/span\u003e αὕτη κατακολουθοῦσα τῷ Παύλῳ καὶ ἡμῖν ἔκραζεν λέγουσα, "],[49070,"οὗτοι οἱ ἄνθρωποι δοῦλοι τοῦ θεοῦ τοῦ ὑψίστου εἰσίν, οἵτινες καταγγέλλουσιν ὑμῖν ὁδὸν σωτηρίας. "],[25569,"\u003cspan class=\"citation\"\u003eACTS 16.18\u003c/span\u003e τοῦτο δὲ ἐποίει ἐπὶ πολλὰς ἡμέρας. "],[25570,"διαπονηθεὶς δὲ Παῦλος καὶ ἐπιστρέψας τῷ πνεύματι εἶπεν· "],[25571,"παραγγέλλω σοι ἐν ὀνόματι Ἰησοῦ Χριστοῦ ἐξελθεῖν ἀπ’ αὐτῆς· "],[25572,"καὶ ἐξῆλθεν αὐτῇ τῇ ὥρᾳ. "],[25573,"\u003cspan class=\"citation\"\u003eACTS 16.19\u003c/span\u003e ἰδόντες δὲ οἱ κύριοι αὐτῆς ὅτι ἐξῆλθεν ἡ ἐλπὶς τῆς ἐργασίας αὐτῶν ἐπιλαβόμενοι τὸν Παῦλον καὶ τὸν Σιλᾶν εἵλκυσαν εἰς τὴν ἀγορὰν ἐπὶ τοὺς ἄρχοντας, \u003cspan class=\"citation\"\u003eACTS 16.20\u003c/span\u003e καὶ προσαγαγόντες αὐτοὺς τοῖς στρατηγοῖς εἶπαν· "],[25574,"οὗτοι οἱ ἄνθρωποι ἐκταράσσουσιν ἡμῶν τὴν πόλιν Ἰουδαῖοι ὑπάρχοντες, \u003cspan class=\"citation\"\u003eACTS 16.21\u003c/span\u003e καὶ καταγγέλλουσιν ἔθη ἃ οὐκ ἔξεστιν ἡμῖν παραδέχεσθαι οὐδὲ ποιεῖν Ῥωμαίοις οὖσιν. "],[25575,"\u003cspan class=\"citation\"\u003eACTS 16.22\u003c/span\u003e καὶ συνεπέστη ὁ ὄχλος κατ’ αὐτῶν, καὶ οἱ στρατηγοὶ περιρήξαντες αὐτῶν τὰ ἱμάτια ἐκέλευον ῥαβδίζειν, \u003cspan class=\"citation\"\u003eACTS 16.23\u003c/span\u003e πολλάς τε ἐπιθέντες αὐτοῖς πληγὰς ἔβαλον εἰς φυλακήν, παραγγείλαντες τῷ δεσμοφύλακι ἀσφαλῶς τηρεῖν αὐτούς· "],[25576,"\u003cspan class=\"citation\"\u003eACTS 16.24\u003c/span\u003e ὃς παραγγελίαν τοιαύτην λαβὼν ἔβαλεν αὐτοὺς εἰς τὴν ἐσωτέραν φυλακὴν καὶ τοὺς πόδας ἠσφαλίσατο αὐτῶν εἰς τὸ ξύλον. "],[49071,"\u003cspan class=\"citation\"\u003eACTS 16.25\u003c/span\u003e κατὰ δὲ τὸ μεσονύκτιον Παῦλος καὶ Σιλᾶς προσευχόμενοι ὕμνουν τὸν θεόν, "],[49072,"ἐπηκροῶντο δὲ αὐτῶν οἱ δέσμιοι· "],[49073,"\u003cspan class=\"citation\"\u003eACTS 16.26\u003c/span\u003e ἄφνω δὲ σεισμὸς ἐγένετο μέγας ὥστε σαλευθῆναι τὰ θεμέλια τοῦ δεσμωτηρίου, "],[49074,"ἠνοίχθησαν δὲ παραχρῆμα αἱ θύραι πᾶσαι, καὶ πάντων τὰ δεσμὰ ἀνέθη. "],[25579,"\u003cspan class=\"citation\"\u003eACTS 16.27\u003c/span\u003e ἔξυπνος δὲ γενόμενος ὁ δεσμοφύλαξ καὶ ἰδὼν ἀνεῳγμένας τὰς θύρας τῆς φυλακῆς, σπασάμενος μάχαιραν ἤμελλεν ἑαυτὸν ἀναιρεῖν, νομίζων ἐκπεφευγέναι τοὺς δεσμίους. "],[49075,"\u003cspan class=\"citation\"\u003eACTS 16.28\u003c/span\u003e ἐφώνησεν δὲ φωνῇ μεγάλῃ Παῦλος λέγων, "],[49076,"μηδὲν πράξῃς σεαυτῷ κακόν, "],[49077,"ἅπαντες γάρ ἐσμεν ἐνθάδε. "],[49078,"\u003cspan class=\"citation\"\u003eACTS 16.29\u003c/span\u003e αἰτήσας δὲ φῶτα εἰσεπήδησεν, καὶ ἔντρομος γενόμενος προσέπεσεν τῷ Παύλῳ καὶ τῷ Σιλᾷ, \u003cspan class=\"citation\"\u003eACTS 16.30\u003c/span\u003e καὶ προαγαγὼν αὐτοὺς ἔξω ἔφη, "],[49079,"κύριοι, τί με δεῖ ποιεῖν ἵνα σωθῶ; "],[25582,"\u003cspan class=\"citation\"\u003eACTS 16.31\u003c/span\u003e οἱ δὲ εἶπαν· "],[25583,"πίστευσον ἐπὶ τὸν κύριον Ἰησοῦν, καὶ σωθήσῃ σὺ καὶ ὁ οἶκός σου. "],[25584,"\u003cspan class=\"citation\"\u003eACTS 16.32\u003c/span\u003e καὶ ἐλάλησαν αὐτῷ τὸν λόγον τοῦ κυρίου σὺν πᾶσιν τοῖς ἐν τῇ οἰκίᾳ αὐτοῦ. "],[49080,"\u003cspan class=\"citation\"\u003eACTS 16.33\u003c/span\u003e καὶ παραλαβὼν αὐτοὺς ἐν ἐκείνῃ τῇ ὥρᾳ τῆς νυκτὸς ἔλουσεν ἀπὸ τῶν πληγῶν, καὶ ἐβαπτίσθη αὐτὸς καὶ οἱ αὐτοῦ ἅπαντες παραχρῆμα, "],[49081,"\u003cspan class=\"citation\"\u003eACTS 16.34\u003c/span\u003e ἀναγαγών τε αὐτοὺς εἰς τὸν οἶκον παρέθηκεν τράπεζαν, καὶ ἠγαλλιάσατο πανοικεὶ πεπιστευκὼς τῷ θεῷ. "],[49082,"\u003cspan class=\"citation\"\u003eACTS 16.35\u003c/span\u003e Ἡμέρας δὲ γενομένης ἀπέστειλαν οἱ στρατηγοὶ τοὺς ῥαβδούχους λέγοντες, "],[49083,"ἀπόλυσον τοὺς ἀνθρώπους ἐκείνους. "],[25587,"\u003cspan class=\"citation\"\u003eACTS 16.36\u003c/span\u003e ἀπήγγειλεν δὲ ὁ δεσμοφύλαξ τοὺς λόγους τούτους πρὸς τὸν Παῦλον, ὅτι "],[75079,"ἀπέσταλκαν οἱ στρατηγοὶ ἵνα ἀπολυθῆτε· "],[25588,"νῦν οὖν ἐξελθόντες πορεύεσθε ἐν εἰρήνῃ. "],[49084,"\u003cspan class=\"citation\"\u003eACTS 16.37\u003c/span\u003e ὁ δὲ Παῦλος ἔφη πρὸς αὐτούς, "],[49085,"δείραντες ἡμᾶς δημοσίᾳ ἀκατακρίτους, ἀνθρώπους Ῥωμαίους ὑπάρχοντας, ἔβαλαν εἰς φυλακήν· "],[25590,"καὶ νῦν λάθρᾳ ἡμᾶς ἐκβάλλουσιν; "],[25591,"οὐ γάρ, ἀλλὰ ἐλθόντες αὐτοὶ ἡμᾶς ἐξαγαγέτωσαν. "],[25592,"\u003cspan class=\"citation\"\u003eACTS 16.38\u003c/span\u003e ἀπήγγειλαν τε τοῖς στρατηγοῖς οἱ ῥαβδοῦχοι τὰ ῥήματα ταῦτα. "],[25593,"ἐφοβήθησαν δὲ ἀκούσαντες ὅτι Ῥωμαῖοί εἰσιν, \u003cspan class=\"citation\"\u003eACTS 16.39\u003c/span\u003e καὶ ἐλθόντες παρεκάλεσαν αὐτούς, καὶ ἐξαγαγόντες ἠρώτων ἀπελθεῖν ἀπὸ τῆς πόλεως. "],[25594,"\u003cspan class=\"citation\"\u003eACTS 16.40\u003c/span\u003e ἐξελθόντες δὲ ἀπὸ τῆς φυλακῆς εἰσῆλθον πρὸς τὴν Λυδίαν, καὶ ἰδόντες παρεκάλεσαν τοὺς ἀδελφοὺς καὶ ἐξῆλθαν."],[25595,"\u003cspan class=\"citation\"\u003eACTS 17.1\u003c/span\u003e Διοδεύσαντες δὲ τὴν Ἀμφίπολιν καὶ τὴν Ἀπολλωνίαν ἦλθον εἰς Θεσσαλονίκην, ὅπου ἦν συναγωγὴ τῶν Ἰουδαίων. "]]