[["torot:20180919:usp-sbor:193005","таче вѣрьнъ ѥсть гл҃ꙗи. "],["torot:20180919:usp-sbor:191655","не пьцѣте сѧ ѹтрѣишимь "],["torot:20180919:usp-sbor:193001","и тъ не имать насъ оставити. "],["torot:20180919:usp-sbor:191656","таче ѿшедъшю икономѹ. и се вълезе свѣтьлъ отрокъ въ воиньстѣи одении. "],["torot:20180919:usp-sbor:191658","и поклонивъ сꙗ. и ничьсоже рекыи и положивъ же на стълпѣ гривьнѹ злата. и тако пакы мълча излезе вънъ. "],["torot:20180919:usp-sbor:191661","тъгда же въставъ блж҃еныи и възьмъ злато. и съ сльзами помоли сꙗ въ ѹмѣ своѥмь. "],["torot:20180919:usp-sbor:191663","таче вратарѧ възъвавъ пыташе и. еда къто къ воротомъ приходи въ сию нощь. "],["torot:20180919:usp-sbor:191665","онъ же съ клꙗтвою извѣща сѧ. ꙗко "],["torot:20180919:usp-sbor:193006","и ѥще свѣтѣ затвореномъ сѹщемъ воротомъ и ѿтолѣ нѣсмь ихъ ѿврьзалъ и никтоже приходилъ къ нимъ. "],["torot:20180919:usp-sbor:191667","тъгда же блж҃еныи призвавъ иконома подасть ѥмѹ гривьнѹ злата гл҃ꙗ. "],["torot:20180919:usp-sbor:191668","чьто гл҃еши брате анастасе. ꙗко "],["torot:20180919:usp-sbor:193007","не имамъ чимь кѹпити братии требованиꙗ. "],["torot:20180919:usp-sbor:191670","нъ сице шьдъ кѹпи ѥже на потребѹ братии. "],["torot:20180919:usp-sbor:191671","въ ѹтрѣи же пакы дн҃ь бъ҃ да попечеть сѧ нами. "],["torot:20180919:usp-sbor:191672","тъгда же икономъ разѹмѣвъ падъ поклони сꙗ ѥмѹ. "],["torot:20180919:usp-sbor:191673","бл҃женыи же ѹчааше и гл҃ꙗ "],["torot:20180919:usp-sbor:193008","николи же не отъчаи сꙗ. "],["torot:20180919:usp-sbor:191674","нъ въ времꙗ крѣпѧ сꙗ вьсю печаль свою възвьрзи къ богѹ. ꙗко тъ попечеть сꙗ нами ꙗкоже хощеть. "],["torot:20180919:usp-sbor:191676","и сътвориши братии праздьникъ великъ днь҃с. "],["torot:20180919:usp-sbor:191677","б҃ъ же пакы не скѹдьно подавааше ѥмѹ. ѥже на потребѹ бж҃ествьнѹѹмѹ томѹ стадѹ ⁘⁓ "],["torot:20180919:usp-sbor:191697","\u003cspan class=\"citation\"\u003eUsp.sbor. 27\u003c/span\u003e блж҃еныи же ѡ сихъ всѣхъ по всꙗ нощи бесъна пребываше молꙗ cꙗ б҃а съ плачьмь. и часто къ земли колѣнѣ прекланꙗꙗ ѧкоже и многашьды слышаша цр҃квьнии строителе. вънегда бо годъ бѹдꙗше заѹтрьнюмѹ пѣнию. и онѣмъ хотꙗщемъ бл҃гословлениѥ възѧти отъ него. "],["torot:20180919:usp-sbor:191701","и ѥдинъ отъ нихъ тихы шедъ и ставъ послѹшааше. "],["torot:20180919:usp-sbor:191702","ти слышашети и молꙗща сꙗ и вельми плачюща сꙗ и главою часто о землю биюща. "],["torot:20180919:usp-sbor:191703","таче мало отъстѹпивъ и се начьнꙗше рамꙗно шьствовати "],["torot:20180919:usp-sbor:191835","и ꙗкоже слышааше тѹтънъ ѹмълкънꙗше. творꙗ сꙗ ѥже мнѣти ономѹ ꙗко съпить. "],["torot:20180919:usp-sbor:191705","ономѹ же тълъкнѹвъшю и рекъшю бл҃гословести оч҃е. бл҃женыи же мълчаше. "],["torot:20180919:usp-sbor:191707","ꙗкоже ономѹ до трии кратъ сице тълкънѹвъшю и гл҃авъшю бл҃сви оч҃е. тоже сии ꙗко ѿ съна въспрꙗнѹвъ гл҃ааше "],["torot:20180919:usp-sbor:191836","г҃ь нашь і҃с хс҃ъ да бл҃гословить тꙗ чадо. "],["torot:20180919:usp-sbor:191709","и тако же пакы преже всѣхъ обрѣтааше сꙗ въ цр҃кви. "],["torot:20180919:usp-sbor:191710","сице же пакы по всꙗ нощи съповѣдахѹти и творꙗща. "],["torot:20180919:usp-sbor:191711","и бѣ въ манастыри ѥго ѥдинъ нѣкто чьрноризьць санъмь прозвутеръ. имьньмь дамианъ иже рьвьниѥ подражааше житию и съмѣрению прп҃дбнааго своѥго оц҃а ѳеѡдосиꙗ. о немьже мнози съвѣдѣтельствѹють. о добрѣмь ѥго съмѣрении и и житии и послѹщании. и ѥже къ вьсѣмъ покорениѥ сътꙗжа. "],["torot:20180919:usp-sbor:191716","наипаче же бывъшеи съ тѣмь въ келии ти видѣвъше кротость ѥго и несъпаниѥ по всꙗ нощи. и почитающа съ прилежаниѥмь ст҃ыꙗ книгы. и ѹчастꙗща пакы на мл҃твѹ "],["torot:20180919:usp-sbor:192102","сии же ина многа съповѣдахѹ ѡ мѹжи томь. "],["torot:20180919:usp-sbor:191719","томѹ же нѣколи болꙗщю и при коньци ѹже сыи. молꙗше сꙗ богѹ съ сльзами гл҃ꙗ. "],["torot:20180919:usp-sbor:191721","г҃и мои іс҃ хе҃ съподоби мꙗ съобьщникѹ быти славы ст҃ыихъ твоихъ. и съ тѣми причастити сꙗ цр҃ствию твоѥмѹ. "],["torot:20180919:usp-sbor:191723","и не ѿлѹчи мене молю ти сꙗ влд҃ко. оц҃а и наставьника моѥго пр҃пбнааго ѳеѡдосиꙗ. нъ съ тѣмь ѹбо причьти мꙗ въ свѣтѣ томь. ѥже ѥси ѹготовалъ правьдьникомъ. "],["torot:20180919:usp-sbor:191727","сице же ѥмѹ пребывающю и молꙗщю сꙗ. и се вънезаапѹ предъста ѹ ѡдра ѥго бл҃женыи ѳеѡдосии. иже и падъ на пьрсьхъ ѥго и любьзно цѣлѹꙗ и гл҃ааше к немѹ. "],["torot:20180919:usp-sbor:191730","се ѡ чадо ѡ немьже моли сꙗ гв҃и. се нынѣ посла мѧ извѣстити ти. ꙗко сице по прошению твоѥмѹ бѹдеть ти. "],["torot:20180919:usp-sbor:191733","и съ ст҃ыми причьтенъ бѹдеши. "],["torot:20180919:usp-sbor:191734","и съ тѣмь въ цр҃ствии ѹ нб҃снааго влд҃кы обьщьникъ бѹдеши. "],["torot:20180919:usp-sbor:191735","и ѥгда пакы г҃ь бъ҃ повелить ми отъ свѣта сего преставити сꙗ и приити ми къ тебе. и тъгда не имавѣ разлѹчити сꙗ ѿ себе нъ въкѹпѣ бѹдевѣ въ свѣтѣ ономь. "],["torot:20180919:usp-sbor:191737","и се рекъ невидимъ бысть от него. "],["torot:20180919:usp-sbor:191738","тъгда же тъ разѹмѣвъ ꙗко ꙗвлениѥ ѿ б҃а бысть ѥмѹ. "],["torot:20180919:usp-sbor:191739","не бо ѥго видѣ двьрьми излѣзъша ни пакы двьрми вълѣзъша. "],["torot:20180919:usp-sbor:191740","нъ на немьже мѣстѣ ꙗвивъ сꙗ. на томь же пакы и невидимъ бысть. "],["torot:20180919:usp-sbor:191742","и въскорѣ же пригласивъ слѹжащааго ѥмѹ. и пославъ по бл҃женааго ѳеѡдосиꙗ томѹ же въскорѣ пришедъшю. и гл҃а ѥмѹ онъ веселъмь лицьмь. "],["torot:20180919:usp-sbor:191745","се ѡч҃е бѹде ли тако ꙗкоже нынѣ ꙗвивъ сѧ обѣща ми сꙗ. "],["torot:20180919:usp-sbor:191746","блж҃еныи же ꙗко не вѣдыи того ѿвѣща. "],["torot:20180919:usp-sbor:191747","ни чадо ꙗко не вѣмь того. ѥже глаголеши обѣщаниѥ. "],["torot:20180919:usp-sbor:191749","тъгда же съповѣда ѥмѹ како моли сꙗ. и како ꙗви сꙗ ѥмѹ тъ самъ пр҃пбьныи. "],["torot:20180919:usp-sbor:191751","то же ѹслышавъ бо҃дъхновеныи оц҃ь нашь ѳеѡдосии. осклабивъ сꙗ лицьмь и мало просльзивъ сꙗ томѹ. "],["torot:20180919:usp-sbor:191753","еи чадо. бѹдеть ти ꙗкоже ти сꙗ обѣща ан҃глъ ꙗвивъ сꙗ въ образѣ моѥмь. "],["torot:20180919:usp-sbor:191755","азъ же грѣшьныи како могѹ обьщьникъ быти славы оноꙗ. ѥже ѹготована ѥсть правьдьникомъ. "],["torot:20180919:usp-sbor:191757","обаче онъ слышавъ обѣщаниѥ радъ бысть. "],["torot:20180919:usp-sbor:191758","и тако братии малѹ събьравъшю сꙗ цѣлова вьсꙗ. "],["torot:20180919:usp-sbor:191759","и сице съ миръмь предасть въ рѹцѣ дш҃ю пришедъшимъ по нь ан҃глмъ. "],["torot:20180919:usp-sbor:191760","тъгда бл҃женыи повелѣ ѹдарити въ било да съберѹть сѧ братиꙗ. "],["torot:20180919:usp-sbor:191761","и тако съ лѣпотьною чьстию и съ пѣниѥмь. погребоша чьстьноѥ тѣло ѥго. идеже и всю братию погрѣбахѹ. "],["torot:20180919:usp-sbor:191764","по сихъ же множащи сѧ братии и нѹжа быс҃ славьномѹ оц҃ю нашемѹ ѳеѡдосию. распространити манастырь на поставлениѥ келии. множьства ради приходꙗщихъ и бывающимъ мнихомъ. "],["torot:20180919:usp-sbor:191767","и бѣ самъ съ братиѥю дѣлаꙗ и городꙗ дворъ манастырьскыи. "],["torot:20180919:usp-sbor:191768","и се же разграженѹ бывъшю манастырю. и ѡнѣмъ не стрѣгѹщемъ сѧ. и се въ ѥдинѹ нощь тьмѣ сѹщи велицѣ приидоша на нꙗ разбоиници. "],["torot:20180919:usp-sbor:191771","гл҃аахѹ ꙗко въ полатахъ цр҃квьныихъ тѹ ѥсть имѣниѥ ихъ съкръвено. "],["torot:20180919:usp-sbor:191772","да того ради не идоша ни къ одинои же келии. нъ ц҃ркви ѹстрьмиша сꙗ. "],["torot:20180919:usp-sbor:191774","и се ѹслышаша гласъ поющихъ въ цр҃кви. "],["torot:20180919:usp-sbor:191775","си же мьнѣвъше ꙗко братии павечернꙗꙗ мл҃твы поющїмъ отъидоша. "],["torot:20180919:usp-sbor:191776","и мало помьдливъше въ лѣсѣ. таче мьнѣша ꙗко ѹже коньчанѹ быти пѣнию. "]]