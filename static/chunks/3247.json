[["torot:20180919:sergrad:197437","въ прочаѧ ж дн҃и хлѣбом питаше сѧ и водою "],["torot:20180919:sergrad:197540","в нощи ж многажды без сна пребываше на молитвѣ. "],["torot:20180919:sergrad:197438","и тако всели сѧ во нь бл҃годат ст҃аго дх҃а. "],["torot:20180919:sergrad:197439","мт҃и же его мт҃ерними си гл҃ы ѹвѣщевааше его гл҃ющи. "],["torot:20180919:sergrad:197440","чадо не съкрѹши си плоти ѿ многаго воздержанїѧ. да не въ ꙗѕю впаднеши паче же младꙋ ти еще сѹщꙋ. плоти растѹщи и цвѣтꙋщи. "],["torot:20180919:sergrad:197443","никтож бо тако младъ сыи въ тѹ връстѹ твою таковомѹ жестокѹ постѹ касает сѧ. "],["torot:20180919:sergrad:197444","никтоже ѿ братїѧ твоеѧ и ѿ сверъс꙽тникъ твоих сицево стѧжа воз꙽дръжанїе ꙗкоже ты. "],["torot:20180919:sergrad:197445","сѹт бо нѣцїи иже и до седмижды дн҃емъ ꙗдѹт. иже ѿ ѹтра ѕело рано начинающе и долго нощи окончевающи пьюще бесчисмени. "],["torot:20180919:sergrad:197447","ты же овогда единою дн҃ем ꙗси. ѡвогда ж ни единою. но чрезъ дн҃ь. "],["torot:20180919:sergrad:197450","престани чадо ѿ таковыѧ продол꙽женыѧ лѣч꙽бы. "],["torot:20180919:sergrad:197451","нѣси доспѣлъ в сїе прѧсло. "],["torot:20180919:sergrad:197452","не бѣ бо ти еще времѧ "],["torot:20180919:sergrad:197541","все бо добро но во свое времѧ. "],["torot:20180919:sergrad:197453","предобрыи же отрокъ ѿвѣшеваше еи. кѹпно же и молѧше ю гл҃ѧ. "],["torot:20180919:sergrad:197455","не дѣи мене мт҃и моѧ. да не по нѹжи преслѹшаю сѧ тебѣ. но ѡстави мѧ тако пребывати. "],["torot:20180919:sergrad:197458","не вы ли гл҃аста ми ꙗко "],["torot:20180919:sergrad:197543","егда былъ еси в пеленах и в колыбѣли. тогда рече во всѧкꙋю средꙋ и в꙽ пѧтокъ млека не ѧдꙋщѹ ти "],["torot:20180919:sergrad:197542","да то слыша азъ. како могѹ елика сила не вос꙽прѧнꙋти къ бг҃ѹ. да мѧ избавит ѿ грѣх моих. "],["torot:20180919:sergrad:197462","къ сим꙽ же ѿвѣща мт҃и его гл҃ющи. "],["torot:20180919:sergrad:197463","и двою на десѧт не имаши лѣт "],["torot:20180919:sergrad:197544","грехи поминаеши. "],["torot:20180919:sergrad:197464","кыѧ же имаши грѣхи. "],["torot:20180919:sergrad:197465","не видим бо на тебѣ знаменїи грѣховных. но видѣхом на тебѣ знаменїе блгдти и бл҃гочестїѧ ꙗк бл҃гꙋю часть из꙽бралъ еси ꙗже не ѿимет сѧ ѿ тебе. "],["torot:20180919:sergrad:197467","отрок꙽ же престани рече мт҃и моѧ "],["torot:20180919:sergrad:197545","что гл҃еши. "],["torot:20180919:sergrad:197468","се бо ты сїѧ гл҃еши ꙗко мт҃и сѹщаѧ ꙗко чадолюбица ꙗк мт҃и о чадех веселѧщи сѧ. естес꙽твеною любовїю ѡдержима. "],["torot:20180919:sergrad:197470","но слыши "],["torot:20180919:sergrad:197547","ст҃ое гл҃етъ писанїе "],["torot:20180919:sergrad:197546","никтож да не похвалит сѧ въ чл҃цѣхъ. "],["torot:20180919:sergrad:197471","никтоже чстъ предъ бг҃омъ аще и единъ дн҃ь живота его бѹдет. "],["torot:20180919:sergrad:197472","никътоже есть безъ грѣха. "],["torot:20180919:sergrad:197473","нѣси ли бжственаго слышала дв҃да. мню ꙗко ѡ нашеи хѹдости гл҃юща. "],["torot:20180919:sergrad:197475","се бо въ безаконїи зачатъ есмь и во гресѣхъ роди мѧ мт҃и моѧ. "],["torot:20180919:sergrad:197476","и то рекъ паки по первое дръжаше сѧ доброе ѹс꙽троенїе. бг҃ѹ помагающꙋ емꙋ на бл҃гое произволенїе. "],["torot:20180919:sergrad:197478","сїи предобрыи и вседоблїи ѡтрокъ. не по колицѣх временех пребываше в꙽ домꙋ родителеи своих. возрастаѧ и преѹспеваѧ въ страх бж҃їи. "],["torot:20180919:sergrad:197481","къ дѣтем играющим не исхожаше и к ним не приставаше. "],["torot:20180919:sergrad:197482","иже в пѹстошь текꙋщим и всѹе трѹжающим сѧ не внимаше "],["torot:20180919:sergrad:197548","иже сѹт с꙽квернослов꙽ци. и смѣхотворци. с тѣми ѿнѹд не водворѧше сѧ. но разве токмо ѹпражнѧше сѧ на славословїе бж҃їе и в том наслажаше с. "],["torot:20180919:sergrad:197486","къ цр҃кви бж҃їи прилѣжно пристоѧше. "],["torot:20180919:sergrad:197487","на заѹтренюю и на литꙋргїю и на вечерню всегда исхождааше. "],["torot:20180919:sergrad:197488","и ст҃ыѧ книги часто почитающе и во всем всегда трѹждааше тѣло свое. "],["torot:20180919:sergrad:197549","и иссꙋшаѧ плѡть свою. и чстотꙋ дш҃евнѹю и телеснѹю бе с꙽кверны соблюдаше. "],["torot:20180919:sergrad:197491","и часто на мѣсте таине наединѣ со слезами молѧше сѧ къ бг҃ѹ гл҃ѧ. "],["torot:20180919:sergrad:197492","г҃и аще тако есть ꙗкож повѣдаста ми рѡдителїе мои. ꙗко и преже роженїѧ моего твоѧ блгдть. и твое из꙽бранїе и знаменїе быс на мнѣ ѹбозем. волѧ твоѧ да бѹдет г҃и. "],["torot:20180919:sergrad:197496","бѹд г҃и млсть твоѧ на мнѣ. "],["torot:20180919:sergrad:197497","но даи же ми г҃и "],["torot:20180919:sergrad:197551","изъ млада всѣм срдцемъ и всею д҃шею моею. ꙗко ѿ ѹтробы мт҃ре моеѧ к тебѣ приверженъ есмь из ложеснъ. ѿ сосцꙋ мт҃ре моеѧ "],["torot:20180919:sergrad:197552","бг҃ъ мои еси ты. "],["torot:20180919:sergrad:197500","ꙗко егда сѹщꙋ ми во ѹтробе мт҃ерни. тогда блгдть твоѧ посѣтила мѧ есть. "],["torot:20180919:sergrad:197554","и нн҃ѣ не ѡстави мене г҃и. ꙗко ѿц҃ъ мои и мт҃и моѧ оставлѧют мѧ. "],["torot:20180919:sergrad:197504","ты ж г҃и прїими мѧ и присвои мѧ к себѣ и причти мѧ ко избранномꙋ ти стадꙋ. "],["torot:20180919:sergrad:197555","ꙗк тебѣ оставленъ есмь нищїи. "],["torot:20180919:sergrad:197506","и изъ младеньс꙽тва избави мѧ г҃и ѿ всѧкїѧ нечистоты и ѿ всѧкїѧ скверны. плотскїѧ и дш҃евныѧ "],["torot:20180919:sergrad:197556","и творити ст҃ыню в꙽ страсѣ твоем сподоби мѧ г҃и. "],["torot:20180919:sergrad:197508","срдце мое да воз꙽высит сѧ к тебѣ г҃и. "],["torot:20180919:sergrad:197509","и всѧ сладкаѧ мира сего да не ѹсладѧт мене. "],["torot:20180919:sergrad:197510","и всѧ краснаѧ житеискаѧ да не прикоснѹт сѧ мнѣ. "],["torot:20180919:sergrad:197511","но да прилпе дш҃а моѧ въ слѣд тебе "],["torot:20180919:sergrad:197557","мене ж да прїимет десница твоѧ. "],["torot:20180919:sergrad:197512","и ничтож д не ѹсладит ми мирьских красот на слабость. "],["torot:20180919:sergrad:197513","и не бꙋди ми ни мала же порадовати сѧ радостію мира сего. "],["torot:20180919:sergrad:197514","но испольни мѧ г҃и радости дх҃овныѧ. радости неизреченныѧ. сладости бжственыѧ. "],["torot:20180919:sergrad:197517","и дх҃ъ твои бл҃гїи наставит꙽ мѧ на землю правѹ. "],["torot:20180919:sergrad:197518","старцы же и прочїи люди видѣв꙽ши таковое пребыванїе ѹноши. дивлѧхꙋ сѧ гл҃ющи "],["torot:20180919:sergrad:197558","что ѹбо бѹдет ѹноша сеи иже селикѹ дарѹ добродѣтели сподобил его бг҃ъ ѿ дѣтьства. "],["torot:20180919:sergrad:197560","\u003cspan class=\"citation\"\u003eSergij of Radonezh 7\u003c/span\u003e до здѣ же ѹбо списаша сѧ сїѧ всѧ елика содѣѧша сѧ. идѣже бѣ прежде жилъ кирил нѣ в коеи веси области оноѧ иже бѣ въ предѣлех ростовьскаг кнѧженїѧ. не ѕело близ града ростова. "],["torot:20180919:sergrad:197563","хощет же слово сказати. аки нѣкое преселенїе. "],["torot:20180919:sergrad:197565","пресели бо сѧ кирилъ ѿ ростова въ радонѣжъ. "],["torot:20180919:sergrad:197566","како же или что ради пресели сѧ. "],["torot:20180919:sergrad:197894","аще бо и много имам гл҃ати. но ѡбач нꙋжа ми быс ѡ семъ писати. "],["torot:20180919:sergrad:197569","ѡ преселенїи родителеи ст҃аго. "],["torot:20180919:sergrad:197570","сеи ѹбо прежереченныи рабъ бж҃їи кирилъ. преж имѣѧше житїе велико в ростовьстеи ѡбласти болѧринъ сыи. единъ ѿ славных и нарочитых болѧръ. богатьс꙽твом многим изъобилѹѧ. "],["torot:20180919:sergrad:197574","но напослѣд на старость ѡбнища и оскꙋдѣ. "],["torot:20180919:sergrad:197575","како ж и что ради обнища да скажем и се. ꙗко частыми хоженми еже со кн҃ѕемъ во ѡръдѹ. частыми ратьми татар꙽скими еж на рѹсь. частыми послы татаръскими. частыми тѧш꙽кими дан꙽ми и выходы еже во ѡр꙽дѹ. частыми глады хлѣбными. "],["torot:20180919:sergrad:197581","надо всѣми же сими. и пач егда быс великаѧ рать татарскаѧ глаголемаѧ федор꙽чюкова тꙋралыкова. егда по неи за год единъ. наста насилованїе. сирѣчь кнѧженїе великое достало сѧ кн҃ѕю великомꙋ іванѹ даниловичю. "],["torot:20180919:sergrad:197586","кѹпно ж и достало сѧ кнѧженїе ростовьское к мос꙽квѣ. "]]