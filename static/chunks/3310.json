[["torot:20180919:supr:135875","и҅ съдѣи҅ствомъ господа нешего їс꙯ хс꙯а· и҅ о҅во и҅хъ и҅ꙁбишꙙ о҅во же прогнашꙙ· "],["torot:20180919:supr:135877","множаи҅шии҅ же и҅хъ въ доунавѣ бѣжꙙште и҅стопнѫшꙙ· "],["torot:20180919:supr:135878","и҅ тако гратиа҅нъ и҅ ѳеѡ̑досии҆ цѣсара въꙁꙙста побѣдѫ· "],["torot:20180919:supr:135879","и҅ по о҅долѣнии томь· гратиꙗ҅нъ цѣсаръ и҅де въ римъ· а҅ ѳеѡ̑досии҆ въ къснꙙтин҄ь градъ· "],["torot:20180919:supr:135882","дошъдъ же солоуна града въ ѧ҅ꙁѫ въпаде и҅ раꙁболѣ сꙙ· "],["torot:20180919:supr:135883","приꙁъвавъ же е҅пискꙋпа солоунъска града и҅менемь а҅холиа· пꙑтааше кѫѭ̑ вѣрѫ дръжитъ· "],["torot:20180919:supr:135885","о҅номоу же рекшоу "],["torot:20180919:supr:136199","нѣстъ дошъла ꙁападънꙑи҅хъ странъ а҅риꙗ҅нъскаꙗ хоула· "],["torot:20180919:supr:135886","ни вь҆ꙁможе прѣль҆стити· бꙑвъшеѥ тѣмь нечъстъноѥ богобориѥ҆· "],["torot:20180919:supr:135888","нъ прѣданѫѭ̑ и҅спрь҆ва а҅постолꙑ вѣрѫ дръжимъ· "],["torot:20180919:supr:135889","тъгда цѣсарь҆ ѳеѡ̑досии҆ съ чьстиѭ̑ то прии҅мъ· просꙙ свꙙтааго кръштениꙗ· и҅ крь҆сти сꙙ тоу сѫштии҅мъ е҅пискоупомъ а҅холиѥ҅мъ солоуна града· въ и҅мꙙ о҅ть҆ца и҅ сꙑна и҅ свꙙтаа҅го доуха· "],["torot:20180919:supr:135893","о̑устрабивъ же сꙙ по мноꙁѣхъ дь҆нехъ въ костантин҄ь градъ приде· "],["torot:20180919:supr:135894","въ то же врѣмꙙ григории҆ нань҆ꙁиꙗ҅нъскꙑи е҅пискоупъ· вънѫтрь въ градѣ въ малѣ црь҆кви съборьі творѣѣше· събираѧ и҅ о̑утврь҆ждаѧ народъ о̑учении҅мъ свои҅мъ· о҅ правѣи вѣрѣ· "],["torot:20180919:supr:135898","ꙗ҅же црь҆кꙑ потомъ цѣсаремъ повелѣниѥмъ съꙁъдана бꙑстꙿ· и҅ нарече сꙙ а҅настасиа· "],["torot:20180919:supr:135900","въвръгьшаꙗ҅ же бол҄ꙗрина блаженаа҅го и҅сак҄иꙗ вь҆ темницѫ· саторникъ· и҅ о̑уи҆кторъ· вь҆лѣꙁъша въ тьмницѫ къ блаженꙋо̑умоу и҅сакию̑ глаголаста ѥ҅моу· "],["torot:20180919:supr:135904","моли сꙙ богоу о҅ть҆че· ꙗ҅ко цѣсарь побѣди рать҆никꙑ и҅ се грꙙдетъ· "],["torot:20180919:supr:135906","глагола и҅ма о҅склабивъ сꙙ малꙑ· "],["torot:20180919:supr:135907","вѣдѣ чꙙдо моѥ грꙙдѫштааго вѣрнааго цѣсарѣ ѳеѡ̑досиꙗ· "],["torot:20180919:supr:135908","ꙁълодѣи бо и҅оуа҅лꙿ· приѧ сѫдъ подобь҆нъ тебѣ коупь҆но съ препоситомъ· "],["torot:20180919:supr:135910","смрадъ бо съжежениꙗ ѥ҅ю̑ ѥ҅ште въ ноꙁдрехъ мои҅хъ ѥ҅стъ· "],["torot:20180919:supr:135911","тъгда чоудивъша сꙙ· и҅ поклонивъша сꙙ а҅биѥ и҅ꙁидоста· "],["torot:20180919:supr:135913","и҅ сърѣтꙿша цѣсара съповѣдаста ѥ҅моу вь҆се ѥ҅же о҅ свꙙтѣѣмь҆ и҅сак҄ии҆· и҅ о҅ прорицании ѥ҅го ѥ҅же вь лице глагола о҅кааноуо̑умоу о҅уа҅лоу· и҅ како събꙑ сꙙ ѥ҅моу· "],["torot:20180919:supr:135916","слꙑшавъ же то цѣсарь· чоуди сꙙ мѫжоу томоу· "],["torot:20180919:supr:135918","и҅ а҅биѥ҆ повелѣ привести и҆ съ всѣкоѭ чь҆стиѭ̑ въ полатꙑ цѣсарꙙ· "],["torot:20180919:supr:135919","шъдъша же славь҆наꙗ та мѫжа съ потъштаниѥ҅мъ вь҆ тьмницѫ· припадоста къ ногама прѣподобь҆нааго· и҅ мол҄ꙗста сꙙ молити сꙙ ѥ҅моу ꙁа н҄ꙗ къ богоу· раꙁоумѣвъша ꙗ҅ко пророкъ ѥ҅стъ· и҅мже събꙑшꙙ сꙙ ѥ҅моу вь҆са прорицаниꙗ· "],["torot:20180919:supr:135924","и҅ їꙁведъша и҆ и҅с темницꙙ приведоста и къ цѣсароу· "],["torot:20180919:supr:135925","цѣсарь҆ же и҅ꙁъшъдъ противѫ ѥ҅моу поклони сꙙ ѥ҅моу· и҅ проси молитвꙑ о҅ть н҄его· "],["torot:20180919:supr:135927","Свꙙтꙑи҅ же помоли сꙙ и҅ цѣлова и҆· и҅ съповѣда ѥ҅моу вь҆се о҅ ꙁь҆лочь҆сть҆нѣѣмь҆ о̑уа҅л҄и· "],["torot:20180919:supr:135929","о҅нъ же слꙑшавъ и҅ съжаливъ си· о҅ напасти свꙙтꙑи҅хъ црькъвъ· а҅биѥ каꙁнь҆ ꙁаповѣда· "],["torot:20180919:supr:135932","и҅ кн҄игꙑ написавъ посъла на нарочита мѣста· ꙁаповѣдаѭ̑штꙙ сице· "],["torot:20180919:supr:135934","цѣсарь҆ ѳеѡ̑досии· побѣдникъ самодръжецъ· къ вь҆сѣмъ а҅риа҅нъскомъ таи҅бь҆никомъ· "],["torot:20180919:supr:135937","вѣдомо да бѫдетъ вамъ· ꙗ҅ко о҅тъ дьн҄ешь҆нꙗ҅аго дь҆не а҅ште да сꙙ о҅брꙙштетъ кто о҅тъ васъ вънѫтрь града събираѧ въ цръкви правовѣрнꙑихъ· то съмрь҆тънѫѭ каꙁнь҆ прии҅метъ· "],["torot:20180919:supr:135940","и҅ ѧ҅же свꙙтꙑѧ цръкъви съ ратиѭ̑ ѥ҅сте прѣѧ҅ли· то и҅ тꙑ о҅ставивъше вь҆нѣ града прѣбꙑваите· "],["torot:20180919:supr:135942","вь҆ꙁвѣсти же и҅ къ старѣи҅шинѣ и҅мъ· и҅же бѣ въ то врѣмꙙ старѣи҅шина а҅риа҅номъ· и҅менемъ димофилъ "],["torot:20180919:supr:136217","сице глагола· "],["torot:20180919:supr:135945","вѣроуи вь҆ ник҄еи҅скааго събора ꙁаповѣди· и҅ примири сꙙ съ правовѣрънꙑи҅ми· "],["torot:20180919:supr:135947","димофилоу же о҅тъбѣгъшоу цѣсара повелѣниꙗ· и҅ съвъкоупь҆ѥ҅ниꙗ и҅ съмирениꙗ҅· въꙁда ѥ҅моу нарѣчиѥ цѣсарь҆ глагол҄ꙙ· "],["torot:20180919:supr:135950","мира и҅ съвъкоупь҆ѥ҅ниꙗ҅ бѣгаѥ҅ши· "],["torot:20180919:supr:136218","да бѣгати ти о҅тъ свꙙтꙑи҅хъ цръкъвъ вел҄ѫ· "],["torot:20180919:supr:135952","Слꙑшавъ же то димофилъ· приꙁъвавъ въ црь҆кꙿве вь҆сꙙ а҅риꙗ҅нꙑ глагола к н҄имъ· "],["torot:20180919:supr:135954","братиꙗ· цѣсарь҆ чловѣколюбивъ ѥ҅стъ и҅ свои вѣрѣ цръкъвъ проситъ· тихо вь҆ꙁвѣстивъ намъ· "],["torot:20180919:supr:135957","ѧ҅же рече ратиѭ̑ и҅ мꙙтежемъ цръкꙿви вь҆ꙁꙙсте· то тꙑ мирь҆нѣ о҅тъдадите· "],["torot:20180919:supr:135959","да вѣсте же ꙗ҅ко о҅тъ дь҆нешь҆нꙗаго дьне повелѣно нꙑ ѥ҅стъ вь҆нѣ града сь҆бирати сꙙ· "],["torot:20180919:supr:135960","то рекъ и҅ꙁиде вънъ града съ людь҆ми свои҅ми· и҅ тоу съборꙑ творааше прокоѥ· "],["torot:20180919:supr:135962","тако го же а҅риа҅ни до четꙑръ десꙙтъ лѣтъ правовѣрънꙑи҅хъ цръкви дръжашꙙ· "],["torot:20180919:supr:136220","ѳеѡ̑досиѥ҅мъ же кръстиꙗ҅нꙑи҅мъ цѣсаремъ· не тъчь҆ѭ и҅ цръкъвъ нъ и и҅ꙁ града и҅ꙁгънани бꙑшꙙ· "],["torot:20180919:supr:135965","и҅ прѣѧ҅шꙙ црь҆кꙿви правовѣрь҆нии҆· "],["torot:20180919:supr:135966","не ꙁамоудивъ же цѣсарь҆ съборъ е҅пискоупъскꙑи сътвори· о҅ право вѣрѣ о̑утврь҆дитъ· ник҄еи҅скѫѭ̑ вѣрѫ· "],["torot:20180919:supr:136239","и҅ поставити въ къснꙙтин҄и градѣ е҅пискоупа· дати о̑устрои свꙙтꙑи҅мъ црькъвамъ вь҆сѣмъ людемь· "],["torot:20180919:supr:135971","Повелѣ же цѣсарь҆ ѳеѡ̑досии҆· прити на съборъ и҅ старѣи҅шинамъ е҅ретичь҆скамъ· "],["torot:20180919:supr:135973","събрашꙙ же сꙙ коупносѫштꙙѧ вѣрꙑ· о҅тъ а҅леѯандриѧ тимоѳеи҆· о҅тъ и҅е҅роусалима же курилъ· и҅ мелетии҆ о҅тъ а҅нтиѡ̑хиѧ· "],["torot:20180919:supr:135977","бѣа҅ше же тоу григории нань҆ꙁиа҅нъскꙑи҆· и҅ а҅холии о҅тъ солоуна· и҅ и҅ни сь҆ н҄ими мь҆ноꙁи· "],["torot:20180919:supr:135980","бѣа҅ше же вь҆сѣхъ р꙯н· "],["torot:20180919:supr:135981","о҅тъ а҅рие҅вꙑ же и҅ мак҄едон҄ꙙ странꙑ· е҅леусии марк҄иа҅нъ ламѱачь҆скꙑи҆· и҅ е҅уꙿѳии е҅фесъскꙑи҆· и҅ маръ· халк҄идоньскъи и прочии҆· "],["torot:20180919:supr:186486","вьсѣхъ бѣ л꙯ѕ· "],["torot:20180919:supr:135987","о҅тъ н҄ихъ же наи҅вꙙште о҅тъ е҅лиспонтъскꙑихъ· и҅ отъ а҅сии҅скꙑи҅хъ градовъ бѣахѫ· "],["torot:20180919:supr:135989","събрашꙙ же сꙙ мѣсꙙца маиа· е҅пископи же и҅ цѣсарь҆· и҅ свꙙтꙑи о҅ть҆цъ нашъ и҅сповѣдꙿникъ и҅сакии и҅ вь҆сѣчь҆скꙑ сꙙ дѣа҅шꙙ присъвъкоупити ѧ хотꙙште· къ правѣи и҅ коупꙿносѫшть҆нѣи҆ вѣрѣ· "],["torot:20180919:supr:135993","о҅ни же мал радивъше о҅ томь҆· и҅ о̑увѣштаниꙗ҅ та ни въ кѫѭ̑ же намѣнивъше рѣшꙙ· "],["torot:20180919:supr:136290","волимъ а҅риа҅нъскѫѭ̑ вѣрѫ неже къ коупносѫштию̑ приложити сꙙ· "],["torot:20180919:supr:135996","и҅ тако и҅мъ и҅ꙁглаголавъшемъ· и҅ꙁгънашꙙ ѧ и҅ꙁъ събора цръкъвънаа҅го· ѥ҅ште же и҅ꙁъ самого того града· о҅тъвръгъшемъ сꙙ правꙑѧ вѣрꙑ· "],["torot:20180919:supr:136000","о̑утврьдивъше же ник҄еи҅скѫѭ̑ с͞тѫѭ̑ правѫѭ̑ вѣрѫ коупꙿно· и҅ ти о̑уставишꙙ о̑уставꙿ вѣрꙑ· "]]