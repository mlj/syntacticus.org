[["torot:20180323:supr:138379","сиꙗ о̑убо свꙙтаꙗ слꙑшавъша гон҄ениѥ кръстиꙗ҅нь҆ско· о҅ставивъша жилиште своѥ· и҅доста на мѣсто то и҅деже нечьстивии вль҆сви мѫчаа҅хѫ крь҆стиꙗ҅нꙑ горьцѣ· "],["torot:20180323:supr:138387","вь҆лѣꙁъша же о҅брѣтоста девꙙть мѫжь҆ крь҆стиꙗнꙑ ꙁатворенꙑ· "],["torot:20180323:supr:138388","и҅ видѣвъша ѧ въ мноꙁѣ скръби сѫштꙙ цѣловавъша ѧ· и҅ начꙙста о̑увѣштавати ѧ глагол҄ѫшта· "],["torot:20180323:supr:138390","не о̑убои҅мъ сꙙ ничь҆соже братьꙗ и҅ о҅ть҆ци· нъ въ и҅мꙙ распꙙтааго· постраждамъ· въ ѥ҅динъ часъ· да прии҅мемъ вѣчьнꙑи҅ животъ· ꙗ҅коже и҅ о҅ть҆ци наши· и҅ страстотрьпци и҅ мѫченици приѧ҅шꙙ· "],["torot:20180323:supr:138403","Свꙙтꙑи҅мъ же мѫченикомъ ꙁатворенꙑмъ въ ть҆мници· и҅мена сѫтъ си· ꙁаниѳас· лаꙁаръ· мароѳас· нерсис· и҅лиа· марис· а҅вивос· симвои҅ѳис· сава· "],["torot:20180323:supr:138414","сии҆ о̑убо мѫчени бꙑшꙙ тъгда скръби прии҅мъше многꙑ· "],["torot:20180323:supr:138415","и҅ въ подвиꙁании мѫченичь҆стѣѣ҅мъ съконь҆чашꙙ сꙙ· течениѥ съвръшивъше добрѣ· "],["torot:20180323:supr:138419","мѫченомъ же бꙑвъшемъ тѣмъ свꙙтꙑи҅мъ· и҅ вь҆ꙁлетѣвъшемъ на небо· и҅ въ а҅г҄ель҆скꙑи ликъ въчиненомъ бꙑвъшемъ· Потомъ нѣкотории о҅тъ влъхвъ· о҅бадишꙙ свꙙтаꙗ· їѡ̑нѫ и҅ варахисиа҆· къ трь҆мь старѣи҅шинамъ влъшъскꙑи҅мъ· масдраѳоу· сираѳоу· маа҅рнисиоу· сѫдꙙштии҅мъ ст꙯ꙑи҅мъ глагол҄ѫште· "],["torot:20180323:supr:138436","Тъгда и҅спль҆нивъше сꙙ ꙗ҅рости многꙑ старѣи҅шинꙑ жь҆речь҆скꙑ· повелѣшꙙ привести ꙗ· "],["torot:20180323:supr:138438","приведенома же и҅ма бꙑвъшема· и҅ ставъшема прѣдъ старѣи̑шинами влъшъсками· глаголашꙙ и҅ма вль҆сви· "],["torot:20180323:supr:138441","ꙁаклинаѥ҅мъ ва· о҅ непобѣдимѣмъ нашемъ цр꙯и савории҆· "],["torot:20180323:supr:138444","о҅ н҄емъже въпрашаѥ҅мъ ваю̑· "],["torot:20180323:supr:138445","творита ливол҄ѫ цѣсарѫ· "],["torot:20180323:supr:138446","и҅ повиноуѥ҅та сꙙ повелѣнию̑ ѥ҅го· "],["torot:20180323:supr:138447","и҅ покланꙗѥ҅та сꙙ слънь҆цоу· и҅ о҅гню· и҅ водѣ· по ꙁаконоу и҅ по ꙁаповѣди цѣсара нашего· и҅ли ни· "],["torot:20180323:supr:138452","҅Отъвѣштавъша же свꙙтаꙗ· їѡ̑на· и҅ варахисии· глаголаста и҅мъ· "],["torot:20180323:supr:138456","да глагол҄евѣ· "],["torot:20180323:supr:138472","ꙁаклинаѥ҅вѣ о̑убо васъ· вѣроѭ̑ и҅стинъноѭ̑· "],["torot:20180323:supr:138474","повѣдите намъ· "],["torot:20180323:supr:138478","мꙑ о̑убо вѣроуѥ҅мъ въ бога сътворивъшаа҅го небо и҅ ꙁемь҆ѭ̑· "],["torot:20180323:supr:138479","и҅ не вѣроуѥ҅мъ къ чловѣкоу ть҆лѣнь҆ноу· "],["torot:20180323:supr:138480","не можевѣ о̑убо вѣровати въ чловѣка· и҅же мало поживъ о̑умираѥ҅тъ· и҅ погрѣбаѥ҅тъ сꙙ ꙗ҅ко и҅ мꙑ· "],["torot:20180323:supr:138483","то слꙑшавъше же вль҆сви о҅ть҆ н҄ею̑· раꙁгнѣвавъше сꙙ велми· повелѣшꙙ принести жьꙁлиѥ шипьчано не о҅цѣштено· на мѫчениѥ ст꙯оую̑ їѡ̑нꙑ и҅ варахисиа· "],["torot:20180323:supr:138497","въведеноу же бꙑвъшоу їѡ̑нѣ· рѣшꙙ къ н҄емоу вльсви· "],["torot:20180323:supr:138499","что ти сꙙ мьнитъ· "],["torot:20180323:supr:138926","не помꙑшл҄аи҅ же вь҆ себѣ ꙗ҅ко мꙑ хоштемъ· да подъи҅меши тꙑ что ꙁъло· "],["torot:20180323:supr:138509","҅Отъвѣштавъ же блаженꙑи҆ їѡ̑на рече и҅мъ· "],["torot:20180323:supr:138510","аꙁъ сего житиꙗ не трѣбоуѭ̑· христосова житиꙗ ради· "],["torot:20180323:supr:138512","прѣходитъ бо и николи прѣбꙑваа҅тъ· "],["torot:20180323:supr:138518","а҅минъ а҅минъ "],["torot:20180323:supr:138927","глагол҄ѫ вамъ· "],["torot:20180323:supr:138519","и҅же о҅тъвръжетъ сꙙ мене при чловѣцѣхъ· то и҅ а҅ꙁъ о҅тъвръгѫ сꙙ ѥ҅го· при о҅тъци моѥ҅мъ небесьстѣѣмь· и҅ при свꙙтꙑи҅хъ а҅гг҄елѣхъ· "],["torot:20180323:supr:138523","прити бо и҅матъ на о҅блацѣхъ небесъскꙑи҅хъ· въ славѣ о҅тца своѥ҅го и҅ свꙙтꙑи҅хъ а҅гг҄елъ и҅ а҅рхагг҄елъ· "],["torot:20180323:supr:138525","и҅ о̑уже о̑уготовьѥ҅но о҅тъдати комоуждо чловѣкоу по дѣломъ ѥ҅го· "],["torot:20180323:supr:138530","и҅ рече намъ "],["torot:20180323:supr:138928","вꙑ ѥ҅сте свѣтъ мироу· "],["torot:20180323:supr:138531","и҅ пакꙑ "],["torot:20180323:supr:138929","вꙑ ѥ҅сте соль҆ ꙁеми· "],["torot:20180323:supr:138532","а҅ште соль о҅боуꙗ҅ѥтъ то чимъ о҅солить҆ сꙙ· "],["torot:20180323:supr:138533","а҅ште о̑убо ꙗ҅коже вꙑ глагол҄ете· повелѣниꙗ цѣсарꙗ послоушаѥ҅мъ· и҅ ꙁаповѣди ѥ҅го сътворимъ· то не мꙑ ѥ҅дини о҅тъвръжемъ сꙙ господа нашего· нъ наше о҅тъвръжениѥ вь҆сѣхъ вина бѫдетъ· "],["torot:20180323:supr:138538","то слꙑшавъшꙙ о҅тъ н҄ею̑ старѣи҅шинꙑ влъшьскꙑѧ· раꙁгнѣвавъшꙙ сꙙ ꙁѣло· повелѣшꙙ съвꙙꙁати и по персскоу ꙁаконꙋ· "],["torot:20180323:supr:138541","и҅ проврѣшꙙ жъꙁлъ междоу рѫкама и҅ стегноу ѥго· "],["torot:20180323:supr:138542","и҅ бѣаше сѣдꙙ свꙙтꙑи на ꙁеми· "],["torot:20180323:supr:138543","сѣдꙙштоу же ѥ҅моу мѫчаахѫ и жь҆ꙁлиѥмꙿ· о҅сѫкатомъ· "],["torot:20180323:supr:138545","дотолѣ же мѫчишꙙ и҆· доньдеже ребра ѥ҅го о҅голишꙙ· "],["torot:20180323:supr:138547","мѫчимъ же не о҅тъвѣштавааше ничесоже· "],["torot:20180323:supr:138548","нъ славьꙗше бога глагол҄ꙙ· "],["torot:20180323:supr:138553","и҅ нꙑнꙗ господи даждъ намъ тръпѣниѥ· да сътворимъ и҅ съконьчаѥ҅мъ· вь҆са ѥ҅лико ꙁаповѣда намъ ст꙯ꙑи твои доухъ· "],["torot:20180323:supr:138556","и҅ съподоби мꙙ мѫченичь҆скꙑи҅мъ съвръшении҅мъ въгодити тебѣ· "],["torot:20180323:supr:138557","того бо по вь҆сꙙ дь҆ни о҅жидаѭ̑· "],["torot:20180323:supr:138558","и҅ си рекъ ст꙯ꙑи їѡ̑на· рече гласомъ великомъ къ вльхвомъ· "],["torot:20180323:supr:138560","а҅ꙁъ о҅тъ кнꙙꙁа вашего и҅ о҅тъ вьсѣхъ дроугъ вашихъ· и҅же сѫтъ агг҄ели сотонини· о҅тъстѫпаѭ и҅ о҅тъмештѫ сꙙ вьсѣхъ и҅хъ· "],["torot:20180323:supr:138567","и҅ не поклон҄ѫ сꙙ и҅мъ бъхма· "],["torot:20180323:supr:138572","Си слꙑшавъше старѣи҅шинꙑ вль҆шьскꙑѧ· повелѣшꙙ ѫ҅жемъ ꙁа ногѫ повръꙁъше и влѣшти· вънъ на мраꙁъ· и҅ прѣбꙑти ѥ҅моу на ледѣ вьсѫ ношть· бѣа҅ше бо ꙁимноѥ врѣмꙙ· и҅ блюсти ѥ҅го что сътворитъ ледоу· "],["torot:20180323:supr:138578","о҅ни же сътворишꙙ тако· "],["torot:20180323:supr:138579","и҅ блюдошꙙ ѥ҅го съ страхомъ великомъ· "],["torot:20180323:supr:138580","о҅ставивъше и҅ тоу до свѣта· пакꙑ же сѣдошꙙ беꙁаконници на сѫдишти своѥ҅мъ· "],["torot:20180323:supr:138582","и҅ повелѣшꙙ слоугамъ привести· прѣдъ лица ихъ свꙙтааго варахисио҅на· "],["torot:20180323:supr:138584","въшъдъшоу же ст꙯оуо̑умоу и҅ ставъшоу на сѫдишти· рѣшꙙ къ н҄емоу вль҆сви· "],["torot:20180323:supr:138586","чꙿто мꙑслиши варахисиѥ· "],["torot:20180323:supr:138587","жъреши ли и҅ поклониши сꙙ сль҆ньцоу и҅ о҅гню и҅ водѣ· ꙗ҅коже послꙋшавъ поклони сꙙ и҅ братъ твои їѡ̑на· "],["torot:20180323:supr:138589","и҅ли прии҅меши ранꙑ на тѣлеси своѥ҅мъ· "],["torot:20180323:supr:138590","о҅тъвѣштавъ же свꙙтꙑи варахисиѡ̑нъ рече и҅мꙿ· "],["torot:20180323:supr:138591","ꙗ҅коже и҅ їѡ̑на поклони сꙙ ѥ҅моуже поклони сꙙ· то и҅ а҅ꙁъ паче поклон҄ѫ сꙙ и҅ славословьѭ̑ и҅ въꙁношѫ и· "],["torot:20180323:supr:138593","вꙑ глаголасте лъжѫ о҅ н҄емъ· "],["torot:20180323:supr:138594","нъ и҅стина не дастъ ѥ҅моу того сътворити· "],["torot:20180323:supr:138595","кто бо бꙑ въꙁмоглъ о҅слѣпити о̑умъ срьдечънꙑи ѥ҅го· да бꙑ сꙙ поклонилъ тои твари· ꙗ҅же слоужитъ чловѣкомъ· и҅ о҅ставилъ сътворьшааго и҆· "],["torot:20180323:supr:138599","а҅ште бо дѣло чъсть҆но бꙑло· то славь҆нѣ о̑убо бꙑ о҅тъ чловѣкъ слоужениѥ прии҅малъ· "],["torot:20180323:supr:138601","и҅ не бꙑ слоужилъ намъ рабъскомъ чиномъ· "],["torot:20180323:supr:138602","се бо нꙑнꙗ видимъ ꙗ҅ко богатиї и҅ ништии҆· и҅ ꙁълии и҅ добрии· о҅тъ того слоужъбѫ приѥ҅мь҆ѭ̑тꙿ· "],["torot:20180323:supr:138622","тъ бо ѥ҅стъ кръмꙙи вь҆сѫ насел҄енѫѭ̑· "],["torot:20180323:supr:138623","и҅ вь҆са мѫдростиѭ своѥ҅ѭ̑ о̑уготови· "],["torot:20180323:supr:138626","тъ бо рече· "],["torot:20180323:supr:138627","не сътворите себѣ капиштъ· ни поклан҄ѣи҅те сꙙ дѣломъ рѫкъ вашихъ· ни и҅нои҆ твари никоѥи҅же· "]]