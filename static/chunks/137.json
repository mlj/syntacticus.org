[[102826,"\u0026 hi swa dydon. "],[102827,"\u003cspan class=\"citation\"\u003eWSCp MARK 8.7\u003c/span\u003e And hi næfdon buton feawa fixa, "],[102828,"\u0026 he þa bletsode, \u0026 het beforan him settan. "],[102829,"\u003cspan class=\"citation\"\u003eWSCp MARK 8.8\u003c/span\u003e \u0026 hi æton \u0026 wurdon gefyllede; "],[102830,"\u0026 hi namon þæt of þam brytsenum belaf seofon wilian fulle. "],[102831,"\u003cspan class=\"citation\"\u003eWSCp MARK 8.9\u003c/span\u003e Soðlice þa ðe þar æton wæron fif þusend; "],[102832,"\u0026 he hi þa forlet. "],[102833,"\u003cspan class=\"citation\"\u003eWSCp MARK 8.10\u003c/span\u003e And sona he on scyp mid his leorningcnihtum astah, \u0026 com on þa dælas Dalmanuða. "],[102834,"\u003cspan class=\"citation\"\u003eWSCp MARK 8.11\u003c/span\u003e And þa ferdon ða Pharisei, \u0026 ongunnon mid him smeagean, \u0026 tacen of heofone sohton \u0026 his fandedon. "],[102835,"\u003cspan class=\"citation\"\u003eWSCp MARK 8.12\u003c/span\u003e Þa cwæð he geomriende on his gaste, "],[102836,"hwi secð þeos cneoris tacen; "],[102837,"Soþlice ic eow secge, "],[102838,"ne bið þisse cneorisse tacen geseald. "],[102839,"\u003cspan class=\"citation\"\u003eWSCp MARK 8.13\u003c/span\u003e \u0026 hi þa forlætende eft on scyp astah, \u0026 ferde ofer þone muðan. "],[102840,"\u003cspan class=\"citation\"\u003eWSCp MARK 8.14\u003c/span\u003e \u0026 hi ofergeton þæt hi hlafas ne namon, "],[102841,"\u0026 hi næfdon on scype mid him buton ænne hlaf. "],[102842,"\u003cspan class=\"citation\"\u003eWSCp MARK 8.15\u003c/span\u003e \u0026 he him bead \u0026 cwæð, "],[102843,"lociað \u0026 warniað fram Pharisea \u0026 Herodes hæfe. "],[102844,"\u003cspan class=\"citation\"\u003eWSCp MARK 8.16\u003c/span\u003e Þa þohton hi betwux him \u0026 cwædon, "],[102845,"næbbe we nane hlafas. "],[102846,"\u003cspan class=\"citation\"\u003eWSCp MARK 8.17\u003c/span\u003e Þa se hælend þæt wiste he cwæð, "],[102847,"hwæt þence ge forþam ge hlafas nabbað; "],[102848,"Gyt ge ne oncnawað ne ne ongytað; "],[102849,"Gyt ge habbað eowre heortan geblende? "],[102850,"\u003cspan class=\"citation\"\u003eWSCp MARK 8.18\u003c/span\u003e Eagan ge habbað \u0026 ne geseoð, \u0026 earan \u0026 ne gehyrað; "],[102851,"Ne ge ne þencaþ. "],[102852,"\u003cspan class=\"citation\"\u003eWSCp MARK 8.19\u003c/span\u003e Hwænne ic bræc fif hlafas \u0026 twegen fixas \u0026 hu fela wyligena ge namon fulle; "],[102853,"Hi cwædon, þa "],[102854,"twelfe. "],[102855,"\u003cspan class=\"citation\"\u003eWSCp MARK 8.20\u003c/span\u003e And hwænne seofon hlafas feower þusendum \u0026 hu fela wyligena brytsyna ge namon; "],[102856,"Hi sædon, "],[102857,"seofon. "],[102858,"\u003cspan class=\"citation\"\u003eWSCp MARK 8.21\u003c/span\u003e Ða sæde he him, "],[102859,"hwi ne ongyte ge gyt? "],[102860,"\u003cspan class=\"citation\"\u003eWSCp MARK 8.22\u003c/span\u003e And hi comon þa to Bedzaida, "],[102861,"\u0026 hi brohton him þa ænne blindne, \u0026 hine bædon þæt he hine æthrine. "],[102862,"\u003cspan class=\"citation\"\u003eWSCp MARK 8.23\u003c/span\u003e \u0026 þa æthran he þæs blindan hand, \u0026 lædde hine butan þa wic; \u0026 spætte on his eagan, \u0026 his hand onasette, \u0026 hine axode hwæþer he aht gesawe. "],[102863,"\u003cspan class=\"citation\"\u003eWSCp MARK 8.24\u003c/span\u003e Ða cwæð he þa ða he hine beseah; "],[102864,"Ic geseo men swylce treow gangende. "],[102865,"\u003cspan class=\"citation\"\u003eWSCp MARK 8.25\u003c/span\u003e Eft he asette his handa ofer his eagan "],[102866,"\u0026 he geseah þa, \u0026 wearð geedniwod, swa þæt he beorhtlice eall geseah. "],[102867,"\u003cspan class=\"citation\"\u003eWSCp MARK 8.26\u003c/span\u003e Ða sende he hine to his huse \u0026 cwæð, "],[102868,"ga to þinum huse, "],[102869,"\u0026 ðeah þu on tun ga nænegum þu hit ne sege. "],[102870,"\u003cspan class=\"citation\"\u003eWSCp MARK 8.27\u003c/span\u003e Ða eode he \u0026 his leorningcnihtas on þæt castel Cesareæ Philippi; "],[102871,"\u0026 he on wege his leorningcnihtas ahsode, "],[102872,"hwæt secgað men þæt ic sy? "],[102873,"\u003cspan class=\"citation\"\u003eWSCp MARK 8.28\u003c/span\u003e Þa andswarodon hi, "],[102874,"sume Iohannem þone Fulluhtere, "],[102875,"sume Heliam, "],[102876,"sume sumne of þam witegum. "],[102877,"\u003cspan class=\"citation\"\u003eWSCp MARK 8.29\u003c/span\u003e Ða cwæð he, "],[102878,"hwæt secge ge þæt ic sy; "],[102879,"þa andswarude Petrus him \u0026 cwæð, "],[102880,"ðu eart Crist. "],[102881,"\u003cspan class=\"citation\"\u003eWSCp MARK 8.30\u003c/span\u003e \u0026 ða bead he him þæt hi nænegum be him ne sædon. "],[102882,"\u003cspan class=\"citation\"\u003eWSCp MARK 8.31\u003c/span\u003e Ða ongan he hi læran þæt mannes sunu gebyreð fela þinga þolian \u0026 beon aworpen fram ealdormannum \u0026 heahsacerdum \u0026 bocerum \u0026 beon ofslegen \u0026 æfter þrim dagum arisan. \u003cspan class=\"citation\"\u003eWSCp MARK 8.32\u003c/span\u003e \u0026 spræc þa openlice; "],[102883,"\u0026 þa nam Petrus hine, \u0026 ongan hine þreagean. "],[102884,"\u003cspan class=\"citation\"\u003eWSCp MARK 8.33\u003c/span\u003e Þa bewende he hine \u0026 cidde Petre \u0026 cwæð, "],[102885,"ga onbæc Satanas "],[102886,"forþam þu nast þa ðing þe synd Godes ac þa ðing þe synd manna. "],[102887,"\u003cspan class=\"citation\"\u003eWSCp MARK 8.34\u003c/span\u003e Þa cwæð he togædere geclypedre menegu mid his leorningcnihtum, "],[102888,"gif hwa wyle me fyligean, wiðsace hine sylfne \u0026 nime his cwylminge \u0026 folgige me. "],[102889,"\u003cspan class=\"citation\"\u003eWSCp MARK 8.35\u003c/span\u003e Se ðe wyle his sawle hale gedon, se hi forspilð; "],[102890,"Se ðe forspilð his sawle for me \u0026 for þam godspelle se hi gehælð. "],[102891,"\u003cspan class=\"citation\"\u003eWSCp MARK 8.36\u003c/span\u003e Hwæt fremað men ðeah he eallne middaneard gestryne \u0026 do his sawle forwyrd? "],[102892,"\u003cspan class=\"citation\"\u003eWSCp MARK 8.37\u003c/span\u003e Oþþe hwylc gewryxl sylð se man for his sawle? "],[102893,"\u003cspan class=\"citation\"\u003eWSCp MARK 8.38\u003c/span\u003e Soðlice se þe me forsyhð \u0026 mine word on þisre unrihthæmedan \u0026 synfulran cneorisse, ðone mannes sunu forsyhþ ðonne he cymð on his Fæder wuldre mid halgum englum. "],[102894,"\u003cspan class=\"citation\"\u003eWSCp MARK 9.1\u003c/span\u003e Þa sæde he him "],[102895,"soðlice, ic secge eow þæt syme synt her wuniende þe deað ne onbyrigeað ær hi geseon Godes rice on mægne cuman. "],[102896,"\u003cspan class=\"citation\"\u003eWSCp MARK 9.2\u003c/span\u003e Ða æfter syx dagum nam se hælend Petrum \u0026 Iacobum \u0026 Iohannem \u0026 lædde hi sylfe onsundran on sumne heahne munt \u0026 wearð beforan him oferhiwud. "],[102897,"\u003cspan class=\"citation\"\u003eWSCp MARK 9.3\u003c/span\u003e \u0026 his reaf wurdon glitiniende swa hwite swa snaw swa nan fullere ofer eorðan ne mæg swa hwite gedon. "],[102898,"\u003cspan class=\"citation\"\u003eWSCp MARK 9.4\u003c/span\u003e Þa ætywde him Helias mid Moyse \u0026 to him spræcon. "]]