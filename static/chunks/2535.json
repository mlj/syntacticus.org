[["torot:20180323:birchbark:210738","о св҃то. жь ти еҍ хоцць. "],["torot:20180323:birchbark:210740","ажь хоцьши во брозҍ жь седь бꙋди. "],["torot:20180323:birchbark:210741","и ѧла есмо сѧ емꙋ по рꙋкꙋ ѧко тꙑ си мловила емꙋ тꙑ дни "],["torot:20180323:birchbark:210782","придьши "],["torot:20180323:birchbark:210784","томо дни поимꙋ "],["torot:20180323:birchbark:210783","и нҍ ли ти тамо повоица. а крьвоши присоли "],["torot:20180323:birchbark:210785","а кодь ти мнҍ хльбь тꙋ и тобҍ "],["torot:20180323:birchbark:210743","ѿ павъла из ростова къ братонҍжъкѹ "],["torot:20180323:birchbark:210744","аже то лодиѧ присълана кꙑѧнинѧ обҍсти ѫ кънѧзѹ дати не бѹде присловъѧ ни тобҍ ни павълови "],["torot:20180323:birchbark:210745","[...] [къ] тобҍ тришьдъ "],["torot:20180323:birchbark:210746","а въ сю недҍлю цьтъ до мьнь зъла имееши оже е[с]и къ мънҍ н[ь при]ходилъ "],["torot:20180323:birchbark:210747","а ѧзъ тѧ есмҍла акꙑ братъ собҍ "],["torot:20180323:birchbark:210748","ци ѹже ти есмь задҍла сълюци "],["torot:20180323:birchbark:210749","а тобҍ вҍдҍ ѧко есть не годьнъ "],["torot:20180323:birchbark:210750","аже бꙑ ти годьнъ то [из] оцью бꙑ сѧ вꙑтьрьго притькль [...] "],["torot:20180323:birchbark:210751","ци ти бѹдѹ задҍла своимъ бьзѹмьемь аже ми сѧ поцьньши насмихати а сѹдить б҃ъ [и] моѧ хѹдость "],["torot:20180323:birchbark:210752","ѿ дроцили. ко поникаропу. "],["torot:20180323:birchbark:210753","куплено ти рожи. ѡсми на дсѧте полушоко: "],["torot:20180323:birchbark:210786","а пешеници .е. полушоко. "],["torot:20180323:birchbark:210756","а нинѧ. намово нету. "],["torot:20180323:birchbark:210758","а бес куно не везюте. "],["torot:20180323:birchbark:210759","любо же. присли кунꙑ. любо же. а смолови с кꙑмо[.] любо е. седе тите приеха возмете: "],["torot:20180323:birchbark:210765","а куплено по полу гривни роже. "],["torot:20180323:birchbark:210766","а пешеница. по сороку бес куни. "],["torot:20180323:birchbark:210768","а на кони пришили. ми .в. гривни серебра. "],["torot:20180323:birchbark:210771","а ѧ муже небогатое кланѧю сѧ. "],["torot:20180323:birchbark:210772","нама ти хотѧ ти по .и҃. куну и по мородоки "],["torot:20180323:birchbark:210773","грамота отъ їли ї отъ дъмитра пльсковѫ ко либинѫ: ко мостокҍ "],["torot:20180323:birchbark:210787","то ти мѧтьль въ поло гривьнҍ. "],["torot:20180323:birchbark:210775","ложьнике въ цетꙑри кѫнҍ "],["torot:20180323:birchbark:210790","юбрѫсе въ трьї кѫнҍ "],["torot:20180323:birchbark:210789","заѧле еси ѹ тьше трьї кѫнҍ "],["torot:20180323:birchbark:210788","а въ томь шесть кѫно присъли: "],["torot:20180323:birchbark:210776","присъли же мою ї малѫю нитокѫ "],["torot:20180323:birchbark:210791","ҍли не присолеши а рѫти тѧ хоцѫ: "],["torot:20180323:birchbark:210792","+се илько пок[л епали т]и мѧ. "],["torot:20180323:birchbark:210793","а въходить мѧ погосте ротҍ "],["torot:20180323:birchbark:210987","а не виновате есьмъ. ни вҍк[ъ]шею. "],["torot:20180323:birchbark:210795","а посъли отрокъ на погостъ. [пер]е[дъ кꙑмъ бѹдеш]и въд[а]ле "],["torot:20180323:birchbark:210797","грамота ѿ [л]юдьславъ хотҍнѹ "],["torot:20180323:birchbark:210988","присъли ми вҍверичҍ: "],["torot:20180323:birchbark:210798","оже ти свҍнѧ не пѹстѧ: а присъли "],["torot:20180323:birchbark:210800","ѿ кюрика и ѿ герасима к аноѳимѹ "],["torot:20180323:birchbark:210801","про белѹ оже ѥсте не стороговале "],["torot:20180323:birchbark:210991","то прислите со проста занода ѹ насо кѹплѧ есте беле "],["torot:20180323:birchbark:210802","а про себе "],["torot:20180323:birchbark:210990","оже бѹдьше порожне то бѹди к намо "],["torot:20180323:birchbark:210989","а намо ксиноѳоноте измакле "],["torot:20180323:birchbark:210803","а про сеи человеко "],["torot:20180323:birchbark:210993","мꙑ ѥго не знаѥмо "],["torot:20180323:birchbark:210992","а во томо божеꙗ волѧ и твоꙗ "],["torot:20180323:birchbark:210804","ѿ носъка къ мҍстѧтҍ "],["torot:20180323:birchbark:210805","заожеричъ отрокъ лони крили "],["torot:20180323:birchbark:210806","сѹжъдалъцъ ходѹтиничъ възъми довҍ гривънҍ на намъ "],["torot:20180323:birchbark:210807","сь грамота ѿ ѧриль ко онание "],["torot:20180323:birchbark:210808","въ волости твоеи толико вода пити в городищѧньх "],["torot:20180323:birchbark:210810","аже хоцьши ополош дворѧно абꙑша нь пакостил "],["torot:20180323:birchbark:210811","ѿ радослава ко хотеславѹ "],["torot:20180323:birchbark:210812","възми ѹ прасъла :в҃: гривене и :е҃: кѹно "],["torot:20180323:birchbark:210994","ѧкове брате еби лежѧ ебехото аесово "],["torot:20180323:birchbark:212164","поклонъ. ѿ ностасьи къ гн҃у къ моѥи къ бъратьи. "],["torot:20180323:birchbark:212166","ѹ мене бориса в животҍ нҍтъ. "],["torot:20180323:birchbark:212167","какъ се гс҃до мною попецалуѥте и моими дҍтми. "],["torot:20180323:birchbark:212168","воспросилҍ правищикҍ оманта ростѧгале сь фипе с ꙑваномъ стоикомъ "],["torot:20180323:birchbark:212169","виделе ѥсмь и цюле промежи филипомъ иваномъ "],["torot:20180323:birchbark:212170","дале филипе стоику .г҃. рублҍ серебромъ и з҃ гривенъ кунъ и конь "],["torot:20180323:birchbark:212171","а увҍдаѥт сѧ стоике в вири и с посадникомъ и с сочкꙑми "],["torot:20180323:birchbark:212172","а то сѧ диꙗло сь седнҍ во велики дн҃ь "],["torot:20180323:birchbark:212225","а то диꙗло сь на погостҍ на торгҍ "],["torot:20180323:birchbark:212173","поклонъ ѿ шижнѧнъ и ѿ братиловиць гн҃у ꙗкову "],["torot:20180323:birchbark:212174","поѥди гн҃е по свою верешь дать гн҃е не гнеѥ "],["torot:20180323:birchbark:212175","а нꙑнеца ѥсме гн҃е погибли "],["torot:20180323:birchbark:212227","верешь позѧбла "],["torot:20180323:birchbark:212226","сҍꙗти гн҃е не чего "],["torot:20180323:birchbark:212176","а ѥсти такоже не чего "],["torot:20180323:birchbark:212177","вꙑ гн҃е промежю собою исправꙑ не учините а мъ промежю вами погибли "],["torot:20180323:birchbark:212179","поклонъ ѿ смена к невҍстъкҍ моѥ "],["torot:20180323:birchbark:212180","аж[е] будешь не помина[л]а ино у тебе солоду бꙑло "],["torot:20180323:birchbark:212181","а солодъ ржанꙑи в потклҍтҍ "],["torot:20180323:birchbark:212182","и тꙑ возми колобью. "],["torot:20180323:birchbark:212183","а мукҍ колко надобь "],["torot:20180323:birchbark:212228","и тꙑ испеки в мҍру "],["torot:20180323:birchbark:212184","а мѧсо на сҍньникҍ "],["torot:20180323:birchbark:212185","а цто рубль дать игнату и тꙑ даи "],["torot:20180323:birchbark:212186","поклонън ѿ смена ѿ ц]иха [к сидору "],["torot:20180323:birchbark:212187","какъ имешь продавать и тꙑ даи намъ ржи на полтину какъ людомъ поцнешь давать "],["torot:20180323:birchbark:212229","а граммота к тобҍ с моимъ дҍтиною. "],["torot:20180323:birchbark:212189","поклонъ. ко юрью. и к миѯсиму. ѿ всихъ. сиротъ. "],["torot:20180323:birchbark:212190","цто ѥси даль. намъ за клуцка. за насъ не стоть. "],["torot:20180323:birchbark:212191","насъ продаѥть. "],["torot:20180323:birchbark:212192","и окрадони. ѿ ного. ѥсми. "],["torot:20180323:birchbark:212193","а лежи ни. ѿ ного. не ѿѥзде да. "],["torot:20180323:birchbark:212195","а ми. ѥсми. в томъ. погибли. "],["torot:20180323:birchbark:212196","аже ѥму. будьть. сидить. намамъ. сили: ниту. сидити: "],["torot:20180323:birchbark:212197","а да. намъ. смирного: чл҃вка: "],["torot:20180323:birchbark:212198","а на томъ: тобҍ. цоломъ "],["torot:20180323:birchbark:212199","покланѧние ѿ игѹмение къ офросение "],["torot:20180323:birchbark:212200","присли привитъкѹ и повои "],["torot:20180323:birchbark:212201","ци ти многи повои а присли и до е҃ти повои "],["torot:20180323:birchbark:212202","а ѧ нѹгене пецалѹ сѧ цереницами "],["torot:20180323:birchbark:212349","постригати въборозе "],["torot:20180323:birchbark:212203","томѹ даи попꙑтаи есте ли мафеї ѹ манастꙑри "],["torot:20180323:birchbark:212204","ѿ савꙑ покланѧнее къ братьи и дрꙋжине "],["torot:20180323:birchbark:212205","оставили мѧ бꙑли людье "],["torot:20180323:birchbark:212350","да остать дани исправити бꙑло имъ досени а по первомꙋ пꙋти послати и отъбꙑти проче. "],["torot:20180323:birchbark:212206","и заславъ захарьѧ въ в[ҍ]ре ꙋроклъ "],["torot:20180323:birchbark:212207","не даите савҍ ни одиного песцѧ хотѧ на нихъ емати "],["torot:20180323:birchbark:212352","самъ въ томь "],["torot:20180323:birchbark:212208","а въ [т]омь ми сѧ не исправилъ въборзҍ "],["torot:20180323:birchbark:212356","ни къ вамъ ни [т]ꙋ ти бꙑлъ "],["torot:20180323:birchbark:212209","а въ томь есмь осталъ "],["torot:20180323:birchbark:212210","по томь пришли смерди "],["torot:20180323:birchbark:212360","ѿ аньдрҍѧ мꙋжь приѧли "],["torot:20180323:birchbark:212359","и дане ѿѧли людье. "],["torot:20180323:birchbark:212211","и осьмь вꙑсѧгла что о тꙋдоре "],["torot:20180323:birchbark:212212","порозꙋмҍите братье емꙋ даче что въ с[е] емꙋ състане тѧгота тамъ и съ дрꙋжиною егъ. "],["torot:20180323:birchbark:212213","а се[л]ечѧномъ свомъ къ[н]ѧз[ь] самъ отъ [в]олокꙋ [и] отъ [м]ъс[т]ҍ ꙋчѧстокҍ водале "],["torot:20180323:birchbark:212214","а[ч]е ли ти брат[ь]е винꙑ л[ю]дье на мѧ не ищꙋ[ть а] до[вҍд]ок[а] бꙋд[е] то же нꙑнеца радъ бꙑхъ послале [грам]о[тꙋ] "],["torot:20180323:birchbark:212215","ѿ рьмьшҍ покланѧнье къ климѧ[тҍ] и къ павьл[ꙋ] "],["torot:20180323:birchbark:212216",".б҃. дҍлѧ котореи любо потрѹди сѧ до владꙑчҍ "],["torot:20180323:birchbark:212389","съка[ж]ита владꙑчҍ мою обидѹ и мои бои желҍза "],["torot:20180323:birchbark:212217","а ѧ емоу не дълъжьне ничимъже "],["torot:20180323:birchbark:212390","и молю ва сѧ "],["torot:20180323:birchbark:212218","+покланѧние ѿ данила ко брату к ꙑгнату "],["torot:20180323:birchbark:212219","брать попецѧли сѧ о мне "],["torot:20180323:birchbark:212392","хожю ти наго "],["torot:20180323:birchbark:212391","ни мѧт[л]ѧ ни иого цого "],["torot:20180323:birchbark:212220","[а] прислꙑ мѧтьле рудаво а седе кунꙑ дам[о] "],["torot:20180323:birchbark:212221","[а] сомеци колико даси на сукне "],["torot:20180323:birchbark:212222","а госпожа не придала "],["torot:20180323:birchbark:212223","а уомилоседри [с]ѧ брать "],["torot:20180323:birchbark:212394","дае ми место зади "],["torot:20180323:birchbark:212393","не на цеме сѧ кормити "],["torot:20180323:birchbark:212224","и кланѧю ти сѧ "]]