[["torot:20170213:usp-sbor:192100","се бо посѣщениѥ би҃ѥ ѥсть. "],["torot:20170213:usp-sbor:192033","и тако блаженыи възвесели сѧ съ братиѥю на обѣдѣ веселиемь дх҃овьныимь. "],["torot:20170213:usp-sbor:192034","бѣ ж амъ ѣда хлѣбъ сѹхъ зелиѥ варено без масла. и водѹ пиꙗ "],["torot:20170213:usp-sbor:192103","се же ѣдь его бѣ вьсегда. "],["torot:20170213:usp-sbor:192036","и николиже ѥго бѣ видѣти дрѧхла. или съньзъша сѧ на обѣдѣ сѣдѧща съ братиѥю. нъ вьсегда весело лице имѹща. "],["torot:20170213:usp-sbor:197111","и бл҃годатию бж҃иѥю бѣ ѹтѣшаꙗ сѧ ⁘ "],["torot:20170213:usp-sbor:192040","\u003cspan class=\"citation\"\u003eUsp.sbor. 33\u003c/span\u003e къ семѹ же блаженомѹ нѣколи приведоша разбоиникы съвѧзаны. ихъ же бѣша ꙗли въ ѥдиномь селѣ манастырьскѣ. хотѧща красти. "],["torot:20170213:usp-sbor:192043","блаженыи же видѣвъ ꙗ съвѧзаны. и въ такои скърби сѹща. съжали си зѣло. "],["torot:20170213:usp-sbor:192046","и просльзивъ сѧ повелѣ раздрѣшити ꙗ. и дати же тѣмъ ѣсти и пити. "],["torot:20170213:usp-sbor:192048","и тако пакы тѣхъ ѹчаше мъного. ѥже никого же прѣобидѣти. и никомѹ же зъла сътворити. "],["torot:20170213:usp-sbor:192051","подасть же тѣмъ ѿ имѣниꙗ довъльноѥ ѥже на потрѣбѹ. "],["torot:20170213:usp-sbor:192052","и тако тѣхъ съ миръмъ ѿпѹсти славѧща б҃а. ꙗкоже ѿтолѣ тѣмъ ѹмилити сѧ. и никомѹ же зъла сътворити. нъ своими дѣлы довъльномъ быти ⁘ "],["torot:20170213:usp-sbor:192056","\u003cspan class=\"citation\"\u003eUsp.sbor. 34\u003c/span\u003e таково бо бѣ мл҃срдиѥ великааго оц҃ѧ нашего ѳеодосиꙗ. "],["torot:20170213:usp-sbor:192057","аще бо видѧше нища или ѹбога въ скърьби сѹща и въ одежи хѹдѣ. жалѧаше си ѥго ради и вельми тѹжаше о семь. и съ плачьмь того миновааше ⁘ "],["torot:20170213:usp-sbor:192060","\u003cspan class=\"citation\"\u003eUsp.sbor. 35\u003c/span\u003e и сего ради сътвори дворъ близь манастырѧ своѥго. "],["torot:20170213:usp-sbor:192061","и цр҃квь възгради въ нѥмь ст҃ааго пьрьвом҃чнка стефана. "],["torot:20170213:usp-sbor:192062","тѹ же повелѣ прѣбывати нищимъ и слѣпыимъ и хромыимъ. и трѹдоватыимъ. "],["torot:20170213:usp-sbor:192064","и ѿ манастырѧ подавааше имъ ѥже на потрѣбѹ. "],["torot:20170213:usp-sbor:192065","и ѿ вьсего сѹщаго манастырьскааго десѧтѹю часть даꙗше имъ. "],["torot:20170213:usp-sbor:192066","и ѥще же и по вьсѧ сѹботы посылаше въ потребѹ возъ хлѣбъ. сѹщиимъ въ ѹзахъ ⁘ "],["torot:20170213:usp-sbor:192068","\u003cspan class=\"citation\"\u003eUsp.sbor. 36\u003c/span\u003e въ ѥдинъ же ѿ д҃нии приде къ прп҃дбьнѹмѹ ѳеѡдосию прозвутеръ ѿ града просѧ вина на слѹжьбѹ ст҃ыꙗ литурьгиꙗ. "],["torot:20170213:usp-sbor:192069","и тѹ абиѥ блаженыи призъвавъ строителꙗ цр҃квьнаго. повелѣ налиꙗти вина юже ношаше викию и дати ѥмѹ. "],["torot:20170213:usp-sbor:192071","онъ же гл҃а ꙗко "],["torot:20170213:usp-sbor:192104","мало имамъ вина. ѥже тъкъмо довълѣѥть на .г҃. или .д҃. дн҃и ст҃ѣи литурьгии. "],["torot:20170213:usp-sbor:192073","блаженыи же ѿвѣща ѥмѹ "],["torot:20170213:usp-sbor:192105","излѣи вьсе чл҃вкѹ семѹ. "],["torot:20170213:usp-sbor:192074","и нами бъ҃ да попечеть сѧ "],["torot:20170213:usp-sbor:192106","онъ же ѿшьдъ и прѣобидѣвъ ст҃ааго повелѣниꙗ. вълиꙗ ѥмѹ въ викию мало вина. "],["torot:20170213:usp-sbor:192076","ѡставивъ на ѹтриꙗ цр҃къвьнѣи слѹжьбѣ. прозвутеръ же несъ ѥже мало ѥмѹ въда. показа блаженомȣ ѳеѡдосию. "],["torot:20170213:usp-sbor:192079","и пакы призъвавъ пономонарѧ гл҃а ѥмѹ. "],["torot:20170213:usp-sbor:192080","рѣхъ ти "],["torot:20170213:usp-sbor:192107","излѣи вьсе. "],["torot:20170213:usp-sbor:192081","и о ѹтрѣишьниимь дьне не пьци сѧ. "],["torot:20170213:usp-sbor:192082","не бо имать б҃ъ ѡставити цр҃кве сеꙗ въ ѹтрии дн҃ь бе слѹжьбы. "],["torot:20170213:usp-sbor:192083","нъ се въ сии дн҃ь подасть намъ вина до избытъка. "],["torot:20170213:usp-sbor:192084","тъгда же шьдъ пономонарь излиꙗ вьсе вино прозвутерови. "],["torot:20170213:usp-sbor:192085","и тако и отъпѹсти. "],["torot:20170213:usp-sbor:192086","таче по ѿѣдении къ вечерѹ сѣдѧщемъ имъ. и се по проречению блаженаго. привезоша .г҃. возы. пълъны сѹще къръчагъ съ винъмь. ихъже посъла жена нѣкаꙗ. иже бѣ прѣдьрьжащи вьсѧ въ домȣ бл҃говѣрьнааго кнѧзѧ вьсеволода. "],["torot:20170213:usp-sbor:192092","си же видѣвъ парамонарь прослави б҃а. чюдѧ сѧ проповѣданию блаженаго ѳеѡдосиꙗ. ѥже ꙗкоже рече. "],["torot:20170213:usp-sbor:192095","въ сии дн҃ь вина до избытъка б҃ь подасть намъ. "],["torot:20170213:usp-sbor:192096","тако же и бысть ⁘ "],["torot:20170213:usp-sbor:192108","\u003cspan class=\"citation\"\u003eUsp.sbor. 37\u003c/span\u003e бывъшю же нѣколи дн҃и ст҃аго и великаго димитриꙗ. въ нь же ха҃ ради мч҃нию коньць приꙗтъ. пр҃пдбьномѹ же ѳеодосию съ братиѥю идȣщȣ вь манастырь ст҃аго димитриꙗ. и се принесоша ѥмѹ хлѣбьцѣ нѣ ѿ кыихъ зѣло чисты. ихъ же повелѣ келарю прѣдъложити на ꙗдь. оставъшии тѹ братии. "],["torot:20170213:usp-sbor:192114","и тоже онъ прѣслѹшавъ сѧ того. помысли въ себѣ гл҃ꙗ. ꙗко "],["torot:20170213:usp-sbor:192197","въ ѹтрѣи дн҃ь пришьдъши вьсеи братии. прѣдъложю сиꙗ хлѣбы на ѣдь имъ. "],["torot:20170213:usp-sbor:192118","нынѣ же манастырьскыи хлѣбъ и да прѣдъложю сеи братии ⁘ "],["torot:20170213:usp-sbor:192119","\u003cspan class=\"citation\"\u003eUsp.sbor. 38\u003c/span\u003e ꙗкоже помысли такоже и сътвори. "],["torot:20170213:usp-sbor:192120","и въ ѹтрѣи дн҃ь сѣдъшемъ имъ на обѣдѣ. хлѣбомъ же тѣмъ издрѣзаномъ сѹщемъ. таче блаженыи прѣзьрѣвъ. и видѣ хлебы такы сѹща. "],["torot:20170213:usp-sbor:192198","и пригласивъ келарѧ въпрашаше ѥго ѿкѹдѹ си сѹть хлѣби. "],["torot:20170213:usp-sbor:192125","онъ же ѿвѣщева. ꙗко "],["torot:20170213:usp-sbor:192199","вьчера принесени сѹть. "],["torot:20170213:usp-sbor:192127","нъ сего ради вьчера малѹ сѹщю братии. помыслихъ въ сии дн҃ь вьсеи братии прѣдъложити на ꙗдь. "],["torot:20170213:usp-sbor:192129","тъгда же блаженыи гл҃а ѥмѹ. "],["torot:20170213:usp-sbor:192130","лѣпо бѣ не пещи сѧ ѡ приходѧщимь дн҃и. нъ по повелѣнию моѥмѹ сътворити. "],["torot:20170213:usp-sbor:192132","и нынѣ бы г҃ь нашь и присно печеть сѧ нами большими попеклъ сѧ. и подалъ намъ ѥже на потрѣбѹ. "],["torot:20170213:usp-sbor:192134","таче повелѣ ѥдиномѹ ѿ братиѣ. събьрати въ кошь ѹкрѹхы ты. и несъше посрѣдѣ рѣкы въсыпати ѣ. "],["torot:20170213:usp-sbor:192137","ѡного же епитимиѥю ѹтвьрьди. ꙗкоже прѣслѹшание сътворьша ⁘ "],["torot:20170213:usp-sbor:192139","\u003cspan class=\"citation\"\u003eUsp.sbor. 39\u003c/span\u003e сицимь же образъмь творѧаше. ѥже аще слышаше коѥ дѣло творимо. бл҃гословлению пьрвоѥ не възѧтѹ бывъшю. "],["torot:20170213:usp-sbor:192142","не бо хотѧаше да ст҃оѥ стадо того таковааго брашьна въкѹсити. ѥже не бл҃гословлениѥмь сътворено. и ѿ прѣслѹшаниꙗ сѹще. "],["torot:20170213:usp-sbor:192145","нъ се ꙗко вражию часть сѹщю повелѣваше ѡвъгда въ пещь горѹщю въмѣтати. овъгда же въ рѣчьныꙗ стрѹꙗ въврѣщи ⁘ "],["torot:20170213:usp-sbor:192147","\u003cspan class=\"citation\"\u003eUsp.sbor. 40\u003c/span\u003e се же ꙗкоже по съмьрьти блаженаго оц҃ѧ нашего ѳеодосиꙗ. сицева нѣкака ѿ прѣслѹшаниꙗ вещь бы҃с. "],["torot:20170213:usp-sbor:192200","ѥже аще нѣсть лѣпо сьде съповѣдати ѥꙗ имьже на въспомѧновениѥ того приидохомъ. и семѹ подобьно слово къ словѹ приложимъ. "],["torot:20170213:usp-sbor:192151","се бо по изъгнании ѥже ѿ манастырѧ пр҃пдбьнааго нашего игѹмена стефана. и великомѹ икономѹ игѹменьство прѣимъшю. приспѣвъшемъ же дн҃ьмъ ст҃ааго и великаго поста. и въ а҃.вѹю недѣлю таковаго въздьрьжаниꙗ. и ꙗко добрыимъ подвижьникомъ. потрѹдивъшемъ сѧ въ тѹ нед҃ѣл. тѣмь же ѹставлѥно бы҃с пр҃пдбьныимь оц҃ьмь нашимь ѳеодосиѥмь. въ пѧ҃ткъ тоꙗ не҃длꙗ. да бывають имъ хлѣби чисти зѣло. "]]