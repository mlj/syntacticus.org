[["proiel:20170214:gothic-nt:46397","\u003cspan class=\"citation\"\u003e2COR 11.2\u003c/span\u003e unte aljanonds izwis gudis aljana; "],["proiel:20170214:gothic-nt:46398","gawadjoda auk izwis ainamma waira mauja swikna du usgiban Xristau. "],["proiel:20170214:gothic-nt:46399","\u003cspan class=\"citation\"\u003e2COR 11.3\u003c/span\u003e aþþan og, ibai aufto swaswe waurms Aiwwan uslutoda filudeisein seinai, riurja wairþaina fraþja izwara af ainfalþein jah swiknein þizai in Xristau. "],["proiel:20170214:gothic-nt:46400","\u003cspan class=\"citation\"\u003e2COR 11.4\u003c/span\u003e jabai nu sa qimanda anþarana Iesu mereiþ, þanei weis ni meridedum, aiþþau ahman anþarana nimiþ, þanei ni nemuþ, aiþþau aiwaggeljon anþara þoei ni andnemuþ, waila usþulaideduþ. "],["proiel:20170214:gothic-nt:46401","\u003cspan class=\"citation\"\u003e2COR 11.5\u003c/span\u003e man auk ni waihtai mik minnizo gataujan þaim ufar mikil wisandam apaustaulum. "],["proiel:20170214:gothic-nt:46402","\u003cspan class=\"citation\"\u003e2COR 11.6\u003c/span\u003e jabai unhrains im waurda, akei ni kunþja; "],["proiel:20170214:gothic-nt:46403","aþþan in allamma gabairhtidai in allaim du izwis. "],["proiel:20170214:gothic-nt:46404","\u003cspan class=\"citation\"\u003e2COR 11.7\u003c/span\u003e aiþþau ibai frawaurht tawida, mik silban haunjands, ei jus ushauhjaindau, unte arwjo gudis aiwaggeljon merida izwis? "],["proiel:20170214:gothic-nt:46405","\u003cspan class=\"citation\"\u003e2COR 11.8\u003c/span\u003e anþaros aikklesjons birauboda, nimands andawizn du izwaramma andbahtja, jah wisands at izwis jah ushaista ni ainnohun kaurida; "],["proiel:20170214:gothic-nt:46406","\u003cspan class=\"citation\"\u003e2COR 11.9\u003c/span\u003e unte þarbos meinos usfullidedun broþrjus qimandans af Makidonai, jah in allaim unkaureinom izwis mik silban fastaida jah fasta. "],["proiel:20170214:gothic-nt:46407","\u003cspan class=\"citation\"\u003e2COR 11.10\u003c/span\u003e ist sunja Xristaus in mis, unte so ƕoftuli ni faurdammjada in mis in landa Akaje. "],["proiel:20170214:gothic-nt:46408","\u003cspan class=\"citation\"\u003e2COR 11.11\u003c/span\u003e in ƕis? "],["proiel:20170214:gothic-nt:46409","unte ni frijo izwis? "],["proiel:20170214:gothic-nt:46410","guþ wait. "],["proiel:20170214:gothic-nt:46411","\u003cspan class=\"citation\"\u003e2COR 11.12\u003c/span\u003e iþ þatei tauja jah taujan haba, ei usmaitau inilon þize wiljandane inilon, ei in þammei ƕopand, bigitaindau swaswe jah weis. "],["proiel:20170214:gothic-nt:46412","\u003cspan class=\"citation\"\u003e2COR 11.13\u003c/span\u003e unte þai swaleikai galiugaapaustauleis, waurstwjans hindarweisai, gagaleikondans sik du apaustaulum Xristaus. "],["proiel:20170214:gothic-nt:46413","\u003cspan class=\"citation\"\u003e2COR 11.14\u003c/span\u003e jah nist sildaleik, unte silba Satana gagaleikoþ sik aggilau liuhadis. "],["proiel:20170214:gothic-nt:46414","\u003cspan class=\"citation\"\u003e2COR 11.15\u003c/span\u003e nist mikil, jabai andbahtos is gagaleikond sik swe andbahtos garaihteins, þizeei andeis wairþiþ bi waurstwam ize. "],["proiel:20170214:gothic-nt:46415","\u003cspan class=\"citation\"\u003e2COR 11.16\u003c/span\u003e aftra qiþa, ibai ƕas mik muni unfrodana; "],["proiel:20170214:gothic-nt:46416","aiþþau waila þau swe unfrodana nimaiþ mik, ei jah ik leitil ƕa ƕopau. "],["proiel:20170214:gothic-nt:46417","\u003cspan class=\"citation\"\u003e2COR 11.17\u003c/span\u003e þatei rodja ni rodja bi fraujan, ak swe in unfrodein in þamma stomin þizos ƕoftuljos. "],["proiel:20170214:gothic-nt:46418","\u003cspan class=\"citation\"\u003e2COR 11.18\u003c/span\u003e unte managai ƕopand bi leika, jah ik ƕopa. "],["proiel:20170214:gothic-nt:46419","\u003cspan class=\"citation\"\u003e2COR 11.19\u003c/span\u003e unte azetaba usþulaiþ þans unwitans, frodai wisandans. "],["proiel:20170214:gothic-nt:46420","\u003cspan class=\"citation\"\u003e2COR 11.20\u003c/span\u003e usþulaiþ, jabai ƕas izwis gaþiwaiþ, jabai ƕas fraïtiþ, jabai ƕas usnimiþ, jabai ƕas in arbaidai briggiþ, jabai ƕas izwis in andawleizn slahiþ. "],["proiel:20170214:gothic-nt:46421","\u003cspan class=\"citation\"\u003e2COR 11.21\u003c/span\u003e bi unsweriþai qiþa, swe þatei weis siukai weseima; "],["proiel:20170214:gothic-nt:46422","iþ in þammei ƕe ƕas anananþeiþ, in unfrodein qiþa, gadars jah ik; "],["proiel:20170214:gothic-nt:52465","\u003cspan class=\"citation\"\u003e2COR 11.22\u003c/span\u003e Haibraieis sind, "],["proiel:20170214:gothic-nt:52466","jah ik; "],["proiel:20170214:gothic-nt:52467","Israeleiteis sind, "],["proiel:20170214:gothic-nt:52468","jah ik; "],["proiel:20170214:gothic-nt:52469","fraiw Abrahamis sind, "],["proiel:20170214:gothic-nt:52470","jah ik; "],["proiel:20170214:gothic-nt:52471","\u003cspan class=\"citation\"\u003e2COR 11.23\u003c/span\u003e andbahtos Xristaus sind, "],["proiel:20170214:gothic-nt:52472","swaswe unwita qiþa, "],["proiel:20170214:gothic-nt:64128","mais ik; "],["proiel:20170214:gothic-nt:46427","in arbaidim managizeim, in karkarom ufarassau, in slahim ufarassau, in dauþeinim ufta; "],["proiel:20170214:gothic-nt:46428","\u003cspan class=\"citation\"\u003e2COR 11.24\u003c/span\u003e fram Iudaium fimf sinþam fidwor tiguns ainamma wanans nam; "],["proiel:20170214:gothic-nt:46429","\u003cspan class=\"citation\"\u003e2COR 11.25\u003c/span\u003e þrim sinþam wandum usbluggwans was; "],["proiel:20170214:gothic-nt:46430","ainamma sinþa stainiþs was; "],["proiel:20170214:gothic-nt:46431","þrim sinþam usfarþon gatawida us skipa; "],["proiel:20170214:gothic-nt:46432","naht jah dag in diupiþai was mareins; "],["proiel:20170214:gothic-nt:46433","\u003cspan class=\"citation\"\u003e2COR 11.26\u003c/span\u003e wratodum ufta, bireikeim aƕo, bireikeim waidedjane, bireikeim us kunja, bireikeim us þiudom, bireikeim in baurg, bireikeim in auþidai, bireikeim in marein, bireikeim in galiugabroþrum, \u003cspan class=\"citation\"\u003e2COR 11.27\u003c/span\u003e aglom jah arbaidim, in wokainim ufta, in gredau jah þaurstein, in lausqiþreim ufta, in friusa jah naqadein; "],["proiel:20170214:gothic-nt:46434","\u003cspan class=\"citation\"\u003e2COR 11.28\u003c/span\u003e inuh þo afar þata arbaiþs meina seiteina, saurga meina allaim aikklesjom. "],["proiel:20170214:gothic-nt:46435","\u003cspan class=\"citation\"\u003e2COR 11.29\u003c/span\u003e ƕas siukiþ, jah ni siukau? "],["proiel:20170214:gothic-nt:46436","ƕas afmarzjada, jah ik ni tundnau? "],["proiel:20170214:gothic-nt:46437","\u003cspan class=\"citation\"\u003e2COR 11.30\u003c/span\u003e jabai ƕopan skuld sijai, þaim siukeins meinaizos ƕopau. "],["proiel:20170214:gothic-nt:46438","\u003cspan class=\"citation\"\u003e2COR 11.31\u003c/span\u003e guþ jah atta fraujins Iesuis wait, sa þiuþeiga du aiwam, þatei ni liuga. "],["proiel:20170214:gothic-nt:46439","\u003cspan class=\"citation\"\u003e2COR 11.32\u003c/span\u003e in Damaskon fauramaþleis þiudos Araitins þiudanis witaida baurg Damaskai gafahan mik wiljands, \u003cspan class=\"citation\"\u003e2COR 11.33\u003c/span\u003e jah þairh augadauro in snorjon athahans was and baurgswaddjau jah unþaþlauh handuns is."]]