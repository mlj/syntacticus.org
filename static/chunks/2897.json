[["torot:20180323:supr:187144","а҅ште г꙯ь хоштетъ о҄утрѣ о҅тъвѣштаѭ҄ вамъ· "],["torot:20180323:supr:171607","приде же вечеръ ꙁѣло сълъ поуштенꙿ о҅тъ того троконꙿда· и҅же рече къ патрик҄ию҄ "],["torot:20180323:supr:187145","не троуді ст꙯аа҅го· ни ноуди и҅ꙁлѣсти о҅тъ своѥ҅го манастꙑра· "],["torot:20180323:supr:171610","се бо самъ тъ придетъ· "],["torot:20180323:supr:171611","и҅ а҅биѥ҆ по ѥ҅дꙿномъ дꙿни· приде съ множь҆ствомъ воѥ҅водъ и҅ каꙁнь҆цъ и҅ жоупанъ· и҅ сановитꙑи҅ми· и҅ съ вь҆слѣдь҆ствоуѭ҄штии҅ми тѣмъ· бештислънꙑи҅ми вои҆· "],["torot:20180323:supr:171616","Пришъдъ же и҅ о҄умръштено и҅мꙑ тѣло вь҆се· и҅ лице раскривь҅ѥ҅но· "],["torot:20180323:supr:189712","благодѣтьѭ же распꙙтааго х꙯са· тъчь҆ѭ҄ косе сꙙ ѥ҅го правь҆дꙿнꙑи҆· и҅ їсправи сꙙ не хоуда чꙙсть҆ лица ѥ҅го· "],["torot:20180323:supr:171621","помаꙁавъ бо ѥ҅го ст꙯ꙑи҆ масломъ благодати· и҅ давъ ѥ҅моу свои жьꙁлъ· повелѣ ѥ҅моу ходити не тъчь҆ѭ҄ въ манастꙑри· нъ и҅ о҅крьсть манастꙑра подаль҆ѥ не хоудо· "],["torot:20180323:supr:187202","любь҆ꙗ҅ше же хождениѥ҅ прѣжде не двигнꙑи҅ сꙙ· ꙗ҅коже на толицѣ ѥ҅моу подалии҆ о҅тити· ꙗ҅коже видѣти новѫѭ҄ кесариѭ҄ и҅ е҅фратъ рѣкѫ· "],["torot:20180323:supr:171628","въ междоумѣриї же томъ· приде нѣкто палатиї· о҅тъ ц꙯ръствоуѭ҄штааго сꙑ града· и҅дꙑ же о҅тъ а҅памиѧ҆· и҅же по и҅шъствии҆ ѥ҅го· о҅тъ великааго града а҅нꙿтио҅хиїскаа҅го· пораженъ дх꙯омъ неприꙗ҅ꙁниномъ· прѣбꙑ самъ нѣмъ и҅ неподвижимъ· "],["torot:20180323:supr:171636","дои҅де же манастира чловѣка бж꙯ьꙗ҆· съ женоѭ҄ своѥ҅ѭ҄ и҅ сн꙯ъми и҅ дь҆штерми· и҅ съ прокоѭ҄ робии҅скоѭ҄ слоужь҆боѭ҄· ѥ҅гоже носꙙште носꙙштии҆· вь҆несошꙙ въ манастꙑрь҆· и҅ положишꙙ и о҄у ногоу ст꙯ааго· "],["torot:20180323:supr:171642","Молитвѫ же над н҄имъ сътворивъ· и҅ о҅тъ масла кандилънааго вь҆ꙁъмъ· въ о҄уста лежꙙштааго прь҆стꙑ въложивъ своѧ҆· и҅ ѧ҅ꙁꙑкъ и҅ прочꙙѧ чꙙсти о҄устъ помаꙁавъ· гл꙯а к н҄емоу· "],["torot:20180323:supr:171647","рь҆ци "],["torot:20180323:supr:187267","слава тебѣ б꙯же· "],["torot:20180323:supr:171648","о҅нъ же рече о҄убо· нь҆ не чистѣ ни ꙗ҅снѣ· "],["torot:20180323:supr:171650","то жде же пакꙑ сътвори· въторицеѭ҄ рекъ кꙿ н҄емоу· "],["torot:20180323:supr:171652","помилоуи҅ мꙙ бж꙯е по велицѣи҆ милости твоѥ҅и҆· "],["torot:20180323:supr:171653","и҅ їꙁглагола то малꙑ ꙗ҅снѣѥ҆· "],["torot:20180323:supr:171654","и҅ пакꙑ въторицеѭ҄ и҅ третии҅цеѭ҄ сътвори ѥ҅моу· съвръшенѣѥ҆ и҅ ꙗ҅снѣѥ҆ и҅ꙁглаголати· ѥ҅же "],["torot:20180323:supr:187268","помилоуи мꙙ бж꙯е по велицѣи҆ милости твоѥ҅и· "],["torot:20180323:supr:171657","Тѣмꙿ же бꙑваѭ҄штемъ· тоу бѣа҅хѫ вь҆си· и҅же съ болꙗриномъ троконꙿдиѥ҅мъ сановитиї и҅ жоупани· и҅ видѣа҅хѫ вса бꙑваѭ҄штаꙗ· "],["torot:20180323:supr:171661","потомꙿ же лежꙙштоу болꙙштоуо҄умоу· не двигнѫштоу сꙙ и҅ о҄умрь҆штвеноу· о҅тъ того жде кандила въꙁь҆мъ масло· и҅ о҅браꙁомъ кръстънꙑи҅мъ помаꙁавъ а҅кꙑ врачъ хꙑтрꙑи҆· начꙙ маꙁати ѥ҅го· о҅тъ пꙙтоу начьнъ· по чꙙсти· дожи ї до главꙑ· "],["torot:20180323:supr:171669","то же сътворивъ по о҅бѣма странама тѣла· пода ѥ҅моу рѫкѫ прѣдъ всѣмь народомъ· "],["torot:20180323:supr:171671","не бо домъ молитвънꙑи҆ тъчь҆ѭ҄ бѣа҅ше и҅спльн҄енъ ѥ҅динъ· а҅ и҅ тъ великъ сꙑ· нъ и҅ о҅крѫгън҄ꙙѧ҆ вь҆сꙙ хлѣвинꙑ· и҅спльнь҆ бѣа҅хѫ поꙁороуѭ҄штии҅хъ бꙑваѥ҅мꙑи҅хъ· "],["torot:20180323:supr:171675","въстави же ѥ҅го· и҅ ꙁа рѫкѫ и҅мъ сътвори и҆ съ собоѭ҄ ходити· ꙁꙑбьѭ҄штоу сꙙ съпръва и҅ прѣстран҄ꙗѭ҄штоу на о҅бѣ странѣ· "],["torot:20180323:supr:171678","о҄утвръжденомъ же ѥ҅го о҄удомъ· и҅ съврь҆шенѣ и҅цѣл҄еномъ· дастъ ѥ҅моу свои҆ жъꙁлъ рекꙑ· "],["torot:20180323:supr:171681","вьꙁьмъ сь҆ ходи· "],["torot:20180323:supr:171682","и҅ о҅ставивъшоу ѥ҅го правь҆дꙿноуо҄умоу хождааше о҅ себѣ славꙙ б꙯а· "],["torot:20180323:supr:171683","и҅ с н҄имъ вь҆си таковоѥ прѣвеликоѥ҆ чоудо видѣвꙿшии҆· и҅ прославишꙙ таковаꙗ҆ дарꙋѭ҄штоумоу боѧ҅штиїмъ сꙙ ѥ҅го ⁘ "],["torot:20180323:supr:171685","Триконъ же ни о҅ н҄емъ бꙑвꙿшааго чловѣколюбиꙗ бж꙯иꙗ помꙑсливъ· ни бꙑвъшааго ѥ҅моу о҅тъ болѣꙁни и҅цѣл҄ень҆ꙗ҆ на о҄умъ въꙁь҆мъ· нъ тѫжꙙ и҅ вражь҆доуѧ и҅ раꙁмꙑшл҄ѣѧ҆· и҅мꙿже и҅ томоу а҅биѥ҆· съвръшенѣ и҅цѣлѣти· и҅ на цѣлоѥ҅ о҄утвръждень҆ѥ҆· по подражанию҄ и҅же с н҄имъ ѥ҅дноѭ҄ и҅цѣл҄енꙑи҆ палатинъ· гл꙯ааше мъчтоу бꙑти и҅ раꙁдороу· о палатинѣ бꙑвъшоуо҄умоу чоудоу ⁘ "],["torot:20180323:supr:171694","Тѫ же ѥ҅моу хоулѫ въꙁглаголавъшоу о҅ истинѣ· раслабѣ ѥ҅моу а҅бь҆ѥ тѣло· и прѣдано бꙑ прь҆воуо҄умоу о҄умръштвению҄· "],["torot:20180323:supr:171697","послѣжде же попꙑтавъ ꙗ҅же о҅ палатинѣ· и҅ обрѣтъ ѥ҅го славь҆на сѫшта· и҅ многꙑ слоугоуѭ҄штꙙѧ и҅мѫшта· и҅ женѫ славꙿна рода· и҅ о҅тъ многꙑи҅хъ сѫштии҅хъ с н҄имъ воѥ҅водъ ꙗвь҆ꙗ҅ѥ҅ма· и҅ о҅тꙿ того вѣровавъ· не бꙑти ѥ҅моу приѥ҅мь҆ѭ҄штоу нарѫганьꙗ҆ и҅ли ꙁълобꙑ· раꙁмꙑсливъ о҅ своѥ҅мъ невѣрь҆ствѣ начꙙ плакати· пръвааго своѥ҅го невѣрь҆ства· "],["torot:20180323:supr:171706","и҅ прѣбꙑвъ тоу врѣмꙙ много· молꙗаше ст꙯аа҅го· приѧ҅ти ѥ҅го каѭ҄шта сꙙ и҅ пекѫшта сꙙ· и҅ мол҄ꙗаше сꙙ молити ꙁа н҄ь҆· ꙗ҅коже ѥ҅моу о҅тъ б꙯а милость҆ полоучити· "],["torot:20180323:supr:171711","и҅ прилежнѣѥ҆ молꙙ и҅ подвижь҆нѣѥ҆ ст꙯ꙑи҆· о҅ н҄емь҆ молꙗаше б꙯а· побѣдити свои҅мъ чк꙯олюбии҅мъ ꙁълобѫ мѫжа· "],["torot:20180323:supr:171714","и҅ многꙑи҅мъ троудомъ въꙁможе о҄умолити б꙯а· ꙗ҅коже и҅цѣлити ѥ҅го· "],["torot:20180323:supr:171716","бѣа҅ше же съ триконꙿдомъ· траг҄иꙗ҅нъ ꙁѣло славь҆нꙑи҅хъ· Воѥ҅вода сꙑ и҅савръскꙋмоу ѧ҅ꙁꙑкоу· и҅же приꙁъвавъ ѳоуѳаи҅ла б꙯очъстиваꙿго попа· и҅ покаꙁавъ ѥ҅моу ꙁѣло о҅тъ подвижънꙑи҅хъ ѥ҅моу· насил҄ꙗѥ҅ма отъ дх꙯а нечистааго· и҅ моли ѥ҅го поѧ҅ти ї· и҅ довести къ ст꙯оуо҄умоу· и҅ молити ѥ҅го· да свободитъ и отъ страсти· "],["torot:20180323:supr:171726","и҅бо· то сътвори богочь҆стивꙑ тъ мѫжъ· и҅ приведе чк꙯а къ правь҆дꙿноуо҄умоу· и҅же въꙁь҆рѣвъ на н҄ь и҅ съглꙙдавꙑ и҆ рече къ попоу· "],["torot:20180323:supr:171730","сии҆ не можетъ и҅цѣлѣти· "],["torot:20180323:supr:189676","блѫдникъ бо ѥ҅стъ и҅ пиꙗ҅ница· "],["torot:20180323:supr:171732","и҅ всѣко о҄удавити и҅ и҅матъ бѣсъ· "],["torot:20180323:supr:171733","и҅бо по проречению҄ правь҆днааго· на о҄утрьꙗ прѣжде ꙁорь· нападъ лѫкавꙑи бѣсъ· о҄удави чловѣка того· "],["torot:20180323:supr:171737","и҅ тоу положенъ бꙑ ⁘ "],["torot:20180323:supr:171738","По лѣтѣхъ же принесенъ бꙑ въ манастꙑръ ѥ҅го· а҅рьнѣи въ калио҅пиї старѣи҅шинъствоуѧ· живꙑ въ а҅нтио҅хиїстѣмъ велицѣмъ градѣ· ногама болꙙ· въ понꙗвици носимъ· ꙗ҅коже не могꙑ ни ходити· ни трь҆пѣти прилагаѥ҅мааго бꙑлиꙗ къ ногама· ѥ҅гоже благодать҆ѭ҄ божь҆ѭ҄ и҅ силоѭ҄ роспꙙтааго и҅цѣли· "],["torot:20180323:supr:171746","и҅ прѣбꙑ въ манастꙑри многꙑ дь҆ни· ходꙙ и҅ славꙙ б꙯а· "],["torot:20180323:supr:171748","пожии же по и҅цѣл҄ениї бол҄е ѳ꙯ лѣтъ· ѧ҅же съдравъ сътвори· ни ѥ҅дꙿного пострадань҆ꙗ҆ прии҅мъ· прѣжде бꙑвъшꙙѧ҆ ѥ҅моу ножь҆нꙑѧ҆ болѣꙁни· и҅же славꙙ б꙯а о҅ поданѣи҆ ѥ҅моу цѣльбѣ· кон҄ь приведе· кръмимꙑи҅ и҅ риштѫштъ въ колесничь҆нѣѣмъ такании҆· и҅мже тъгда стратигоу бꙑти томоу а҅рꙿнѣю҄· великааго града прѣжде нареченааго· "]]