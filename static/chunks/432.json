[["proiel:20170214:greek-nt:14730","καὶ ἰδοὺ ἀνεῴχθησαν οἱ οὐρανοί, καὶ εἶδεν πνεῦμα θεοῦ καταβαῖνον ὡσεὶ περιστερὰν ἐρχόμενον ἐπ’ αὐτόν· "],["proiel:20170214:greek-nt:47661","\u003cspan class=\"citation\"\u003eMATT 3.17\u003c/span\u003e καὶ ἰδοὺ φωνὴ ἐκ τῶν οὐρανῶν λέγουσα, "],["proiel:20170214:greek-nt:47662","οὗτός ἐστιν ὁ υἱός μου ὁ ἀγαπητός, ἐν ᾧ εὐδόκησα."],["proiel:20170214:greek-nt:14732","\u003cspan class=\"citation\"\u003eMATT 4.1\u003c/span\u003e Τότε ὁ Ἰησοῦς ἀνήχθη εἰς τὴν ἔρημον ὑπὸ τοῦ πνεύματος, πειρασθῆναι ὑπὸ τοῦ διαβόλου. "],["proiel:20170214:greek-nt:14733","\u003cspan class=\"citation\"\u003eMATT 4.2\u003c/span\u003e καὶ νηστεύσας ἡμέρας τεσσεράκοντα καὶ τεσσεράκοντα νύκτας, ὕστερον ἐπείνασεν. "],["proiel:20170214:greek-nt:47663","\u003cspan class=\"citation\"\u003eMATT 4.3\u003c/span\u003e καὶ προσελθὼν ὁ πειράζων εἶπεν αὐτῷ, "],["proiel:20170214:greek-nt:47664","εἰ υἱὸς εἶ τοῦ θεοῦ, εἰπὲ ἵνα οἱ λίθοι οὗτοι ἄρτοι γένωνται. "],["proiel:20170214:greek-nt:47665","\u003cspan class=\"citation\"\u003eMATT 4.4\u003c/span\u003e ὁ δὲ ἀποκριθεὶς εἶπεν, "],["proiel:20170214:greek-nt:47666","γέγραπται, "],["proiel:20170214:greek-nt:47667","οὐκ ἐπ’ ἄρτῳ μόνῳ ζήσεται ὁ ἄνθρωπος, ἀλλ’ ἐπὶ παντὶ ῥήματι ἐκπορευομένῳ διὰ στόματος θεοῦ. "],["proiel:20170214:greek-nt:47668","\u003cspan class=\"citation\"\u003eMATT 4.5\u003c/span\u003e τότε παραλαμβάνει αὐτὸν ὁ διάβολος εἰς τὴν ἁγίαν πόλιν, καὶ ἔστησεν αὐτὸν ἐπὶ τὸ πτερύγιον τοῦ ἱεροῦ, \u003cspan class=\"citation\"\u003eMATT 4.6\u003c/span\u003e καὶ λέγει αὐτῷ, "],["proiel:20170214:greek-nt:47669","εἰ υἱὸς εἶ τοῦ θεοῦ, βάλε σεαυτὸν κάτω· "],["proiel:20170214:greek-nt:14737","γέγραπται γὰρ ὅτι "],["proiel:20170214:greek-nt:58379","τοῖς ἀγγέλοις αὐτοῦ ἐντελεῖται περὶ σοῦ καὶ ἐπὶ χειρῶν ἀροῦσίν σε, μήποτε προσκόψῃς πρὸς λίθον τὸν πόδα σου. "],["proiel:20170214:greek-nt:47670","\u003cspan class=\"citation\"\u003eMATT 4.7\u003c/span\u003e ἔφη αὐτῷ ὁ Ἰησοῦς, "],["proiel:20170214:greek-nt:47671","πάλιν γέγραπται, "],["proiel:20170214:greek-nt:47672","οὐκ ἐκπειράσεις κύριον τὸν θεόν σου. "],["proiel:20170214:greek-nt:47673","\u003cspan class=\"citation\"\u003eMATT 4.8\u003c/span\u003e πάλιν παραλαμβάνει αὐτὸν ὁ διάβολος εἰς ὄρος ὑψηλὸν λίαν, καὶ δείκνυσιν αὐτῷ πάσας τὰς βασιλείας τοῦ κόσμου καὶ τὴν δόξαν αὐτῶν, \u003cspan class=\"citation\"\u003eMATT 4.9\u003c/span\u003e καὶ εἶπεν αὐτῷ, "],["proiel:20170214:greek-nt:47674","ταῦτά σοι πάντα δώσω ἐὰν πεσὼν προσκυνήσῃς μοι. "],["proiel:20170214:greek-nt:14740","\u003cspan class=\"citation\"\u003eMATT 4.10\u003c/span\u003e τότε λέγει αὐτῷ ὁ Ἰησοῦς· "],["proiel:20170214:greek-nt:14741","ὕπαγε, σατανᾶ· "],["proiel:20170214:greek-nt:47675","γέγραπται γάρ, "],["proiel:20170214:greek-nt:47676","κύριον τὸν θεόν σου προσκυνήσεις καὶ αὐτῷ μόνῳ λατρεύσεις. "],["proiel:20170214:greek-nt:14743","\u003cspan class=\"citation\"\u003eMATT 4.11\u003c/span\u003e τότε ἀφίησιν αὐτὸν ὁ διάβολος, καὶ ἰδοὺ ἄγγελοι προσῆλθον καὶ διηκόνουν αὐτῷ. "],["proiel:20170214:greek-nt:14744","\u003cspan class=\"citation\"\u003eMATT 4.12\u003c/span\u003e ἀκούσας δὲ ὅτι Ἰωάννης παρεδόθη ἀνεχώρησεν εἰς τὴν Γαλιλαίαν. "],["proiel:20170214:greek-nt:14745","\u003cspan class=\"citation\"\u003eMATT 4.13\u003c/span\u003e καὶ καταλιπὼν τὴν Ναζαρὰ ἐλθὼν κατῴκησεν εἰς Καφαρναοὺμ τὴν παραθαλασσίαν ἐν ὁρίοις Ζαβουλὼν καὶ Νεφθαλείμ, \u003cspan class=\"citation\"\u003eMATT 4.14\u003c/span\u003e ἵνα πληρωθῇ τὸ ῥηθὲν διὰ Ἡσαΐου τοῦ προφήτου λέγοντος· "],["proiel:20170214:greek-nt:14746","\u003cspan class=\"citation\"\u003eMATT 4.15\u003c/span\u003e γῆ Ζαβουλὼν καὶ γῆ Νεφθαλείμ, ὁδὸν θαλάσσης, πέραν τοῦ Ἰορδάνου, Γαλιλαία τῶν ἐθνῶν, \u003cspan class=\"citation\"\u003eMATT 4.16\u003c/span\u003e ὁ λαὸς ὁ καθήμενος ἐν σκότει φῶς εἶδεν μέγα, καὶ τοῖς καθημένοις ἐν χώρᾳ καὶ σκιᾷ θανάτου φῶς ἀνέτειλεν αὐτοῖς. "],["proiel:20170214:greek-nt:47677","\u003cspan class=\"citation\"\u003eMATT 4.17\u003c/span\u003e Ἀπὸ τότε ἤρξατο ὁ Ἰησοῦς κηρύσσειν καὶ λέγειν, "],["proiel:20170214:greek-nt:47678","μετανοεῖτε, "],["proiel:20170214:greek-nt:47679","ἤγγικεν γὰρ ἡ βασιλεία τῶν οὐρανῶν. "],["proiel:20170214:greek-nt:14748","\u003cspan class=\"citation\"\u003eMATT 4.18\u003c/span\u003e Περιπατῶν δὲ παρὰ τὴν θάλασσαν τῆς Γαλιλαίας εἶδεν δύο ἀδελφούς, Σίμωνα τὸν λεγόμενον Πέτρον καὶ Ἀνδρέαν τὸν ἀδελφὸν αὐτοῦ, βάλλοντας ἀμφίβληστρον εἰς τὴν θάλασσαν· "],["proiel:20170214:greek-nt:14749","ἦσαν γὰρ ἁλεεῖς. "],["proiel:20170214:greek-nt:47680","\u003cspan class=\"citation\"\u003eMATT 4.19\u003c/span\u003e καὶ λέγει αὐτοῖς, "],["proiel:20170214:greek-nt:47681","δεῦτε ὀπίσω μου, καὶ ποιήσω ὑμᾶς ἁλεεῖς ἀνθρώπων. "],["proiel:20170214:greek-nt:14751","\u003cspan class=\"citation\"\u003eMATT 4.20\u003c/span\u003e οἱ δὲ εὐθέως ἀφέντες τὰ δίκτυα ἠκολούθησαν αὐτῷ. "],["proiel:20170214:greek-nt:14752","\u003cspan class=\"citation\"\u003eMATT 4.21\u003c/span\u003e Καὶ προβὰς ἐκεῖθεν εἶδεν ἄλλους δύο ἀδελφούς, Ἰάκωβον τὸν τοῦ Ζεβεδαίου καὶ Ἰωάννην τὸν ἀδελφὸν αὐτοῦ, ἐν τῷ πλοίῳ μετὰ Ζεβεδαίου τοῦ πατρὸς αὐτῶν καταρτίζοντας τὰ δίκτυα αὐτῶν· "],["proiel:20170214:greek-nt:14753","καὶ ἐκάλεσεν αὐτούς. "],["proiel:20170214:greek-nt:14754","\u003cspan class=\"citation\"\u003eMATT 4.22\u003c/span\u003e οἱ δὲ εὐθέως ἀφέντες τὸ πλοῖον καὶ τὸν πατέρα αὐτῶν ἠκολούθησαν αὐτῷ. "],["proiel:20170214:greek-nt:14755","\u003cspan class=\"citation\"\u003eMATT 4.23\u003c/span\u003e καὶ περιῆγεν ἐν ὅλῃ τῇ Γαλιλαίᾳ, διδάσκων ἐν ταῖς συναγωγαῖς αὐτῶν καὶ κηρύσσων τὸ εὐαγγέλιον τῆς βασιλείας καὶ θεραπεύων πᾶσαν νόσον καὶ πᾶσαν μαλακίαν ἐν τῷ λαῷ. "],["proiel:20170214:greek-nt:14756","\u003cspan class=\"citation\"\u003eMATT 4.24\u003c/span\u003e καὶ ἀπῆλθεν ἡ ἀκοὴ αὐτοῦ εἰς ὅλην τὴν Συρίαν· "],["proiel:20170214:greek-nt:14757","καὶ προσήνεγκαν αὐτῷ πάντας τοὺς κακῶς ἔχοντας ποικίλαις νόσοις καὶ βασάνοις συνεχομένους καὶ δαιμονιζομένους καὶ σεληνιαζομένους καὶ παραλυτικούς, καὶ ἐθεράπευσεν αὐτούς. "],["proiel:20170214:greek-nt:14758","\u003cspan class=\"citation\"\u003eMATT 4.25\u003c/span\u003e καὶ ἠκολούθησαν αὐτῷ ὄχλοι πολλοὶ ἀπὸ τῆς Γαλιλαίας καὶ Δεκαπόλεως καὶ Ἱεροσολύμων καὶ Ἰουδαίας καὶ πέραν τοῦ Ἰορδάνου."],["proiel:20170214:greek-nt:14759","\u003cspan class=\"citation\"\u003eMATT 5.1\u003c/span\u003e Ἰδὼν δὲ τοὺς ὄχλους ἀνέβη εἰς τὸ ὄρος· "],["proiel:20170214:greek-nt:14760","καὶ καθίσαντος αὐτοῦ προσῆλθαν αὐτῷ οἱ μαθηταὶ αὐτοῦ· "],["proiel:20170214:greek-nt:47682","\u003cspan class=\"citation\"\u003eMATT 5.2\u003c/span\u003e καὶ ἀνοίξας τὸ στόμα αὐτοῦ ἐδίδασκεν αὐτοὺς λέγων, "],["proiel:20170214:greek-nt:47683","\u003cspan class=\"citation\"\u003eMATT 5.3\u003c/span\u003e μακάριοι οἱ πτωχοὶ τῷ πνεύματι, ὅτι αὐτῶν ἐστιν ἡ βασιλεία τῶν οὐρανῶν. "],["proiel:20170214:greek-nt:14762","\u003cspan class=\"citation\"\u003eMATT 5.4\u003c/span\u003e μακάριοι οἱ πραεῖς, ὅτι αὐτοὶ κληρονομήσουσιν τήν γῆν. "],["proiel:20170214:greek-nt:14763","\u003cspan class=\"citation\"\u003eMATT 5.5\u003c/span\u003e μακάριοι οἱ πενθοῦντες, ὅτι αὐτοὶ παρακληθήσονται. "],["proiel:20170214:greek-nt:14764","\u003cspan class=\"citation\"\u003eMATT 5.6\u003c/span\u003e μακάριοι οἱ πεινῶντες καὶ διψῶντες τὴν δικαιοσύνην, ὅτι αὐτοὶ χορτασθήσονται. "],["proiel:20170214:greek-nt:14765","\u003cspan class=\"citation\"\u003eMATT 5.7\u003c/span\u003e μακάριοι οἱ ἐλεήμονες, ὅτι αὐτοὶ ἐλεηθήσονται. "],["proiel:20170214:greek-nt:14766","\u003cspan class=\"citation\"\u003eMATT 5.8\u003c/span\u003e μακάριοι οἱ καθαροὶ τῇ καρδίᾳ, ὅτι αὐτοὶ τὸν θεὸν ὄψονται. "],["proiel:20170214:greek-nt:14767","\u003cspan class=\"citation\"\u003eMATT 5.9\u003c/span\u003e μακάριοι οἱ εἰρηνοποιοί, ὅτι υἱοὶ θεοῦ κληθήσονται. "],["proiel:20170214:greek-nt:14768","\u003cspan class=\"citation\"\u003eMATT 5.10\u003c/span\u003e μακάριοι οἱ δεδιωγμένοι ἕνεκεν δικαιοσύνης, ὅτι αὐτῶν ἐστιν ἡ βασιλεία τῶν οὐρανῶν. "]]