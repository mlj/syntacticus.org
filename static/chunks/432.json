[[14730,"καὶ ἰδοὺ ἀνεῴχθησαν οἱ οὐρανοί, καὶ εἶδεν πνεῦμα θεοῦ καταβαῖνον ὡσεὶ περιστερὰν ἐρχόμενον ἐπ’ αὐτόν· "],[47661,"\u003cspan class=\"citation\"\u003eMATT 3.17\u003c/span\u003e καὶ ἰδοὺ φωνὴ ἐκ τῶν οὐρανῶν λέγουσα, "],[47662,"οὗτός ἐστιν ὁ υἱός μου ὁ ἀγαπητός, ἐν ᾧ εὐδόκησα."],[14732,"\u003cspan class=\"citation\"\u003eMATT 4.1\u003c/span\u003e Τότε ὁ Ἰησοῦς ἀνήχθη εἰς τὴν ἔρημον ὑπὸ τοῦ πνεύματος, πειρασθῆναι ὑπὸ τοῦ διαβόλου. "],[14733,"\u003cspan class=\"citation\"\u003eMATT 4.2\u003c/span\u003e καὶ νηστεύσας ἡμέρας τεσσεράκοντα καὶ τεσσεράκοντα νύκτας, ὕστερον ἐπείνασεν. "],[47663,"\u003cspan class=\"citation\"\u003eMATT 4.3\u003c/span\u003e καὶ προσελθὼν ὁ πειράζων εἶπεν αὐτῷ, "],[47664,"εἰ υἱὸς εἶ τοῦ θεοῦ, εἰπὲ ἵνα οἱ λίθοι οὗτοι ἄρτοι γένωνται. "],[47665,"\u003cspan class=\"citation\"\u003eMATT 4.4\u003c/span\u003e ὁ δὲ ἀποκριθεὶς εἶπεν, "],[47666,"γέγραπται, "],[47667,"οὐκ ἐπ’ ἄρτῳ μόνῳ ζήσεται ὁ ἄνθρωπος, ἀλλ’ ἐπὶ παντὶ ῥήματι ἐκπορευομένῳ διὰ στόματος θεοῦ. "],[47668,"\u003cspan class=\"citation\"\u003eMATT 4.5\u003c/span\u003e τότε παραλαμβάνει αὐτὸν ὁ διάβολος εἰς τὴν ἁγίαν πόλιν, καὶ ἔστησεν αὐτὸν ἐπὶ τὸ πτερύγιον τοῦ ἱεροῦ, \u003cspan class=\"citation\"\u003eMATT 4.6\u003c/span\u003e καὶ λέγει αὐτῷ, "],[47669,"εἰ υἱὸς εἶ τοῦ θεοῦ, βάλε σεαυτὸν κάτω· "],[14737,"γέγραπται γὰρ ὅτι "],[58379,"τοῖς ἀγγέλοις αὐτοῦ ἐντελεῖται περὶ σοῦ καὶ ἐπὶ χειρῶν ἀροῦσίν σε, μήποτε προσκόψῃς πρὸς λίθον τὸν πόδα σου. "],[47670,"\u003cspan class=\"citation\"\u003eMATT 4.7\u003c/span\u003e ἔφη αὐτῷ ὁ Ἰησοῦς, "],[47671,"πάλιν γέγραπται, "],[47672,"οὐκ ἐκπειράσεις κύριον τὸν θεόν σου. "],[47673,"\u003cspan class=\"citation\"\u003eMATT 4.8\u003c/span\u003e πάλιν παραλαμβάνει αὐτὸν ὁ διάβολος εἰς ὄρος ὑψηλὸν λίαν, καὶ δείκνυσιν αὐτῷ πάσας τὰς βασιλείας τοῦ κόσμου καὶ τὴν δόξαν αὐτῶν, \u003cspan class=\"citation\"\u003eMATT 4.9\u003c/span\u003e καὶ εἶπεν αὐτῷ, "],[47674,"ταῦτά σοι πάντα δώσω ἐὰν πεσὼν προσκυνήσῃς μοι. "],[14740,"\u003cspan class=\"citation\"\u003eMATT 4.10\u003c/span\u003e τότε λέγει αὐτῷ ὁ Ἰησοῦς· "],[14741,"ὕπαγε, σατανᾶ· "],[47675,"γέγραπται γάρ, "],[47676,"κύριον τὸν θεόν σου προσκυνήσεις καὶ αὐτῷ μόνῳ λατρεύσεις. "],[14743,"\u003cspan class=\"citation\"\u003eMATT 4.11\u003c/span\u003e τότε ἀφίησιν αὐτὸν ὁ διάβολος, καὶ ἰδοὺ ἄγγελοι προσῆλθον καὶ διηκόνουν αὐτῷ. "],[14744,"\u003cspan class=\"citation\"\u003eMATT 4.12\u003c/span\u003e ἀκούσας δὲ ὅτι Ἰωάννης παρεδόθη ἀνεχώρησεν εἰς τὴν Γαλιλαίαν. "],[14745,"\u003cspan class=\"citation\"\u003eMATT 4.13\u003c/span\u003e καὶ καταλιπὼν τὴν Ναζαρὰ ἐλθὼν κατῴκησεν εἰς Καφαρναοὺμ τὴν παραθαλασσίαν ἐν ὁρίοις Ζαβουλὼν καὶ Νεφθαλείμ, \u003cspan class=\"citation\"\u003eMATT 4.14\u003c/span\u003e ἵνα πληρωθῇ τὸ ῥηθὲν διὰ Ἡσαΐου τοῦ προφήτου λέγοντος· "],[14746,"\u003cspan class=\"citation\"\u003eMATT 4.15\u003c/span\u003e γῆ Ζαβουλὼν καὶ γῆ Νεφθαλείμ, ὁδὸν θαλάσσης, πέραν τοῦ Ἰορδάνου, Γαλιλαία τῶν ἐθνῶν, \u003cspan class=\"citation\"\u003eMATT 4.16\u003c/span\u003e ὁ λαὸς ὁ καθήμενος ἐν σκότει φῶς εἶδεν μέγα, καὶ τοῖς καθημένοις ἐν χώρᾳ καὶ σκιᾷ θανάτου φῶς ἀνέτειλεν αὐτοῖς. "],[47677,"\u003cspan class=\"citation\"\u003eMATT 4.17\u003c/span\u003e Ἀπὸ τότε ἤρξατο ὁ Ἰησοῦς κηρύσσειν καὶ λέγειν, "],[47678,"μετανοεῖτε, "],[47679,"ἤγγικεν γὰρ ἡ βασιλεία τῶν οὐρανῶν. "],[14748,"\u003cspan class=\"citation\"\u003eMATT 4.18\u003c/span\u003e Περιπατῶν δὲ παρὰ τὴν θάλασσαν τῆς Γαλιλαίας εἶδεν δύο ἀδελφούς, Σίμωνα τὸν λεγόμενον Πέτρον καὶ Ἀνδρέαν τὸν ἀδελφὸν αὐτοῦ, βάλλοντας ἀμφίβληστρον εἰς τὴν θάλασσαν· "],[14749,"ἦσαν γὰρ ἁλεεῖς. "],[47680,"\u003cspan class=\"citation\"\u003eMATT 4.19\u003c/span\u003e καὶ λέγει αὐτοῖς, "],[47681,"δεῦτε ὀπίσω μου, καὶ ποιήσω ὑμᾶς ἁλεεῖς ἀνθρώπων. "],[14751,"\u003cspan class=\"citation\"\u003eMATT 4.20\u003c/span\u003e οἱ δὲ εὐθέως ἀφέντες τὰ δίκτυα ἠκολούθησαν αὐτῷ. "],[14752,"\u003cspan class=\"citation\"\u003eMATT 4.21\u003c/span\u003e Καὶ προβὰς ἐκεῖθεν εἶδεν ἄλλους δύο ἀδελφούς, Ἰάκωβον τὸν τοῦ Ζεβεδαίου καὶ Ἰωάννην τὸν ἀδελφὸν αὐτοῦ, ἐν τῷ πλοίῳ μετὰ Ζεβεδαίου τοῦ πατρὸς αὐτῶν καταρτίζοντας τὰ δίκτυα αὐτῶν· "],[14753,"καὶ ἐκάλεσεν αὐτούς. "],[14754,"\u003cspan class=\"citation\"\u003eMATT 4.22\u003c/span\u003e οἱ δὲ εὐθέως ἀφέντες τὸ πλοῖον καὶ τὸν πατέρα αὐτῶν ἠκολούθησαν αὐτῷ. "],[14755,"\u003cspan class=\"citation\"\u003eMATT 4.23\u003c/span\u003e καὶ περιῆγεν ἐν ὅλῃ τῇ Γαλιλαίᾳ, διδάσκων ἐν ταῖς συναγωγαῖς αὐτῶν καὶ κηρύσσων τὸ εὐαγγέλιον τῆς βασιλείας καὶ θεραπεύων πᾶσαν νόσον καὶ πᾶσαν μαλακίαν ἐν τῷ λαῷ. "],[14756,"\u003cspan class=\"citation\"\u003eMATT 4.24\u003c/span\u003e καὶ ἀπῆλθεν ἡ ἀκοὴ αὐτοῦ εἰς ὅλην τὴν Συρίαν· "],[14757,"καὶ προσήνεγκαν αὐτῷ πάντας τοὺς κακῶς ἔχοντας ποικίλαις νόσοις καὶ βασάνοις συνεχομένους καὶ δαιμονιζομένους καὶ σεληνιαζομένους καὶ παραλυτικούς, καὶ ἐθεράπευσεν αὐτούς. "],[14758,"\u003cspan class=\"citation\"\u003eMATT 4.25\u003c/span\u003e καὶ ἠκολούθησαν αὐτῷ ὄχλοι πολλοὶ ἀπὸ τῆς Γαλιλαίας καὶ Δεκαπόλεως καὶ Ἱεροσολύμων καὶ Ἰουδαίας καὶ πέραν τοῦ Ἰορδάνου."],[14759,"\u003cspan class=\"citation\"\u003eMATT 5.1\u003c/span\u003e Ἰδὼν δὲ τοὺς ὄχλους ἀνέβη εἰς τὸ ὄρος· "],[14760,"καὶ καθίσαντος αὐτοῦ προσῆλθαν αὐτῷ οἱ μαθηταὶ αὐτοῦ· "],[47682,"\u003cspan class=\"citation\"\u003eMATT 5.2\u003c/span\u003e καὶ ἀνοίξας τὸ στόμα αὐτοῦ ἐδίδασκεν αὐτοὺς λέγων, "],[47683,"\u003cspan class=\"citation\"\u003eMATT 5.3\u003c/span\u003e μακάριοι οἱ πτωχοὶ τῷ πνεύματι, ὅτι αὐτῶν ἐστιν ἡ βασιλεία τῶν οὐρανῶν. "],[14762,"\u003cspan class=\"citation\"\u003eMATT 5.4\u003c/span\u003e μακάριοι οἱ πραεῖς, ὅτι αὐτοὶ κληρονομήσουσιν τήν γῆν. "],[14763,"\u003cspan class=\"citation\"\u003eMATT 5.5\u003c/span\u003e μακάριοι οἱ πενθοῦντες, ὅτι αὐτοὶ παρακληθήσονται. "],[14764,"\u003cspan class=\"citation\"\u003eMATT 5.6\u003c/span\u003e μακάριοι οἱ πεινῶντες καὶ διψῶντες τὴν δικαιοσύνην, ὅτι αὐτοὶ χορτασθήσονται. "],[14765,"\u003cspan class=\"citation\"\u003eMATT 5.7\u003c/span\u003e μακάριοι οἱ ἐλεήμονες, ὅτι αὐτοὶ ἐλεηθήσονται. "],[14766,"\u003cspan class=\"citation\"\u003eMATT 5.8\u003c/span\u003e μακάριοι οἱ καθαροὶ τῇ καρδίᾳ, ὅτι αὐτοὶ τὸν θεὸν ὄψονται. "],[14767,"\u003cspan class=\"citation\"\u003eMATT 5.9\u003c/span\u003e μακάριοι οἱ εἰρηνοποιοί, ὅτι υἱοὶ θεοῦ κληθήσονται. "],[14768,"\u003cspan class=\"citation\"\u003eMATT 5.10\u003c/span\u003e μακάριοι οἱ δεδιωγμένοι ἕνεκεν δικαιοσύνης, ὅτι αὐτῶν ἐστιν ἡ βασιλεία τῶν οὐρανῶν. "]]