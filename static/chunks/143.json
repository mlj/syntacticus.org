[["iswoc:20160620:wscp:103292","\u003cspan class=\"citation\"\u003eWSCp MARK 12.43\u003c/span\u003e Ða clypode he his leorningcnihtas \u0026 sæde him, "],["iswoc:20160620:wscp:121888","soþlice ic eow secge þæt þeos earme wuduwe eallinga mæst sealde þara þe on tollsceamul sealdon. "],["iswoc:20160620:wscp:103294","\u003cspan class=\"citation\"\u003eWSCp MARK 12.44\u003c/span\u003e Ealle sendon of þam þe hi genoh hæfdon; "],["iswoc:20160620:wscp:103295","Soðlice þeos of hyre yrmþe eall þæt heo hæfde sealde ealle hyre andlyfene. "],["iswoc:20160620:wscp:103296","\u003cspan class=\"citation\"\u003eWSCp MARK 13.1\u003c/span\u003e Ða he of þam temple eode, þa cwæð an of his leorningcnihtum to him, "],["iswoc:20160620:wscp:121900","Lareow, loca hwylce stanas her synt \u0026 hwylce getimbrunga þisses temples. "],["iswoc:20160620:wscp:103297","\u003cspan class=\"citation\"\u003eWSCp MARK 13.2\u003c/span\u003e Þa cwæð se hælend, "],["iswoc:20160620:wscp:121901","ne geseo ge ealle þas mycelan getimbrunga; "],["iswoc:20160620:wscp:103298","Ne bið her læfed stan ofer stan þe ne beo toworpen. "],["iswoc:20160620:wscp:103299","\u003cspan class=\"citation\"\u003eWSCp MARK 13.3\u003c/span\u003e Þa hi sæton on Oliuetes Dune ongen þæt tempel, synderlice hine Petrus \u0026 Iacobus \u0026 Iohannes \u0026 Andreas ahsodon. "],["iswoc:20160620:wscp:103300","\u003cspan class=\"citation\"\u003eWSCp MARK 13.4\u003c/span\u003e Sege us hwænne þas þing gewurdon \u0026 hwylc tacen bið þænne ealle þas ðing onginnað beon geendud? "],["iswoc:20160620:wscp:103301","\u003cspan class=\"citation\"\u003eWSCp MARK 13.5\u003c/span\u003e Þa ongan se hælend him andswarigende to cweðan, "],["iswoc:20160620:wscp:121902","warniað þæt eow nan mann ne beswice. "],["iswoc:20160620:wscp:103302","\u003cspan class=\"citation\"\u003eWSCp MARK 13.6\u003c/span\u003e Soþlice manega cumað on minum naman \u0026 cweþað, ic eom Crist, \u0026 beswicað manega. "],["iswoc:20160620:wscp:103305","\u003cspan class=\"citation\"\u003eWSCp MARK 13.7\u003c/span\u003e \u0026 þonne ge gehyrað gefeohtu \u0026 gefeohta hlisan, ne ondræde ge eow; "],["iswoc:20160620:wscp:103306","Hit gebyrað þæt hit gebelimpe, "],["iswoc:20160620:wscp:103307","ac þonne gyt nis ende. "],["iswoc:20160620:wscp:103308","\u003cspan class=\"citation\"\u003eWSCp MARK 13.8\u003c/span\u003e Soðlice þeod arist agen þeode \u0026 rice ongen rice, "],["iswoc:20160620:wscp:103309","\u0026 beoð eorþan styrunga geond stowa \u0026 hungor; "],["iswoc:20160620:wscp:103310","þis synd sara angin. "],["iswoc:20160620:wscp:103311","\u003cspan class=\"citation\"\u003eWSCp MARK 13.9\u003c/span\u003e Warniað eow sylfe; "],["iswoc:20160620:wscp:103312","Hi syllað eow on geþeahte \u0026 swingað on gesamnungum, "],["iswoc:20160620:wscp:103314","\u0026 ge standað beforan demum \u0026 cyningum for minum naman him on gewitnesse. "],["iswoc:20160620:wscp:103315","\u003cspan class=\"citation\"\u003eWSCp MARK 13.10\u003c/span\u003e \u0026 on ealle þeoda; ærest gebyrað beon þæt godspel gebodud. "],["iswoc:20160620:wscp:103316","\u003cspan class=\"citation\"\u003eWSCp MARK 13.11\u003c/span\u003e \u0026 þonne hi syllende eow læþað, ne foresmeage ge hwæt ge specan ac specað þæt eow on þære tide geseald bið; "],["iswoc:20160620:wscp:103318","Ne synd ge na specende ac se Halga Gast. "],["iswoc:20160620:wscp:103319","\u003cspan class=\"citation\"\u003eWSCp MARK 13.12\u003c/span\u003e Soðlice se broðor þone broþor to deaðe sylð \u0026 se fæder his sunu "],["iswoc:20160620:wscp:103320","\u0026 þa bearn arisað agen hyra magas \u0026 mid deaðe hi gewæceað. "],["iswoc:20160620:wscp:103322","\u003cspan class=\"citation\"\u003eWSCp MARK 13.13\u003c/span\u003e \u0026 ge beoð eallum on hatunge for minum naman; "],["iswoc:20160620:wscp:103323","Soðlice se bið hal se þe oð ende þurhwunað. "],["iswoc:20160620:wscp:103324","\u003cspan class=\"citation\"\u003eWSCp MARK 13.14\u003c/span\u003e Ðonne ge geseoð þære toworpednysse asceonunge standan þar heo ne sceal, þonne ongyte se þe ræt fleon þonne on muntas þa ðe synt on Iudea. "],["iswoc:20160620:wscp:103326","\u003cspan class=\"citation\"\u003eWSCp MARK 13.15\u003c/span\u003e \u0026 se ðe is ofer þecene ne stige he on his hus "],["iswoc:20160620:wscp:103327","ne he in ne ga þæt he aht on his huse nime. "],["iswoc:20160620:wscp:103328","\u003cspan class=\"citation\"\u003eWSCp MARK 13.16\u003c/span\u003e \u0026 se ðe bið on æcere ne cyrre he ongean þæt he his reaf nime. "],["iswoc:20160620:wscp:103329","\u003cspan class=\"citation\"\u003eWSCp MARK 13.17\u003c/span\u003e Wa cennedum on þam dagum. "],["iswoc:20160620:wscp:103330","\u003cspan class=\"citation\"\u003eWSCp MARK 13.18\u003c/span\u003e Biddað þæt ðis on wintra ne gewurðe. "],["iswoc:20160620:wscp:103331","\u003cspan class=\"citation\"\u003eWSCp MARK 13.19\u003c/span\u003e Soþlice on þam dagum beoð swylce gedrefednessa swylce ne gewurdon of frymmðe þære gesceafte þe God gesceop oð nu, ne na ne gewurþað. "],["iswoc:20160620:wscp:103332","\u003cspan class=\"citation\"\u003eWSCp MARK 13.20\u003c/span\u003e And gif Drihten þas dagas ne gescyrte, nan flæsc ne wurde hal, "],["iswoc:20160620:wscp:103333","ac for þam gecorenum þe he geceas he gescyrte þa dagas. "],["iswoc:20160620:wscp:103334","\u003cspan class=\"citation\"\u003eWSCp MARK 13.21\u003c/span\u003e And gif eow hwylc segð, witodlice her is Crist, witodlice þær he is, ne gelyfe ge. "],["iswoc:20160620:wscp:103335","\u003cspan class=\"citation\"\u003eWSCp MARK 13.22\u003c/span\u003e Soðlice lease cristas \u0026 lease witegan arisað \u0026 wyrcað forebeacnu to beswicanne eac, gif hit beon mæg, þa gecorenan. "],["iswoc:20160620:wscp:103337","\u003cspan class=\"citation\"\u003eWSCp MARK 13.23\u003c/span\u003e Warniað eow nu ealle þing þe ic eow foresæde. "],["iswoc:20160620:wscp:103338","\u003cspan class=\"citation\"\u003eWSCp MARK 13.24\u003c/span\u003e Ac on þam dagum æfter þære geswencednysse bið sunne aþeostrod "],["iswoc:20160620:wscp:103339","\u0026 se mona his beorhtnesse ne sylð. "],["iswoc:20160620:wscp:103340","\u003cspan class=\"citation\"\u003eWSCp MARK 13.25\u003c/span\u003e \u0026 heofones steorran beoð feallende "],["iswoc:20160620:wscp:103341","\u0026 beoð astyrode þa megenu þe on heofonum synt. "],["iswoc:20160620:wscp:103342","\u003cspan class=\"citation\"\u003eWSCp MARK 13.26\u003c/span\u003e Ðonne geseoð hi mannes sunu cumendne on genipum mid mycelum mægene \u0026 wuldre. "],["iswoc:20160620:wscp:103343","\u003cspan class=\"citation\"\u003eWSCp MARK 13.27\u003c/span\u003e Þonne sent he his englas "],["iswoc:20160620:wscp:103344","\u0026 hi gaderiað his gecorenan of feower windum of eorþan heanesse oþ heofones heahnesse. "],["iswoc:20160620:wscp:103345","\u003cspan class=\"citation\"\u003eWSCp MARK 13.28\u003c/span\u003e Leorniað an bigspell be þam fictreowe; "],["iswoc:20160620:wscp:103346","þonne his twi bið mearu \u0026 leaf beoð acennede, ge witon þæt sumor is gehende. "],["iswoc:20160620:wscp:103347","\u003cspan class=\"citation\"\u003eWSCp MARK 13.29\u003c/span\u003e \u0026 wite ge þonne ge þas ðing geseoð þæt he is dura gehende. "],["iswoc:20160620:wscp:103348","\u003cspan class=\"citation\"\u003eWSCp MARK 13.30\u003c/span\u003e Soðlice ic eow secge þæt þeos cneores ne gewit ærþam ealle þas ðing gewurðon. "],["iswoc:20160620:wscp:103349","\u003cspan class=\"citation\"\u003eWSCp MARK 13.31\u003c/span\u003e Heofon \u0026 eorðe gewitað, "],["iswoc:20160620:wscp:103350","witodlice mine word ne gewitað. "],["iswoc:20160620:wscp:103351","\u003cspan class=\"citation\"\u003eWSCp MARK 13.32\u003c/span\u003e Be þam dæge \u0026 þære tide nan mann nat ne englas on heofone ne mannes sunu buton fæder ana. "],["iswoc:20160620:wscp:103352","\u003cspan class=\"citation\"\u003eWSCp MARK 13.33\u003c/span\u003e Warniað \u0026 waciað \u0026 gebiddaþ eow, "],["iswoc:20160620:wscp:103354","ge nyton hwænne seo tid ys. "],["iswoc:20160620:wscp:103355","\u003cspan class=\"citation\"\u003eWSCp MARK 13.34\u003c/span\u003e Swa se man ælþeodilice ferde forlet his hus \u0026 sealde his þeowum þæne anwald gehwylces weorces \u0026 beode þam durewearde þæt he wacige. "]]