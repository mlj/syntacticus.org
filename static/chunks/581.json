[["proiel:20170214:greek-nt:57004","εὐχαριστεῖ γὰρ τῷ θεῷ· "],["proiel:20170214:greek-nt:26449","καὶ ὁ μὴ ἐσθίων κυρίῳ οὐκ ἐσθίει, καὶ εὐχαριστεῖ τῷ θεῷ. "],["proiel:20170214:greek-nt:26450","\u003cspan class=\"citation\"\u003eROM 14.7\u003c/span\u003e οὐδεὶς γὰρ ἡμῶν ἑαυτῷ ζῇ, καὶ οὐδεὶς ἑαυτῷ ἀποθνῄσκει· "],["proiel:20170214:greek-nt:26451","\u003cspan class=\"citation\"\u003eROM 14.8\u003c/span\u003e ἐάν τε γὰρ ζῶμεν, τῷ κυρίῳ ζῶμεν, "],["proiel:20170214:greek-nt:57005","ἐάν τε ἀποθνῄσκωμεν, τῷ κυρίῳ ἀποθνῄσκομεν. "],["proiel:20170214:greek-nt:26452","ἐάν τε οὖν ζῶμεν ἐάν τε ἀποθνῄσκωμεν, τοῦ κυρίου ἐσμέν. "],["proiel:20170214:greek-nt:26453","\u003cspan class=\"citation\"\u003eROM 14.9\u003c/span\u003e εἰς τοῦτο γὰρ Χριστὸς ἀπέθανεν καὶ ἔζησεν ἵνα καὶ νεκρῶν καὶ ζώντων κυριεύσῃ. "],["proiel:20170214:greek-nt:26454","\u003cspan class=\"citation\"\u003eROM 14.10\u003c/span\u003e σὺ δὲ τί κρίνεις τὸν ἀδελφόν σου; "],["proiel:20170214:greek-nt:26455","ἢ καὶ σὺ τί ἐξουθενεῖς τὸν ἀδελφόν σου; "],["proiel:20170214:greek-nt:26456","πάντες γὰρ παραστησόμεθα τῷ βήματι τοῦ θεοῦ· "],["proiel:20170214:greek-nt:26457","\u003cspan class=\"citation\"\u003eROM 14.11\u003c/span\u003e γέγραπται γάρ, "],["proiel:20170214:greek-nt:63959","ζῶ ἐγώ, "],["proiel:20170214:greek-nt:63960","λέγει κύριος, ὅτι "],["proiel:20170214:greek-nt:63961","ἐμοὶ κάμψει πᾶν γόνυ, καὶ πᾶσα γλῶσσα ἐξομολογήσεται τῷ θεῷ. "],["proiel:20170214:greek-nt:26458","\u003cspan class=\"citation\"\u003eROM 14.12\u003c/span\u003e ἄρα οὖν ἕκαστος ἡμῶν περὶ ἑαυτοῦ λόγον δώσει τῷ θεῷ. "],["proiel:20170214:greek-nt:26459","\u003cspan class=\"citation\"\u003eROM 14.13\u003c/span\u003e Μηκέτι οὖν ἀλλήλους κρίνωμεν· "],["proiel:20170214:greek-nt:26460","ἀλλὰ τοῦτο κρίνατε μᾶλλον, τὸ μὴ τιθέναι πρόσκομμα τῷ ἀδελφῷ ἢ σκάνδαλον. "],["proiel:20170214:greek-nt:26461","\u003cspan class=\"citation\"\u003eROM 14.14\u003c/span\u003e οἶδα καὶ πέπεισμαι ἐν κυρίῳ Ἰησοῦ ὅτι οὐδὲν κοινὸν δι’ ἑαυτοῦ· "],["proiel:20170214:greek-nt:26462","εἰ μὴ τῷ λογιζομένῳ τι κοινὸν εἶναι, ἐκείνῳ κοινόν. "],["proiel:20170214:greek-nt:26463","\u003cspan class=\"citation\"\u003eROM 14.15\u003c/span\u003e εἰ γὰρ διὰ βρῶμα ὁ ἀδελφός σου λυπεῖται, οὐκέτι κατὰ ἀγάπην περιπατεῖς. "],["proiel:20170214:greek-nt:26464","μὴ τῷ βρώματί σου ἐκεῖνον ἀπόλλυε ὑπὲρ οὗ Χριστὸς ἀπέθανεν. "],["proiel:20170214:greek-nt:26465","\u003cspan class=\"citation\"\u003eROM 14.16\u003c/span\u003e μὴ βλασφημείσθω οὖν ὑμῶν τὸ ἀγαθόν. "],["proiel:20170214:greek-nt:26466","\u003cspan class=\"citation\"\u003eROM 14.17\u003c/span\u003e οὐ γάρ ἐστιν ἡ βασιλεία τοῦ θεοῦ βρῶσις καὶ πόσις, ἀλλὰ δικαιοσύνη καὶ εἰρήνη καὶ χαρὰ ἐν πνεύματι ἁγίῳ· "],["proiel:20170214:greek-nt:26467","\u003cspan class=\"citation\"\u003eROM 14.18\u003c/span\u003e ὁ γὰρ ἐν τούτῳ δουλεύων τῷ Χριστῷ εὐάρεστος τῷ θεῷ καὶ δόκιμος τοῖς ἀνθρώποις. "],["proiel:20170214:greek-nt:26468","\u003cspan class=\"citation\"\u003eROM 14.19\u003c/span\u003e ἄρα οὖν τὰ τῆς εἰρήνης διώκομεν καὶ τὰ τῆς οἰκοδομῆς τῆς εἰς ἀλλήλους· "],["proiel:20170214:greek-nt:26469","\u003cspan class=\"citation\"\u003eROM 14.20\u003c/span\u003e μὴ ἕνεκεν βρώματος κατάλυε τὸ ἔργον τοῦ θεοῦ. "],["proiel:20170214:greek-nt:26470","πάντα μὲν καθαρά, ἀλλὰ κακὸν τῷ ἀνθρώπῳ τῷ διὰ προσκόμματος ἐσθίοντι. "],["proiel:20170214:greek-nt:26471","\u003cspan class=\"citation\"\u003eROM 14.21\u003c/span\u003e καλὸν τὸ μὴ φαγεῖν κρέα μηδὲ πιεῖν οἶνον μηδὲ ἐν ᾧ ὁ ἀδελφός σου προσκόπτει. "],["proiel:20170214:greek-nt:26472","\u003cspan class=\"citation\"\u003eROM 14.22\u003c/span\u003e σὺ πίστιν ἣν ἔχεις κατὰ σεαυτὸν ἔχε ἐνώπιον τοῦ θεοῦ. "],["proiel:20170214:greek-nt:26473","μακάριος ὁ μὴ κρίνων ἑαυτὸν ἐν ᾧ δοκιμάζει· "],["proiel:20170214:greek-nt:26474","\u003cspan class=\"citation\"\u003eROM 14.23\u003c/span\u003e ὁ δὲ διακρινόμενος ἐὰν φάγῃ κατακέκριται, ὅτι οὐκ ἐκ πίστεως· "],["proiel:20170214:greek-nt:26475","πᾶν δὲ ὃ οὐκ ἐκ πίστεως ἁμαρτία ἐστίν."],["proiel:20170214:greek-nt:26476","\u003cspan class=\"citation\"\u003eROM 15.1\u003c/span\u003e Ὀφείλομεν δὲ ἡμεῖς οἱ δυνατοὶ τὰ ἀσθενήματα τῶν ἀδυνάτων βαστάζειν, καὶ μὴ ἑαυτοῖς ἀρέσκειν. "],["proiel:20170214:greek-nt:26477","\u003cspan class=\"citation\"\u003eROM 15.2\u003c/span\u003e ἕκαστος ἡμῶν τῷ πλησίον ἀρεσκέτω εἰς τὸ ἀγαθὸν πρὸς οἰκοδομήν· "],["proiel:20170214:greek-nt:26478","\u003cspan class=\"citation\"\u003eROM 15.3\u003c/span\u003e καὶ γὰρ ὁ Χριστὸς οὐχ ἑαυτῷ ἤρεσεν· "],["proiel:20170214:greek-nt:26479","ἀλλὰ καθὼς γέγραπται,  "],["proiel:20170214:greek-nt:63965","οἱ ὀνειδισμοὶ τῶν ὀνειδιζόντων σε ἐπέπεσαν ἐπ’ ἐμέ. "],["proiel:20170214:greek-nt:26480","\u003cspan class=\"citation\"\u003eROM 15.4\u003c/span\u003e ὅσα γὰρ προεγράφη, εἰς τὴν ἡμετέραν διδασκαλίαν ἐγράφη, ἵνα διὰ τῆς ὑπομονῆς καὶ διὰ τῆς παρακλήσεως τῶν γραφῶν τὴν ἐλπίδα ἔχωμεν. "],["proiel:20170214:greek-nt:26481","\u003cspan class=\"citation\"\u003eROM 15.5\u003c/span\u003e ὁ δὲ θεὸς τῆς ὑπομονῆς καὶ τῆς παρακλήσεως δῴη ὑμῖν τὸ αὐτὸ φρονεῖν ἐν ἀλλήλοις κατὰ Χριστὸν Ἰησοῦν, \u003cspan class=\"citation\"\u003eROM 15.6\u003c/span\u003e ἵνα ὁμοθυμαδὸν ἐν ἑνὶ στόματι δοξάζητε τὸν θεὸν καὶ πατέρα τοῦ κυρίου ἡμῶν Ἰησοῦ Χριστοῦ. "],["proiel:20170214:greek-nt:26482","\u003cspan class=\"citation\"\u003eROM 15.7\u003c/span\u003e διὸ προσλαμβάνεσθε ἀλλήλους, καθὼς καὶ ὁ Χριστὸς προσελάβετο ὑμᾶς, εἰς δόξαν τοῦ θεοῦ. "],["proiel:20170214:greek-nt:26483","\u003cspan class=\"citation\"\u003eROM 15.8\u003c/span\u003e λέγω γὰρ Χριστὸν διάκονον γεγενῆσθαι περιτομῆς ὑπὲρ ἀληθείας θεοῦ, εἰς τὸ βεβαιῶσαι τὰς ἐπαγγελίας τῶν πατέρων, \u003cspan class=\"citation\"\u003eROM 15.9\u003c/span\u003e τὰ δὲ ἔθνη ὑπὲρ ἐλέους δοξάσαι τὸν θεόν,  "],["proiel:20170214:greek-nt:63966","καθὼς γέγραπται· "],["proiel:20170214:greek-nt:26484","διὰ τοῦτο ἐξομολογήσομαί σοι ἐν ἔθνεσιν, καὶ τῷ ὀνόματί σου ψαλῶ. "],["proiel:20170214:greek-nt:26485","\u003cspan class=\"citation\"\u003eROM 15.10\u003c/span\u003e καὶ πάλιν λέγει, "],["proiel:20170214:greek-nt:63967","εὐφράνθητε, ἔθνη, μετὰ τοῦ λαοῦ αὐτοῦ. "],["proiel:20170214:greek-nt:26486","\u003cspan class=\"citation\"\u003eROM 15.11\u003c/span\u003e καὶ πάλιν,  "],["proiel:20170214:greek-nt:63968","αἰνεῖτε, πάντα τὰ ἔθνη, τὸν κύριον, καὶ ἐπαινεσάτωσαν αὐτὸν πάντες οἱ λαοί. "],["proiel:20170214:greek-nt:26487","\u003cspan class=\"citation\"\u003eROM 15.12\u003c/span\u003e καὶ πάλιν Ἠσαΐας λέγει, "],["proiel:20170214:greek-nt:63969","ἔσται ἡ ῥίζα τοῦ Ἰεσσαί, καὶ ὁ ἀνιστάμενος ἄρχειν ἐθνῶν· "],["proiel:20170214:greek-nt:26488","ἐπ’ αὐτῷ ἔθνη ἐλπιοῦσιν. "],["proiel:20170214:greek-nt:26489","\u003cspan class=\"citation\"\u003eROM 15.13\u003c/span\u003e ὁ δὲ θεὸς τῆς ἐλπίδος πληρώσαι ὑμᾶς πάσης χαρᾶς καὶ εἰρήνης ἐν τῷ πιστεύειν, εἰς τὸ περισσεύειν ὑμᾶς ἐν τῇ ἐλπίδι ἐν δυνάμει πνεύματος ἁγίου. "],["proiel:20170214:greek-nt:26490","\u003cspan class=\"citation\"\u003eROM 15.14\u003c/span\u003e Πέπεισμαι δέ, ἀδελφοί μου, καὶ αὐτὸς ἐγὼ περὶ ὑμῶν, ὅτι καὶ αὐτοὶ μεστοί ἐστε ἀγαθωσύνης, πεπληρωμένοι πάσης τῆς γνώσεως, δυνάμενοι καὶ ἀλλήλους νουθετεῖν. "],["proiel:20170214:greek-nt:26491","\u003cspan class=\"citation\"\u003eROM 15.15\u003c/span\u003e τολμηρότερον δὲ ἔγραψα ὑμῖν ἀπὸ μέρους, ὡς ἐπαναμιμνῄσκων ὑμᾶς διὰ τὴν χάριν τὴν δοθεῖσάν μοι ἀπὸ τοῦ θεοῦ \u003cspan class=\"citation\"\u003eROM 15.16\u003c/span\u003e εἰς τὸ εἶναί με λειτουργὸν Χριστοῦ Ἰησοῦ εἰς τὰ ἔθνη, ἱερουργοῦντα τὸ εὐαγγέλιον τοῦ θεοῦ, ἵνα γένηται ἡ προσφορὰ τῶν ἐθνῶν εὐπρόσδεκτος, ἡγιασμένη ἐν πνεύματι ἁγίῳ. "],["proiel:20170214:greek-nt:26492","\u003cspan class=\"citation\"\u003eROM 15.17\u003c/span\u003e ἔχω οὖν τὴν καύχησιν ἐν Χριστῷ Ἰησοῦ τὰ πρὸς τὸν θεόν· "],["proiel:20170214:greek-nt:26493","\u003cspan class=\"citation\"\u003eROM 15.18\u003c/span\u003e οὐ γὰρ τολμήσω τι λαλεῖν ὧν οὐ κατειργάσατο Χριστὸς δι’ ἐμοῦ εἰς ὑπακοὴν ἐθνῶν, λόγῳ καὶ ἔργῳ, \u003cspan class=\"citation\"\u003eROM 15.19\u003c/span\u003e ἐν δυνάμει σημείων καὶ τεράτων, ἐν δυνάμει πνεύματος θεοῦ, ὥστε με ἀπὸ Ἱερουσαλὴμ καὶ κύκλῳ μέχρι τοῦ Ἰλλυρικοῦ πεπληρωκέναι τὸ εὐαγγέλιον τοῦ Χριστοῦ. "]]