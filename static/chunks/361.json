[["proiel:20170214:gothic-nt:45598","\u003cspan class=\"citation\"\u003eLUKE 9.45\u003c/span\u003e iþ eis ni froþun þamma waurda, jah was gahuliþ faura im, ei ni froþeina imma; "],["proiel:20170214:gothic-nt:45599","jah ohtedun fraihnan ina bi þata waurd. "],["proiel:20170214:gothic-nt:45600","\u003cspan class=\"citation\"\u003eLUKE 9.46\u003c/span\u003e galaiþ þan mitons in ins, þata ƕarjis þau ize maists wesi. "],["proiel:20170214:gothic-nt:45601","\u003cspan class=\"citation\"\u003eLUKE 9.47\u003c/span\u003e iþ Iesus gasaiƕands þo miton hairtins ize, fairgreipands barn gasatida faura sis \u003cspan class=\"citation\"\u003eLUKE 9.48\u003c/span\u003e jah qaþ du im: "],["proiel:20170214:gothic-nt:45602","saƕazuh saei andnimiþ þata barn ana namin meinamma, mik andnimiþ; "],["proiel:20170214:gothic-nt:45603","jah saƕazuh saei mik andnimiþ, andnimiþ þana sandjandan mik; "],["proiel:20170214:gothic-nt:45604","unte sa minnista wisands in allaim izwis, sa wairþiþ mikils. "],["proiel:20170214:gothic-nt:45605","\u003cspan class=\"citation\"\u003eLUKE 9.49\u003c/span\u003e andhafjands þan Iohannes qaþ: "],["proiel:20170214:gothic-nt:45606","talzjand, gaseƕum sumana ana þeinamma namin usdreibandan unhulþons jah waridedun imma, unte ni laisteiþ miþ unsis. "],["proiel:20170214:gothic-nt:45607","\u003cspan class=\"citation\"\u003eLUKE 9.50\u003c/span\u003e jah qaþ du im Iesus: "],["proiel:20170214:gothic-nt:45608","ni warjiþ, unte saei nist wiþra izwis, faur izwis ist. "],["proiel:20170214:gothic-nt:45609","niainshunaukistmannesaeinigawaurkjaimahtinnaminmeinamma "],["proiel:20170214:gothic-nt:45610","\u003cspan class=\"citation\"\u003eLUKE 9.51\u003c/span\u003e warþ þan in þammei usfulnodedun dagos andanumtais is, jah is andwairþi seinata gatulgida du gaggan in Iairusalem. "],["proiel:20170214:gothic-nt:45611","\u003cspan class=\"citation\"\u003eLUKE 9.52\u003c/span\u003e jah insandida airuns faura sis, jah gaggandans galiþun in haim Samareite, swe manwjan imma. "],["proiel:20170214:gothic-nt:45612","\u003cspan class=\"citation\"\u003eLUKE 9.53\u003c/span\u003e jah ni andnemun ina, unte andwairþi is was gaggando du Iairusalem. "],["proiel:20170214:gothic-nt:45613","\u003cspan class=\"citation\"\u003eLUKE 9.54\u003c/span\u003e gasaiƕandans þan siponjos is Iakobus jah Iohannes qeþun: "],["proiel:20170214:gothic-nt:45614","frauja, wileizu ei qiþaima, fon atgaggai us himina jah fraqimai im, swe jah Heleias gatawida? "],["proiel:20170214:gothic-nt:45615","\u003cspan class=\"citation\"\u003eLUKE 9.55\u003c/span\u003e gawandjands þan gasok im jah qaþ du im: "],["proiel:20170214:gothic-nt:45616","niu wituþ ƕis ahmane sijuþ? "],["proiel:20170214:gothic-nt:45617","\u003cspan class=\"citation\"\u003eLUKE 9.56\u003c/span\u003e unte sunus mans ni qam saiwalom qistjan, ak nasjan. "],["proiel:20170214:gothic-nt:45618","jah iddjedun in anþara haim. "],["proiel:20170214:gothic-nt:45619","\u003cspan class=\"citation\"\u003eLUKE 9.57\u003c/span\u003e warþ þan gaggandam im in wiga qaþ sums du imma: "],["proiel:20170214:gothic-nt:45620","laistja þuk þisƕaduh þadei gaggis, frauja. "],["proiel:20170214:gothic-nt:45621","\u003cspan class=\"citation\"\u003eLUKE 9.58\u003c/span\u003e jah qaþ du imma Iesus: "],["proiel:20170214:gothic-nt:45622","fauhons grobos aigun jah fuglos himinis sitlans; "],["proiel:20170214:gothic-nt:45623","iþ sunus mans ni habaiþ ƕar haubiþ galagjai. "],["proiel:20170214:gothic-nt:45624","\u003cspan class=\"citation\"\u003eLUKE 9.59\u003c/span\u003e qaþ þan du anþaramma: "],["proiel:20170214:gothic-nt:45625","laistei mik; "],["proiel:20170214:gothic-nt:45626","iþ is qaþ: "],["proiel:20170214:gothic-nt:45627","frauja, uslaubei mis galeiþan faurþis jah usfilhan attan meinana. "],["proiel:20170214:gothic-nt:45628","\u003cspan class=\"citation\"\u003eLUKE 9.60\u003c/span\u003e qaþ þan du imma Iesus: "],["proiel:20170214:gothic-nt:45629","let þans dauþans usfilhan seinans nawins: "],["proiel:20170214:gothic-nt:45630","iþ þu gagg jah gaspillo þiudangardja gudis. "],["proiel:20170214:gothic-nt:45631","\u003cspan class=\"citation\"\u003eLUKE 9.61\u003c/span\u003e qaþ þan jah anþar: "],["proiel:20170214:gothic-nt:45632","laistja þuk, frauja; "],["proiel:20170214:gothic-nt:45633","iþ faurþis uslaubei mis andqiþan þaim þaiei sind in garda meinamma. "],["proiel:20170214:gothic-nt:45634","\u003cspan class=\"citation\"\u003eLUKE 9.62\u003c/span\u003e qaþ þan du imma Iesus: "],["proiel:20170214:gothic-nt:45635","ni manna uslagjands handu seina ana hohan jah saiƕands aftra, gatils ist in þiudangardja gudis."],["proiel:20170214:gothic-nt:45636","\u003cspan class=\"citation\"\u003eLUKE 10.1\u003c/span\u003e Afar-uþ-þan þata ustaiknida frauja jah anþarans sibuntehund jah insandida ins twans ƕanzuh faura andwairþja seinamma in all baurge jah stade, þadei munaida is gaggan. "],["proiel:20170214:gothic-nt:45637","\u003cspan class=\"citation\"\u003eLUKE 10.2\u003c/span\u003e qaþuh þan du im: "],["proiel:20170214:gothic-nt:45638","asans managa, iþ waurstwjans fawai; "],["proiel:20170214:gothic-nt:45639","bidjiþ nu fraujan asanais ei ussatjai waurstwjans in þo asan seina. "],["proiel:20170214:gothic-nt:52410","\u003cspan class=\"citation\"\u003eLUKE 10.3\u003c/span\u003e gaggiþ, "],["proiel:20170214:gothic-nt:52411","sai ik insandja izwis swe lamba in midumai wulfe. "],["proiel:20170214:gothic-nt:45641","\u003cspan class=\"citation\"\u003eLUKE 10.4\u003c/span\u003e ni bairaiþ pugg nih matibalg nih gaskohi; "],["proiel:20170214:gothic-nt:45642","ni mannanhun bi wig goljaiþ. "],["proiel:20170214:gothic-nt:45643","\u003cspan class=\"citation\"\u003eLUKE 10.5\u003c/span\u003e in þane gardei inngaggaiþ, frumist qiþaiþ: "],["proiel:20170214:gothic-nt:45644","gawairþi þamma garda. "],["proiel:20170214:gothic-nt:45645","\u003cspan class=\"citation\"\u003eLUKE 10.6\u003c/span\u003e jah jabai sijai jainar sunus gawairþjis, gaƕeilaiþ sik ana imma gawairþi izwar; "],["proiel:20170214:gothic-nt:45646","iþ jabai ni, du izwis gawandjai. "],["proiel:20170214:gothic-nt:45647","\u003cspan class=\"citation\"\u003eLUKE 10.7\u003c/span\u003e inuh þan þamma garda wisaiþ matjandans jah driggkandans þo at im; "],["proiel:20170214:gothic-nt:45648","wairþs auk ist waurstwja mizdons seinaizos. "],["proiel:20170214:gothic-nt:45649","ni faraiþ us garda in gard. "],["proiel:20170214:gothic-nt:45650","\u003cspan class=\"citation\"\u003eLUKE 10.8\u003c/span\u003e jah in þoei baurge gaggaiþ jah andnimaina izwis, matjaiþ þata faurlagido izwis. "],["proiel:20170214:gothic-nt:45651","\u003cspan class=\"citation\"\u003eLUKE 10.9\u003c/span\u003e jah lekinoþ þans in izai siukans jah qiþiþ du im: "],["proiel:20170214:gothic-nt:45652","atneƕida ana izwis þiudangardi gudis. "],["proiel:20170214:gothic-nt:45653","\u003cspan class=\"citation\"\u003eLUKE 10.10\u003c/span\u003e iþ in þoei baurge inngaggaiþ jah ni andnimaina izwis, usgaggandans ana fauradaurja izos qiþaiþ: "],["proiel:20170214:gothic-nt:45654","\u003cspan class=\"citation\"\u003eLUKE 10.11\u003c/span\u003e jah stubju þana gahaftnandan unsis us þizai baurg izwarai ana fotuns unsarans afhrisjam izwis; "],["proiel:20170214:gothic-nt:45655","sweþauh þata witeiþ þatei atneƕida sik ana izwis þiudangardi gudis. "],["proiel:20170214:gothic-nt:45656","\u003cspan class=\"citation\"\u003eLUKE 10.12\u003c/span\u003e qiþa izwis þatei Saudaumjam in jainamma daga sutizo wairþiþ þau þizai baurg jainai. "],["proiel:20170214:gothic-nt:45657","\u003cspan class=\"citation\"\u003eLUKE 10.13\u003c/span\u003e wai þus Kaurazein, wai þus Baiþsaïdan! "]]