[["torot:20180323:supr:186183","и҅ да бѫдеши о҅тъгнанъ въ тъмѫ кромѣшьн҄ѫѭ҄· и҅деже бѫдетъ плачъ и҅ скръжетъ ꙁѫбь҆нꙑи҆· "],["torot:20180323:supr:171331","и҅ а҅биѥ и҅шъдъ на много ростворивъ двь҆рьцꙙ· прогнанъ бꙑстъ силоѭ҄ кръсть҆ноѭ҄· "],["torot:20180323:supr:171333","лежꙙштоу же и҅цѣл҄еноумоу ѥ҅ште на ꙁеми· о҅бративь҆ сꙙ и҅ накꙑнѫвъ прѣжде нареченоуо҄умꙋ ӱподиꙗ҅коу їѡ҄анꙿноу· и҅ приꙁъвавꙑ и къ себѣ и҅ глагола ѥ҅моу· "],["torot:20180323:supr:171336","се и҅же вь҆ сего мѣсто старца примик҄ирии поставь҆ѥ҅нꙑи҆· приходитъ на присѣштеньѥ҆ ѥ҅го· и҅ нѣци с н҄имъ о҅тъ вои҅нъ· "],["torot:20180323:supr:171339","нъ да не видꙙтъ тако старꙿца лежꙙшта бе чь҆сти· и҅ съгрѣжена на ꙁеми· "],["torot:20180323:supr:171341","ни бо ни дъскꙑ бѣа҅ше под н҄имъ ни рогоꙁинꙑ· ни и҅но ѥ҅же что бꙑваатъ вь҆ хлѣвинѣ нь ꙁемь҆ꙗ҆ ѥ҅дина· "],["torot:20180323:supr:171343","и҅ꙁлѣꙁи и҅ стави ѧ въ малѣ· дон҄елиже съвръшеноѥ прии҅метꙿ и҅цѣл҄ень҆ѥ҆ старьцъ· "],["torot:20180323:supr:171345","и҅ тако вьлѣꙁѫтъ к н҄емоу· "],["torot:20180323:supr:171346","и҅ꙁлѣꙁъ же слоуга· вь пръвѣѣмъ о҄убо дворѣ не видитъ ни ѥ҅дꙿного· "],["torot:20180323:supr:171348","въ въторѣѣмъ же бꙑвъ о҅брꙙштетъ филоѳеа҆· то бо бѣаше и҅мꙙ бꙑвъшоуо҄умоу примик҄ирию҄ въ старца мѣсто· и҅ и҅нꙑ сълѣꙁъшꙙ съ кон҄ь· "],["torot:20180323:supr:171351","и҅ стави ѧ на малѣ да бꙑшꙙ не вь҆лѣꙁли· "],["torot:20180323:supr:171352","вь҆лѣꙁе же уподь҆ꙗ҅къ· рѫцѣ и҅мꙑ распрострьтѣ и҅ вьꙁдѣнѣ на небо· и҅ дивꙙ сꙙ и҅ славꙙ бога о҅тъкрꙑваѭ҄штааго творꙙштиимъ вол҄ѫ ѥ҅го· глѫбокъⱖ таи҅нꙑ· и҅ таковаꙗ прѣславьна и҅же о҅тъкрꙑ правьдꙿноуо҄умоу и҅ не видꙙштоумоу тѣлесьнꙑи҅ма о҅чима· нъ божествьнꙑи҅ма· хотꙙштеѥ бꙑти пришь҆ствиѥ· на навѣжденьѥ старꙿца пришь҆дъше· "],["torot:20180323:supr:171360","подавъ же рѫкѫ рабъ бж꙯иї чловѣкоу· вь҆стави ѥ҅го о҅тъ ꙁемьѧ҆· и҅ о҅трꙙсе ѥ҅моу главѫ и҅ риꙁꙑ· и҅ вь҆са и҅спль҆н҄енаꙗ о҅тъ праха· и҅ посади ѥ҅го тоу въ тои црькꙿвици· "],["torot:20180323:supr:171365","и҅ повелѣ да и҅же хотꙙтъ вълаꙁити к н҄емоу· и҅ видѣти и· и҅ бесѣдовати с н҄имъ· да вълаꙁитъ· "],["torot:20180323:supr:171369","и҅ сътворивъ тꙋ и҅цѣл҄енъи҆· и҅менемь сꙑ серг҄иї· по и҅цѣл҄ении҆ многꙑ дꙿни тоу благодарꙙ и҅ хвалꙙ· и҅ проповѣдаѧ҆ хс꙯а б꙯а нашего· и҅ дивꙙ сꙙ правь҆днааго ѥ҅же къ богоу дръꙁновениѥ҆· о҅тъпоуштенъ бꙑ сь҆ миромꙿ· "],["torot:20180323:supr:171375","и҅ пакꙑ въсприѧ своѥ мѣсто· приходꙙ чꙙсто къ стоуо҄умꙋ и҅ благодарꙙ и҅ славꙙ и҅мꙙ гн꙯е· "],["torot:20180323:supr:171377","богоу подавъшоу ѥ҅мꙋ врачевати· роꙁличь҆нꙑѧ и҅ многоличънꙑѧ ѧꙁꙙ· о҅тъвсѫдоу събираа҅хѫ сꙙ к н҄емоу· болѣꙁнь҆нии҆· и҅ врѣдъ и҅мѫштии҆· и҅ насилꙗѥ҅мии҆ о҅тъ лѫкаваа҅го бѣса· "],["torot:20180323:supr:171383","благодать҆ же бж꙯ьꙗ҆ вь҆сꙙ и҅цѣлꙗаше рѫкама ѥ҅го· "],["torot:20180323:supr:171384","расмотри же ст꙯ꙑи҆ потрѣбь҆ноу бꙑти· настѫпати на вьсꙙ приходꙙштꙙѧ҆ к н҄емоу· свои҅хъ ради страстии· "],["torot:20180323:supr:171387","Вѣровааше бо· ꙗко вь҆сꙙ страсти и҅ всꙙ ꙗ҅ꙁвꙑ тѣлесьнꙑѧ҆· о҅тъ сотонꙑ сълоучаѭ҄тъ сꙙ· сѫштааго въ и҅стинѫ нео҄укротимааго врага чловѣчоу родоу· и҅ надѣѧ҆ сꙙ словеси владꙑчьни· о҅бѣштавꙿшоу о҄умоу· подаꙗ҅ти власть свои҅мъ ѥ҅го· ходити по ꙁмиꙗ҅мъ и҅ скорпиꙗ҅мъ и҅ по вь҆сеи силѣ вражии· "],["torot:20180323:supr:171395","того радма попирааше страсти гадънꙑѧ и҅ ꙗ҅довитꙑѧ҆· о҅ о҄упвании҆ хс꙯а б꙯а нашего· "],["torot:20180323:supr:171397","Оу҄вѣдѣвъше же о҅бꙑчаи ѥ҅го· въдаꙗ҅хѫ себе роꙁличь҆нꙑи҅ми о҅дръжимии страстьми· да то съвръшаатъ к н҄имъ· "],["torot:20180323:supr:171400","радоуѭ҄ште же сꙙ и҅ вѣрꙑ и҅спль҆н҄ени· пометаахѫ сами сꙙ прѣдꙿ н҄имъ· ꙗ҅коже настѫпати ѥ҅моу на н҄ꙙ· надѣѭ҄ште сꙙ ꙗ҅ко и҅ꙁлѣковань҆ѥ҆ о҅тъ плесноу ѥ҅го· подастъ сꙙ тѣлесемъ и҅хъ· "],["torot:20180323:supr:171405","и҅ то же чꙙсто бꙑвааше бж꙯ьѥ҅ѭ҄ силоѭ҄· "],["torot:20180323:supr:171406","мноꙁи бо мѫжи богатии҆ ножьноѭ҄ болѣꙁниѭ҄ болꙙште· не могѫште сътръпѣти· страданьꙗ и҅ болѣꙁни врачевь҆нааго и҅цѣл҄ень҆ꙗ· молꙗа҅хѫ ѥ҅го попирати ѧ҆ и҅ напраснѫ врачꙿбѫ полоучаа҅хѫ· ꙗ҅коже мноꙁѣмъ дивити сꙙ· и҅ съ о҄ужастиѭ҄ гл꙯ати· николиже сеи҆ ѧ҅ꙁи и҅ꙁврачоуѥ҅мѣ бꙑвати· роꙁвѣ въ врѣмена ст꙯ꙑихъ а҅по҇лъ· "],["torot:20180323:supr:171414","Прихождаахѫ же и҅ женꙑ к н҄емоу и҅мѫштꙙ таи҅нꙑѧ врѣдꙑ· и҅хже нѣмошть҆но врачемъ видѣти· и҅ болꙙштꙙ и҅ о҄удрѫченꙑ о҅тъ длъгааго врѣмене страсть҆нааго· падаа҅хѫ прѣдъ ногама ст꙯ааго· съподобьѥ҅нꙑ бꙑти по о҄уставоу и҅ попранꙑ· "],["torot:20180323:supr:171419","а҅биѥ҅ же и҅чаꙁаахѫ таи҅нꙑѧ и҅хъ страсти· "],["torot:20180323:supr:186350","и҅ вь҆стаꙗ҅хѫ о҄укрѣпь҆ꙗ҅ѥ҅мꙑ· и҅стꙑи҅мъ и҅ приснꙑи҅мъ съдравиїмъ· свѣть҆ла и҅мѫште лица· прѣжде того дрꙙхла бꙑвъша о҅тъ страстии и҅ о҅чрънѣвъша· надъ вь҆сѣми сѫштааго б꙯а славꙙште· таковꙑи҆ давъшааго даръ ст꙯оуо҄умоу· "],["torot:20180323:supr:171426","не бѣа҅ше же о҄у н҄его раꙁлѫчень҆ꙗ богатоуо҄умоу и҅ о҄убогоуо҄умоу· "],["torot:20180323:supr:186546","ни послоушаа҅ше коли вель҆можъ· ꙗ҅коже о҄убогꙑи҅хъ и҅ немошть҆нꙑи҅хъ чь҆сть҆нѣи҅ше· "],["torot:20180323:supr:171429","нъ тчно вь҆сꙙ любвь҆ѭ҄ ꙗ҅же о҅ боꙁѣ· к н҄емоу приходꙙштꙙѧ҆ прии҅мааше· вь҆сѣхъ и҅хъ трь҆пꙙ брѣмена· "],["torot:20180323:supr:171432","о҅ коѥ҅мꙿжде бо о҅кꙑ о҅ себѣ печаа҅ше сꙙ· "],["torot:20180323:supr:171433","и҅ о҅тъвꙿсѫдоу о҅тъ многꙑи҅хъ влѣкомъ· ꙗ҅коже кꙿ н҄имъ о҅братити сꙙ· и҅ скꙿрь҆бь҆ о҅тъ того страждꙙ· николиже о҅печаливъ сꙙ рече чь҆то· и҅ли лицемъ съмꙙтъ сꙙ о҅ плишти и҅жео҅ н҄емꙿ ⁘ "],["torot:20180323:supr:171438","Въ ꙁеми же а҅памии҅стѣ моностꙑрь҆ бѣа҅ше· вь҆ н҄емже бѣ мѫжъ нѣкꙑи҆ а҅гг҄ельско житиѥ҆ и҅мꙑ· и҅ подобь҆ноѥ нравомъ житиѥ҆· прѣмѫдрааго сумеѡ҄на пріо҅брѣтъ· "],["torot:20180323:supr:189674","на стлъпѣ бо бѣа҅ше стоѧ҆· "],["torot:20180323:supr:171443","вь тѣхъ же мѣстѣхъ раꙁбои҅ници нѣции таѧ҅ште сꙙ· ꙗ҅ко и҅мѣнь҆ꙗ о҅билиѥ҆ бѣа҅ше въ манастꙑри· подъкопавꙿше стѣнѫ ношть҆ѭ҄· вь҆лѣꙁошꙙ въ манастꙑрь҆· "],["torot:20180323:supr:186608","и҅ вса съкроушивꙿше· и҅ вь҆сьде пои҅скавъше и҅ ничсоже о҅брѣтъше· на сꙙ о҅братишꙙ неи҅стовоѥ҆ о҄устрь҆мь҆ѥ҅ниѥ҆· "],["torot:20180323:supr:171450","ѥ҅динъ же нѣкꙑи҆ о҅ть҆ н҄ихъ· хотꙙ съспоспѣшникъ свои҅хъ о҄угасити бѣшень҆ѥ· въсхвативъ съ ꙁемь҆ѧ҆ камꙑкꙿ· връже на главѫ прѣподобь҆нааго· и҅ толми и ꙗ҅ꙁви· ꙗ҅коже и҅ꙁвол҄ении҅мъ и҅ дѣло съконьчати· "],["torot:20180323:supr:171456","Правь҆дънꙑи же съ стлъпа хотѣа҅ше сь҆лѣсти· "],["torot:20180323:supr:171457","ст꙯ꙑи҆ же а҅нина а҅биѥ о҄увѣдѣвъ само то о҅тъ ст꙯ааго дх꙯а· приꙁъва ѥ҅дꙿного о҅бꙑчꙿнѣ· слоугоуѭ҄штааго ѥ҅моу ль҆ва· и҅ прѣдъложи ѥ҅моу ꙗ҅ди многꙑ· и҅ гл꙯а ѥ҅моу "],["torot:20180323:supr:186727","о҅било ꙗ҅ждъ· "],["torot:20180323:supr:189675","хоштеши бо се на пѫть о҅тити длъгъ· "]]