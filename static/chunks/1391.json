[[14769,"\u003cspan class=\"citation\"\u003eMATT 5.11\u003c/span\u003e μακάριοί ἐστε ὅταν ὀνειδίσωσιν ὑμᾶς καὶ διώξωσιν καὶ εἴπωσιν πᾶν πονηρὸν καθ’ ὑμῶν ψευδόμενοι ἕνεκεν ἐμοῦ· "],[14770,"\u003cspan class=\"citation\"\u003eMATT 5.12\u003c/span\u003e χαίρετε καὶ ἀγαλλιᾶσθε, ὅτι ὁ μισθὸς ὑμῶν πολὺς ἐν τοῖς οὐρανοῖς· "],[14771,"οὕτως γὰρ ἐδίωξαν τοὺς προφήτας τοὺς πρὸ ὑμῶν. "],[14772,"\u003cspan class=\"citation\"\u003eMATT 5.13\u003c/span\u003e Ὑμεῖς ἐστε τὸ ἅλας τῆς γῆς· "],[14773,"ἐὰν δὲ τὸ ἅλας μωρανθῇ, ἐν τίνι ἁλισθήσεται; "],[14774,"εἰς οὐδὲν ἰσχύει ἔτι εἰ μὴ βληθὲν ἔξω καταπατεῖσθαι ὑπὸ τῶν ἀνθρώπων. "],[14775,"\u003cspan class=\"citation\"\u003eMATT 5.14\u003c/span\u003e Ὑμεῖς ἐστε τὸ φῶς τοῦ κόσμου. "],[14776,"οὐ δύναται πόλις κρυβῆναι ἐπάνω ὄρους κειμένη· "],[14777,"\u003cspan class=\"citation\"\u003eMATT 5.15\u003c/span\u003e οὐδὲ καίουσιν λύχνον καὶ τιθέασιν αὐτὸν ὑπὸ τὸν μόδιον ἀλλ’ ἐπὶ τὴν λυχνίαν, καὶ λάμπει πᾶσιν τοῖς ἐν τῇ οἰκίᾳ. "],[14778,"\u003cspan class=\"citation\"\u003eMATT 5.16\u003c/span\u003e οὕτως λαμψάτω τὸ φῶς ὑμῶν ἔμπροσθεν τῶν ἀνθρώπων, ὅπως ἴδωσιν ὑμῶν τὰ καλὰ ἔργα καὶ δοξάσωσιν τὸν πατέρα ὑμῶν τὸν ἐν τοῖς οὐρανοῖς. "],[14779,"\u003cspan class=\"citation\"\u003eMATT 5.17\u003c/span\u003e Μὴ νομίσητε ὅτι ἦλθον καταλῦσαι τὸν νόμον ἢ τοὺς προφήτας· "],[14780,"οὐκ ἦλθον καταλῦσαι ἀλλὰ πληρῶσαι. "],[14781,"\u003cspan class=\"citation\"\u003eMATT 5.18\u003c/span\u003e ἀμὴν γὰρ λέγω ὑμῖν, "],[57381,"ἕως ἂν παρέλθῃ ὁ οὐρανὸς καὶ ἡ γῆ, ἰῶτα ἓν ἢ μία κεραία οὐ μὴ παρέλθῃ ἀπὸ τοῦ νόμου ἕως ἂν πάντα γένηται. "],[14782,"\u003cspan class=\"citation\"\u003eMATT 5.19\u003c/span\u003e ὃς ἐὰν οὖν λύσῃ μίαν τῶν ἐντολῶν τούτων τῶν ἐλαχίστων καὶ διδάξῃ οὕτως τοὺς ἀνθρώπους, ἐλάχιστος κληθήσεται ἐν τῇ βασιλείᾳ τῶν οὐρανῶν· "],[14783,"ὃς δ’ ἂν ποιήσῃ καὶ διδάξῃ, οὗτος μέγας κληθήσεται ἐν τῇ βασιλείᾳ τῶν οὐρανῶν. "],[14784,"\u003cspan class=\"citation\"\u003eMATT 5.20\u003c/span\u003e λέγω γὰρ ὑμῖν ὅτι ἐὰν μὴ περισσεύσῃ ὑμῶν ἡ δικαιοσύνη πλεῖον τῶν γραμματέων καὶ Φαρισαίων, οὐ μὴ εἰσέλθητε εἰς τὴν βασιλείαν τῶν οὐρανῶν. "],[47684,"\u003cspan class=\"citation\"\u003eMATT 5.21\u003c/span\u003e Ἠκούσατε ὅτι ἐρρέθη τοῖς ἀρχαίοις, "],[47685,"οὐ φονεύσεις· "],[14786,"ὃς δ’ ἂν φονεύσῃ, ἔνοχος ἔσται τῇ κρίσει. "],[14787,"\u003cspan class=\"citation\"\u003eMATT 5.22\u003c/span\u003e ἐγὼ δὲ λέγω ὑμῖν ὅτι πᾶς ὁ ὀργιζόμενος τῷ ἀδελφῷ αὐτοῦ ἔνοχος ἔσται τῇ κρίσει· "],[14788,"ὃς δ’ ἂν εἴπῃ τῷ ἀδελφῷ αὐτοῦ, ῥακά, ἔνοχος ἔσται τῷ συνεδρίῳ· "],[14789,"ὃς δ’ ἂν εἴπῃ, μωρέ, ἔνοχος ἔσται εἰς τὴν γέενναν τοῦ πυρός. "],[57379,"\u003cspan class=\"citation\"\u003eMATT 5.23\u003c/span\u003e ἐὰν οὖν προσφέρῃς τὸ δῶρόν σου ἐπὶ τὸ θυσιαστήριον καὶ ἐκεῖ μνησθῇς ὅτι ὁ ἀδελφός σου ἔχει τι κατὰ σοῦ, \u003cspan class=\"citation\"\u003eMATT 5.24\u003c/span\u003e ἄφες ἐκεῖ τὸ δῶρόν σου ἔμπροσθεν τοῦ θυσιαστηρίου, καὶ ὕπαγε πρῶτον διαλλάγηθι τῷ ἀδελφῷ σου, καὶ τότε ἐλθὼν πρόσφερε τὸ δῶρόν σου. "],[14791,"\u003cspan class=\"citation\"\u003eMATT 5.25\u003c/span\u003e ἴσθι εὐνοῶν τῷ ἀντιδίκῳ σου ταχὺ ἕως ὅτου εἶ μετ’ αὐτοῦ ἐν τῇ ὁδῷ, μήποτέ σε παραδῷ ὁ ἀντίδικος τῷ κριτῇ, καὶ ὁ κριτὴς τῷ ὑπηρέτῃ, καὶ εἰς φυλακὴν βληθήσῃ· "],[47686,"\u003cspan class=\"citation\"\u003eMATT 5.26\u003c/span\u003e ἀμὴν λέγω σοι, "],[47687,"οὐ μὴ ἐξέλθῃς ἐκεῖθεν ἕως ἂν ἀποδῷς τὸν ἔσχατον κοδράντην. "],[47688,"\u003cspan class=\"citation\"\u003eMATT 5.27\u003c/span\u003e Ἠκούσατε ὅτι ἐρρέθη, "],[47689,"οὐ μοιχεύσεις. "],[14794,"\u003cspan class=\"citation\"\u003eMATT 5.28\u003c/span\u003e ἐγὼ δὲ λέγω ὑμῖν ὅτι πᾶς ὁ βλέπων γυναῖκα πρὸς τὸ ἐπιθυμῆσαι ἤδη ἐμοίχευσεν αὐτὴν ἐν τῇ καρδίᾳ αὐτοῦ. "],[14795,"\u003cspan class=\"citation\"\u003eMATT 5.29\u003c/span\u003e εἰ δὲ ὁ ὀφθαλμός σου ὁ δεξιὸς σκανδαλίζει σε, ἔξελε αὐτὸν καὶ βάλε ἀπὸ σοῦ· "],[14796,"συμφέρει γάρ σοι ἵνα ἀπόληται ἓν τῶν μελῶν σου καὶ μὴ ὅλον τὸ σῶμά σου βληθῇ εἰς γέενναν. "],[14797,"\u003cspan class=\"citation\"\u003eMATT 5.30\u003c/span\u003e καὶ εἰ ἡ δεξιά σου χεὶρ σκανδαλίζει σε, ἔκκοψον αὐτὴν καὶ βάλε ἀπὸ σοῦ· "],[14798,"συμφέρει γάρ σοι ἵνα ἀπόληται ἓν τῶν μελῶν σου καὶ μὴ ὅλον τὸ σῶμά σου εἰς γέενναν ἀπέλθῃ. "],[47690,"\u003cspan class=\"citation\"\u003eMATT 5.31\u003c/span\u003e Ἐρρέθη δέ, "],[47691,"ὃς ἂν ἀπολύσῃ τὴν γυναῖκα αὐτοῦ, δότω αὐτῇ ἀποστάσιον. "],[14800,"\u003cspan class=\"citation\"\u003eMATT 5.32\u003c/span\u003e ἐγὼ δὲ λέγω ὑμῖν ὅτι πᾶς ὁ ἀπολύων τὴν γυναῖκα αὐτοῦ παρεκτὸς λόγου πορνείας ποιεῖ αὐτὴν μοιχευθῆναι, καὶ ὃς ἐὰν ἀπολελυμένην γαμήσῃ μοιχᾶται. "],[47692,"\u003cspan class=\"citation\"\u003eMATT 5.33\u003c/span\u003e Πάλιν ἠκούσατε ὅτι ἐρρέθη τοῖς ἀρχαίοις, "],[47693,"οὐκ ἐπιορκήσεις, "],[47694,"ἀποδώσεις δὲ τῷ κυρίῳ τοὺς ὅρκους σου. "],[14802,"\u003cspan class=\"citation\"\u003eMATT 5.34\u003c/span\u003e ἐγὼ δὲ λέγω ὑμῖν μὴ ὀμόσαι ὅλως· "],[14803,"μήτε ἐν τῷ οὐρανῷ, ὅτι θρόνος ἐστὶν τοῦ θεοῦ· "],[14804,"\u003cspan class=\"citation\"\u003eMATT 5.35\u003c/span\u003e μήτε ἐν τῇ γῇ, ὅτι ὑποπόδιόν ἐστιν τῶν ποδῶν αὐτοῦ· "],[14805,"μήτε εἰς Ἱεροσόλυμα, ὅτι πόλις ἐστὶν τοῦ μεγάλου βασιλέως· "],[14806,"\u003cspan class=\"citation\"\u003eMATT 5.36\u003c/span\u003e μήτε ἐν τῇ κεφαλῇ σου ὀμόσῃς, ὅτι οὐ δύνασαι μίαν τρίχα λευκὴν ποιῆσαι ἢ μέλαιναν. "],[14807,"\u003cspan class=\"citation\"\u003eMATT 5.37\u003c/span\u003e ἔστω δὲ ὁ λόγος ὑμῶν ναὶ ναί, οὒ οὔ· "],[14808,"τὸ δὲ περισσὸν τούτων ἐκ τοῦ πονηροῦ ἐστιν. "],[47695,"\u003cspan class=\"citation\"\u003eMATT 5.38\u003c/span\u003e Ἠκούσατε ὅτι ἐρρέθη, "],[47696,"ὀφθαλμὸν ἀντὶ ὀφθαλμοῦ καὶ ὀδόντα ἀντὶ ὀδόντος. "],[14810,"\u003cspan class=\"citation\"\u003eMATT 5.39\u003c/span\u003e ἐγὼ δὲ λέγω ὑμῖν μὴ ἀντιστῆναι τῷ πονηρῷ· "],[14811,"ἀλλ’ ὅστις σε ῥαπίζει εἰς τὴν δεξιὰν σιαγόνα, στρέψον αὐτῷ καὶ τὴν ἄλλην· "],[14812,"\u003cspan class=\"citation\"\u003eMATT 5.40\u003c/span\u003e καὶ τῷ θέλοντί σοι κριθῆναι καὶ τὸν χιτῶνά σου λαβεῖν, ἄφες αὐτῷ καὶ τὸ ἱμάτιον· "],[14813,"\u003cspan class=\"citation\"\u003eMATT 5.41\u003c/span\u003e καὶ ὅστις σε ἀγγαρεύσει μίλιον ἕν, ὕπαγε μετ’ αὐτοῦ δύο. "],[14814,"\u003cspan class=\"citation\"\u003eMATT 5.42\u003c/span\u003e τῷ αἰτοῦντί σε δός, καὶ τὸν θέλοντα ἀπὸ σοῦ δανίσασθαι μὴ ἀποστραφῇς. "],[47697,"\u003cspan class=\"citation\"\u003eMATT 5.43\u003c/span\u003e Ἠκούσατε ὅτι ἐρρέθη, "]]