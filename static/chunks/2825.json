[["torot:20180323:supr:122824","по томꙿ же мало дь҆нии ништии кто· по о҅бꙑчаю҄ просꙙ хлѣба· вѣдꙑ мѣсто кꙿде живетъ свꙙтꙑи савинъ· пришедъ глагола беꙁаконь҆никомъ "],["torot:20180323:supr:123115","что ми дасте и҅ покажѫ вамъ мѣсто· и҅жде ѥ҅стъ и҅скомꙑи вами савинъ· "],["torot:20180323:supr:122829","о҅ни же о҄услꙑшавъше и҅ ради бꙑвъше дашꙙ ѥ҅моу два ꙁлатика· "],["torot:20180323:supr:122830","и҅ шедъше вь҆слѣдъ н҄его дои҅дошꙙ мѣста· "],["torot:20180323:supr:122831","и҅ о҄ударивъше въ двь҆ри а҅кꙑ ѫ҅родоуѭ҄ште чꙿто· о҅твръꙁъ ѥ҅динъ о҅тъ братиѧ· о҅увѣдѣти хотꙙ что хотꙙтъ· а҅биѥ въскочишꙙ беꙁаконьници· "],["torot:20180323:supr:122836","и҅ съвꙙꙁавъше влѣкошꙙ вънъ и҅с клѣти· "],["torot:20180323:supr:122837","Въпрашавъше же кто ѥ҅стъ о҅тъ н҄ихъ· и҅скомꙑи и҅ми савинъ· и҅ о҄увѣдѣвъше пои҅мꙿше ѥ҅дного съвꙙꙁашꙙ· веригами двои҅ми· "],["torot:20180323:supr:122841","и҅ коꙁълъ тꙙжькъ въꙁложивъше ѥ҅моу приведошꙙ ѥ҅го къ воѥводѣ· "],["torot:20180323:supr:122842","въ то же врѣмꙙ а҅риꙗ҅нъ кꙿто нарицаѥ҅мъ· старѣи҅шина бѣа҅ше въ поустѣѣмъ градѣ нарицаѥ҅мѣѣмъ· "],["torot:20180323:supr:122844","тъ и҅шедъ на походѫ подлъгъ рѣкѫ о҄уꙁь҆рѣ и҅ꙁдалече плъкъ великъ народа грꙙдѫштъ· "],["torot:20180323:supr:122845","видѣвъ же мѣсто трѣвно и҅ красъно· сълѣꙁе о҅тъ конꙗ поглоумити сꙙ· "],["torot:20180323:supr:122849","и҅ рече къ коментарисию҄· "],["torot:20180323:supr:122850","кꙿто ѥ҅стъ ѥ҅гоже ведѫтъ нашего чина вои҅ни· "],["torot:20180323:supr:122851","о҅нъ же рече "],["torot:20180323:supr:123119","мьн҄ѫ г꙯и· "],["torot:20180323:supr:122852","воѥ҅вода ѥ҅динъ о҅тъ небогꙑи҅хꙿ крьстиꙗ҅нъ ѥ҅стъ· "],["torot:20180323:supr:122853","и҅ потомъ мало дошедъше вои҅ни· сташꙙ прѣдъ воѥ҅водѫ· "],["torot:20180323:supr:122855","и҅ стъкашꙙ коментарисиѥмъ глагол҄ѫште· "],["torot:20180323:supr:122856","савинъ ли ѥ҅стъ и҅же крь҆стиꙗ҅номъ ꙁастѫпꙿникъ· и҅спръва и҅штемꙑи҆ о҅тъ вашеѧ власти· "],["torot:20180323:supr:122858","о҅нъ же слꙑшавъ и҅ ꙁѣло сꙙ въꙁдрадовавъ рече· "],["torot:20180323:supr:122859","благодѣть милостивꙑи҅мъ и҅ бесъмрътънꙑи҅мъ богомъ· "],["torot:20180323:supr:122860","и҅ а҅биѥ повелѣ на вꙑсоцѣ мѣстѣ прѣстолъ поставити· "],["torot:20180323:supr:122861","и҅ сѣдъ на вꙑсоцѣ рече· "],["torot:20180323:supr:122862","савинъ и҅же нечь҆стивꙑѧ вѣрꙑ· наріцаѥ҅мꙑи҅мъ кръстиꙗнинъ· досадител҄ь да приведенъ бѫдетъ къ нашемоу сѫдилиштоу· "],["torot:20180323:supr:122865","коментарисии рече· "],["torot:20180323:supr:122866","савина повелѣ ваше величиѥ въ ꙁатворѣ бꙑти· "],["torot:20180323:supr:122867","а҅ште ли велиши се станетъ прѣдъ твои҅мъ сѫдилиштемъ· "],["torot:20180323:supr:122868","приведеноу же ѥ҅моу бꙑвъшоу· а҅риꙗ҅нъ воѥвода рече· "],["torot:20180323:supr:122870","да и҅сповѣстъ прѣжде и҅мꙙ своѥ҅ и҅ кобь· и҅ о҅тъкѫдоу ѥ҅стъ· "],["torot:20180323:supr:122872","ст꙯ꙑи савинъ рече· "],["torot:20180323:supr:122873","савинъ нарицаѭ сꙙ "],["torot:20180323:supr:123121","крь҆стиꙗ҅нъ же ѥ҅смъ· "],["torot:20180323:supr:122874","воѥ҅вода рече "],["torot:20180323:supr:123122","робъ ли ѥ҅си и҅ли свободь· "],["torot:20180323:supr:122875","савинъ глагола· "],["torot:20180323:supr:122878","Воѥ҅вода рече· "],["torot:20180323:supr:122883","ст꙯ꙑи савинъ о҅тъвѣшта· "],["torot:20180323:supr:122884","а҅ꙁъ видѣвъ беꙁаконьнꙑѧ҅ и҅мъ ꙁаповѣди· дошедъшꙙ до робъ хрістовъ· и҅ꙁволихъ паче примѣтати сꙙ въ домъ б꙯а моѥ҅го· и҅ли жити въ жилиштихъ грѣшъникъ· "],["torot:20180323:supr:122888","воѥ҅вода рече· "],["torot:20180323:supr:122889","нѣси ли слꙑшалъ о҅ ꙁаповѣданꙑи҅хъ намъ· о҅тъ самодръжецъ· ꙗ҅ко да вь҆си въсѫдоу· въ всѣхъ о҅бластехъ и҅ странахъ и҅ мѣстѣхъ· жръти и҅ трѣбꙑ творити милостивꙑи҅мъ богомъ· "],["torot:20180323:supr:122894","савинъ глагола· "],["torot:20180323:supr:122895","нѣстъ о҄утаило сꙙ насъ нечь҆стивоѥ ꙁаповѣданиѥ҆· ꙗ҅коже и҅ прѣжде рѣхъ· ни ꙁакони· ѥѧ҅же радисъ блаꙁнишꙙ· и҅ їꙁгоубишꙙ многꙑ· и҅ѧже нарицаѥ҅ши цр꙯ꙙ· пон҄еже вештиѭ не сѫтъ ти ꙁакони и҅стиннии҆· "],["torot:20180323:supr:122902","не вѣдѫште бо то творꙙтъ· "],["torot:20180323:supr:122903","хоулѫ творꙙтъ къ своѥ҅моу господоу и҅ благодѣтелю· "],["torot:20180323:supr:122904","а҅ꙁъ же жь҆рѫ богоу моѥ҅моу їс꙯ хс꙯оу· "],["torot:20180323:supr:122905","и҅ томо҄у ѥ҅дномоу слꙋгоуѭ҄· "],["torot:20180323:supr:122906","а҅риꙗ҅нъ воѥ҅вода раꙁгнѣвавъ сꙙ рече· "],["torot:20180323:supr:122910","Савинъ глагола "],["torot:20180323:supr:123126","добрѣ да вѣси воѥ҅вода· ꙗ҅коже николиже жръти и҅мамъ богомъ твои҅мъ· а҅ште съ вьсѣмъ вь҆спрѣштениѥ҅мъ повелиши· "],["torot:20180323:supr:122913","воѥвода се о҄услꙑшавъ рече· "],["torot:20180323:supr:122914","а҅ꙁъ же нꙑнꙗ о҅баче съ милостиѭ҄ ти пріхождѫ· бесъмрътънꙑихъ ради богъ милости· "],["torot:20180323:supr:122916","и҅сповѣждъ о҄убо ꙗ҅ко сѫтъ боꙁи и҅стинь҆нии҆· благодѣть҆нии҆· "],["torot:20180323:supr:122918","а҅ште ли ни мь҆сти и҅ мѫкꙑ ѥ҅же ти бѫдѫтъ о҅тъ мене сътворити тꙙ и҅мѫтъ вѣдѣти· ꙗ҅ко сѫтъ и҅стиньниї боꙁи· "],["torot:20180323:supr:122920","ст꙯ꙑи҆ савинꙿ о҅тъвѣшта· "],["torot:20180323:supr:122921","не и҅маши тꙑ мене никакоже въспрѣштаѧ мьнѣ мѫками· "],["torot:20180323:supr:122922","воѥ҅вода глагола "],["torot:20180323:supr:123127","повелѣно ѥ҅ ст꙯ꙑи҅ми и҅ чьстънꙑи҅ми ꙁаконꙑ раꙁличь҆нꙑи҅ми мѫками мѫчити тꙙ· а҅ште о҄убо въ непокорѣ прѣбꙑваѥ҅ши· "],["torot:20180323:supr:122924","ст꙯ꙑи савинъ глагола· "],["torot:20180323:supr:122925","а ҅ште тако о҄устрашимъ сꙙ ꙁемънꙑѧ мѫкꙑ и҅ мь҆сти· ѧ҅же а҅ште и҅ многꙑ сѫтъ· не могѫтъ въи҅нѫ и҅ при҅сно дръжати вь се мѫчимааго· жрътиꙗ раді соуѥ҅тънꙑи҆мъ богомъ· колико паче би о҄ужасати сꙙ намъ х꙯а и҅соуса· могѫштаа҅го мѫками о҄уготованꙑи҅ми о҅ть҆ н҄его беꙁаконънꙑи҅мъ· о҄удръжати вь вѣкꙑ· вьсꙙ не противьшꙙѧ҅ сꙙ ѥ҅моу· "],["torot:20180323:supr:122933","би оубо боꙗ҅ти сꙙ паче бога· и҅ г꙯а нашего їсоу х꙯а паче сихъ рекомꙑи҅хъ богъ· и҅же соуѥ҅ть҆ні сѫтъ· "],["torot:20180323:supr:122936","а҅риꙗ҅нъ воѥ҅вода се слꙑшавъ рече "],["torot:20180323:supr:123136","се нао҄учихъ тꙙ· ꙗ҅коже съмꙑслити и҅ їсповѣдати ꙗ҅ко сѫтъ боꙁи· "],["torot:20180323:supr:122938","а҅ште ли ни и҅ невол҄еѭ҄ тꙙ приноуждѫ исповѣдати· "],["torot:20180323:supr:122939","и҅сповѣждъ о҄убо по вол҄и прѣжде бѣдꙑ· "],["torot:20180323:supr:122940","ст꙯ꙑи савинꙿ рече "],["torot:20180323:supr:123137","тꙑ мꙙ приноудиши· решти "],["torot:20180323:supr:123138","сѫтъ боꙁи ѧ҅же вѣштаѥ҅ши· "],["torot:20180323:supr:122942","такожде и҅ а҅ꙁъ тꙙ приноуждѫ· при народѣ вь҆семъ семꙿ· и҅сповѣдати ꙗ҅ко ѥ҅стъ богъ на небеси· и҅ раꙁвѣ того никтоже и҅нъ· нъ х꙯ъ їс꙯ б꙯ъ савиновъ· "],["torot:20180323:supr:122947","Се слꙑшавъ воѥ҅вода ꙁѣло же раꙁгнѣвавъ сꙙ· повелѣ ѥ҅го о҅бѣсивъше стръгати· "],["torot:20180323:supr:122949","толико же стръганъ бꙑстъ ст꙯ꙑи҆ бж꙯ии мѫченикъ· дондеже мꙙса ѥ҅моу падошꙙ вь҆са на ꙁеми· "],["torot:20180323:supr:122951","тъгда воѥвода глагогола· "],["torot:20180323:supr:122952","нѣси ли ѥ҅ште покорилъ сꙙ жрьти богомъ· "],["torot:20180323:supr:122953","о҅тъвѣшта ст꙯ꙑи҆ савинъ· "],["torot:20180323:supr:122954","никакоже о҄убо жьрѫ· "],["torot:20180323:supr:122955","ѥ҅динъ же о҅тъ прѣстоѧ҅штии҅хъ· висамбонъ и҅менемъ рече· "],["torot:20180323:supr:122957","владꙑка нашъ нѣстъ ꙗ҅коже стоꙗ҅ти ѥ҅моу· нъ и҅ꙁдъхнѫти и҅ о҄умрѣти· "],["torot:20180323:supr:122959","савинъ слꙑшавъ а҅биѥ вь҆скрича гл꙯ꙙ· "],["torot:20180323:supr:122960","нѣсмъ о҄ума и҅ꙁгоубилъ· ни о҅тънемогохъ съмꙑсломъ· ꙗкоже да не бѫдетъ отъстѫпити о҅тъ сътворивъшааго мꙙ б꙯а· "],["torot:20180323:supr:122963","а҅риꙗ҅нъ воѥвода рече· "],["torot:20180323:supr:122964","ѥ҅ште ли пакꙑ дръꙁаѥ҅ши и҅ жестокъ ѥ҅си срь҆дь҆цемъ савине· "],["torot:20180323:supr:122965","нъ не и҅мамъ тꙙ сде мѫчити· "],["torot:20180323:supr:122966","и҅дѣмъ на о҅нѫ странѫ къ а҅нтинопол҄ь· "],["torot:20180323:supr:122967","да тоу о҄увѣси ꙗ҅ко сѫтъ и҅стинь҆нии боꙁи· и҅мꙿже самодръжител҄е намъ жрьти велꙙтъ· "],["torot:20180323:supr:122969","савинъ прѣжде воѥводꙑ· ведомъ къ а҅нтінополи· прѣшедъ рѣкѫ и҅ о҅тънемогъ· прѣбꙑ тоу блюдомъ при брѣꙁѣ рѣкꙑ· "],["torot:20180323:supr:122973","и҅ꙁлѣꙁошꙙ же и҅ꙁ града народи мноꙁи· видѣти блаженааго мѫченика· "]]