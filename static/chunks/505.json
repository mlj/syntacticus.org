[["proiel:20170214:greek-nt:48546","ἀμὴν λέγω ὑμῖν, "],["proiel:20170214:greek-nt:48547","οὐδείς ἐστιν ὃς ἀφῆκεν οἰκίαν ἢ γυναῖκα ἢ ἀδελφοὺς ἢ γονεῖς ἢ τέκνα ἕνεκεν τῆς βασιλείας τοῦ θεοῦ, \u003cspan class=\"citation\"\u003eLUKE 18.30\u003c/span\u003e ὃς οὐχὶ μὴ ἀπολάβῃ πολλαπλασίονα ἐν τῷ καιρῷ τούτῳ, καὶ ἐν τῷ αἰῶνι τῷ ἐρχομένῳ ζωὴν αἰώνιον. "],["proiel:20170214:greek-nt:21385","\u003cspan class=\"citation\"\u003eLUKE 18.31\u003c/span\u003e Παραλαβὼν δὲ τοὺς δώδεκα εἶπεν πρὸς αὐτούς· "],["proiel:20170214:greek-nt:21386","ἰδοὺ ἀναβαίνομεν εἰς Ἱερουσαλήμ, καὶ τελεσθήσεται πάντα τὰ γεγραμμένα διὰ τῶν προφητῶν τῷ υἱῷ τοῦ ἀνθρώπου· "],["proiel:20170214:greek-nt:21387","\u003cspan class=\"citation\"\u003eLUKE 18.32\u003c/span\u003e παραδοθήσεται γὰρ τοῖς ἔθνεσιν καὶ ἐμπαιχθήσεται καὶ ὑβρισθήσεται καὶ ἐμπτυσθήσεται, \u003cspan class=\"citation\"\u003eLUKE 18.33\u003c/span\u003e καὶ μαστιγώσαντες ἀποκτενοῦσιν αὐτόν, καὶ τῇ ἡμέρᾳ τῇ τρίτῃ ἀναστήσεται. "],["proiel:20170214:greek-nt:21388","\u003cspan class=\"citation\"\u003eLUKE 18.34\u003c/span\u003e καὶ αὐτοὶ οὐδὲν τούτων συνῆκαν, καὶ ἦν τὸ ῥῆμα τοῦτο κεκρυμμένον ἀπ’ αὐτῶν, καὶ οὐκ ἐγίνωσκον τὰ λεγόμενα. "],["proiel:20170214:greek-nt:21389","\u003cspan class=\"citation\"\u003eLUKE 18.35\u003c/span\u003e Ἐγένετο δὲ ἐν τῷ ἐγγίζειν αὐτὸν εἰς Ἱερειχὼ τυφλός τις ἐκάθητο παρὰ τὴν ὁδὸν ἐπαιτῶν. "],["proiel:20170214:greek-nt:21390","\u003cspan class=\"citation\"\u003eLUKE 18.36\u003c/span\u003e ἀκούσας δὲ ὄχλου διαπορευομένου ἐπυνθάνετο τί εἴη τοῦτο· "],["proiel:20170214:greek-nt:21391","\u003cspan class=\"citation\"\u003eLUKE 18.37\u003c/span\u003e ἀπήγγειλαν δὲ αὐτῷ ὅτι Ἰησοῦς ὁ Ναζωραῖος παρέρχεται. "],["proiel:20170214:greek-nt:21392","\u003cspan class=\"citation\"\u003eLUKE 18.38\u003c/span\u003e καὶ ἐβόησεν λέγων· "],["proiel:20170214:greek-nt:21393","Ἰησοῦ υἱὲ Δαυείδ, ἐλέησόν με. "],["proiel:20170214:greek-nt:21394","\u003cspan class=\"citation\"\u003eLUKE 18.39\u003c/span\u003e καὶ οἱ προάγοντες ἐπετίμων αὐτῷ ἵνα σιγήσῃ· "],["proiel:20170214:greek-nt:21395","αὐτὸς δὲ πολλῷ μᾶλλον ἔκραζεν· "],["proiel:20170214:greek-nt:21396","υἱὲ Δαυείδ, ἐλέησόν με. "],["proiel:20170214:greek-nt:21397","\u003cspan class=\"citation\"\u003eLUKE 18.40\u003c/span\u003e σταθεὶς δὲ ὁ Ἰησοῦς ἐκέλευσεν αὐτὸν ἀχθῆναι πρὸς αὐτόν. "],["proiel:20170214:greek-nt:21398","ἐγγίσαντος δὲ αὐτοῦ ἐπηρώτησεν αὐτόν· "],["proiel:20170214:greek-nt:21399","\u003cspan class=\"citation\"\u003eLUKE 18.41\u003c/span\u003e τί σοι θέλεις ποιήσω; "],["proiel:20170214:greek-nt:21400","ὁ δὲ εἶπεν· "],["proiel:20170214:greek-nt:21401","κύριε, ἵνα ἀναβλέψω. "],["proiel:20170214:greek-nt:21402","\u003cspan class=\"citation\"\u003eLUKE 18.42\u003c/span\u003e καὶ ὁ Ἰησοῦς εἶπεν αὐτῷ· "],["proiel:20170214:greek-nt:21403","ἀνάβλεψον· "],["proiel:20170214:greek-nt:21404","ἡ πίστις σου σέσωκέν σε. "],["proiel:20170214:greek-nt:21405","\u003cspan class=\"citation\"\u003eLUKE 18.43\u003c/span\u003e καὶ παραχρῆμα ἀνέβλεψεν, καὶ ἠκολούθει αὐτῷ δοξάζων τὸν θεόν. "],["proiel:20170214:greek-nt:21406","καὶ πᾶς ὁ λαὸς ἰδὼν ἔδωκεν αἶνον τῷ θεῷ."],["proiel:20170214:greek-nt:21407","\u003cspan class=\"citation\"\u003eLUKE 19.1\u003c/span\u003e Καὶ εἰσελθὼν διήρχετο τὴν Ἱερειχώ. "],["proiel:20170214:greek-nt:48548","\u003cspan class=\"citation\"\u003eLUKE 19.2\u003c/span\u003e καὶ ἰδοὺ ἀνὴρ ὀνόματι καλούμενος Ζακχαῖος, "],["proiel:20170214:greek-nt:48549","καὶ αὐτὸς ἦν ἀρχιτελώνης καὶ ἦν πλούσιος. "],["proiel:20170214:greek-nt:21409","\u003cspan class=\"citation\"\u003eLUKE 19.3\u003c/span\u003e καὶ ἐζήτει ἰδεῖν τὸν Ἰησοῦν τίς ἐστιν, καὶ οὐκ ἠδύνατο ἀπὸ τοῦ ὄχλου, ὅτι τῇ ἡλικίᾳ μικρὸς ἦν. "],["proiel:20170214:greek-nt:21410","\u003cspan class=\"citation\"\u003eLUKE 19.4\u003c/span\u003e καὶ προδραμὼν εἰς τὸ ἔμπροσθεν ἀνέβη ἐπὶ συκομορέαν, ἵνα ἴδῃ αὐτόν, ὅτι ἐκείνης ἤμελλεν διέρχεσθαι. "],["proiel:20170214:greek-nt:21411","\u003cspan class=\"citation\"\u003eLUKE 19.5\u003c/span\u003e καὶ ὡς ἦλθεν ἐπὶ τὸν τόπον, ἀναβλέψας ὁ Ἰησοῦς εἶπεν πρὸς αὐτόν· "],["proiel:20170214:greek-nt:21412","Ζακχαῖε, σπεύσας κατάβηθι· "],["proiel:20170214:greek-nt:21413","σήμερον γὰρ ἐν τῷ οἴκῳ σου δεῖ με μεῖναι. "],["proiel:20170214:greek-nt:21414","\u003cspan class=\"citation\"\u003eLUKE 19.6\u003c/span\u003e καὶ σπεύσας κατέβη, καὶ ὑπεδέξατο αὐτὸν χαίρων. "],["proiel:20170214:greek-nt:21415","\u003cspan class=\"citation\"\u003eLUKE 19.7\u003c/span\u003e καὶ ἰδόντες πάντες διεγόγγυζον, λέγοντες ὅτι παρὰ ἁμαρτωλῷ ἀνδρὶ εἰσῆλθεν καταλῦσαι. "],["proiel:20170214:greek-nt:21416","\u003cspan class=\"citation\"\u003eLUKE 19.8\u003c/span\u003e σταθεὶς δὲ Ζακχαῖος εἶπεν πρὸς τὸν κύριον· "],["proiel:20170214:greek-nt:21417","ἰδοὺ τὰ ἡμίσειά μου τῶν ὑπαρχόντων, κύριε, τοῖς πτωχοῖς δίδωμι, καὶ εἴ τινός τι ἐσυκοφάντησα ἀποδίδωμι τετραπλοῦν. "],["proiel:20170214:greek-nt:21418","\u003cspan class=\"citation\"\u003eLUKE 19.9\u003c/span\u003e εἶπεν δὲ πρὸς αὐτὸν ὁ Ἰησοῦς ὅτι "],["proiel:20170214:greek-nt:58768","σήμερον σωτηρία τῷ οἴκῳ τούτῳ ἐγένετο, καθότι καὶ αὐτὸς υἱὸς Ἀβραάμ· "],["proiel:20170214:greek-nt:21419","\u003cspan class=\"citation\"\u003eLUKE 19.10\u003c/span\u003e ἦλθεν γὰρ ὁ υἱὸς τοῦ ἀνθρώπου ζητῆσαι καὶ σῶσαι τὸ ἀπολωλός. "],["proiel:20170214:greek-nt:21420","\u003cspan class=\"citation\"\u003eLUKE 19.11\u003c/span\u003e Ἀκουόντων δὲ αὐτῶν ταῦτα προσθεὶς εἶπεν παραβολήν, διὰ τὸ ἐγγὺς εἶναι Ἱερουσαλὴμ αὐτὸν καὶ δοκεῖν αὐτοὺς ὅτι παραχρῆμα μέλλει ἡ βασιλεία τοῦ θεοῦ ἀναφαίνεσθαι. "],["proiel:20170214:greek-nt:21421","\u003cspan class=\"citation\"\u003eLUKE 19.12\u003c/span\u003e εἶπεν οὖν· "],["proiel:20170214:greek-nt:21422","ἄνθρωπός τις εὐγενὴς ἐπορεύθη εἰς χώραν μακράν, λαβεῖν ἑαυτῷ βασιλείαν καὶ ὑποστρέψαι. "],["proiel:20170214:greek-nt:21423","\u003cspan class=\"citation\"\u003eLUKE 19.13\u003c/span\u003e καλέσας δὲ δέκα δούλους ἑαυτοῦ ἔδωκεν αὐτοῖς δέκα μνᾶς, καὶ εἶπεν πρὸς αὐτούς· "],["proiel:20170214:greek-nt:21424","πραγματεύσασθε ἐν ᾧ ἔρχομαι. "],["proiel:20170214:greek-nt:21425","\u003cspan class=\"citation\"\u003eLUKE 19.14\u003c/span\u003e οἱ δὲ πολῖται αὐτοῦ ἐμίσουν αὐτόν, καὶ ἀπέστειλαν πρεσβείαν ὀπίσω αὐτοῦ λέγοντες· "],["proiel:20170214:greek-nt:21426","οὐ θέλομεν τοῦτον βασιλεῦσαι ἐφ’ ἡμᾶς. "],["proiel:20170214:greek-nt:21427","\u003cspan class=\"citation\"\u003eLUKE 19.15\u003c/span\u003e καὶ ἐγένετο ἐν τῷ ἐπανελθεῖν αὐτὸν λαβόντα τὴν βασιλείαν, καὶ εἶπεν φωνηθῆναι αὐτῷ τοὺς δούλους τούτους οἷς δεδώκει τὸ ἀργύριον, ἵνα γνοῖ τίς τί διεπραγματεύσαντο. "],["proiel:20170214:greek-nt:21428","\u003cspan class=\"citation\"\u003eLUKE 19.16\u003c/span\u003e παρεγένετο δὲ ὁ πρῶτος λέγων· "],["proiel:20170214:greek-nt:21429","κύριε, ἡ μνᾶ σου δέκα προσηργάσατο μνᾶς. "],["proiel:20170214:greek-nt:21430","\u003cspan class=\"citation\"\u003eLUKE 19.17\u003c/span\u003e καὶ εἶπεν αὐτῷ· "],["proiel:20170214:greek-nt:21431","εὖγε, ἀγαθὲ δοῦλε, ὅτι ἐν ἐλαχίστῳ πιστὸς ἐγένου, ἴσθι ἐξουσίαν ἔχων ἐπάνω δέκα πόλεων. "],["proiel:20170214:greek-nt:21432","\u003cspan class=\"citation\"\u003eLUKE 19.18\u003c/span\u003e καὶ ἦλθεν ὁ δεύτερος λέγων· "],["proiel:20170214:greek-nt:21433","ἡ μνᾶ σου, κύριε, ἐποίησεν πέντε μνᾶς. "],["proiel:20170214:greek-nt:21434","\u003cspan class=\"citation\"\u003eLUKE 19.19\u003c/span\u003e εἶπεν δὲ καὶ τούτῳ· "],["proiel:20170214:greek-nt:21435","καὶ σὺ ἐπάνω γίνου πέντε πόλεων. "],["proiel:20170214:greek-nt:21436","\u003cspan class=\"citation\"\u003eLUKE 19.20\u003c/span\u003e καὶ ὁ ἕτερος ἦλθεν λέγων· "],["proiel:20170214:greek-nt:21437","κύριε, ἰδοὺ ἡ μνᾶ σου, ἣν εἶχον ἀποκειμένην ἐν σουδαρίῳ· "],["proiel:20170214:greek-nt:48550","\u003cspan class=\"citation\"\u003eLUKE 19.21\u003c/span\u003e ἐφοβούμην γάρ σε, ὅτι ἄνθρωπος αὐστηρὸς εἶ, "],["proiel:20170214:greek-nt:48551","αἴρεις ὃ οὐκ ἔθηκας, καὶ θερίζεις ὃ οὐκ ἔσπειρας. "],["proiel:20170214:greek-nt:21439","\u003cspan class=\"citation\"\u003eLUKE 19.22\u003c/span\u003e λέγει αὐτῷ· "],["proiel:20170214:greek-nt:21440","ἐκ τοῦ στόματός σου κρίνω σε, πονηρὲ δοῦλε. "],["proiel:20170214:greek-nt:21441","ᾔδεις ὅτι ἐγὼ ἄνθρωπος αὐστηρός εἰμι, αἴρων ὃ οὐκ ἔθηκα, καὶ θερίζων ὃ οὐκ ἔσπειρα; "]]