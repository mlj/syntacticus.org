[["proiel:20180408:greek-nt:22177","\u003cspan class=\"citation\"\u003eJOHN 5.19\u003c/span\u003e Ἀπεκρίνατο οὖν ὁ Ἰησοῦς καὶ ἔλεγεν αὐτοῖς· "],["proiel:20180408:greek-nt:48643","ἀμὴν ἀμὴν λέγω ὑμῖν, "],["proiel:20180408:greek-nt:48644","οὐ δύναται ὁ υἱὸς ποιεῖν ἀφ’ ἑαυτοῦ οὐδέν, ἂν μή τι βλέπῃ τὸν πατέρα ποιοῦντα· "],["proiel:20180408:greek-nt:22179","ἃ γὰρ ἂν ἐκεῖνος ποιῇ, ταῦτα καὶ ὁ υἱὸς ποιεῖ ὁμοίως. "],["proiel:20180408:greek-nt:22180","\u003cspan class=\"citation\"\u003eJOHN 5.20\u003c/span\u003e ὁ γὰρ πατὴρ φιλεῖ τὸν υἱὸν καὶ πάντα δείκνυσιν αὐτῷ ἃ αὐτὸς ποιεῖ, καὶ μείζονα τούτων δείξει αὐτῷ ἔργα, ἵνα ὑμεῖς θαυμάζετε. "],["proiel:20180408:greek-nt:22181","\u003cspan class=\"citation\"\u003eJOHN 5.21\u003c/span\u003e ὥσπερ γὰρ ὁ πατὴρ ἐγείρει τοὺς νεκροὺς καὶ ζῳοποιεῖ, οὕτως καὶ ὁ υἱὸς οὓς θέλει ζῳοποιεῖ. "],["proiel:20180408:greek-nt:22182","\u003cspan class=\"citation\"\u003eJOHN 5.22\u003c/span\u003e οὐδὲ γὰρ ὁ πατὴρ κρίνει οὐδένα, ἀλλὰ τὴν κρίσιν πᾶσαν δέδωκεν τῷ υἱῷ, \u003cspan class=\"citation\"\u003eJOHN 5.23\u003c/span\u003e ἵνα πάντες τιμῶσι τὸν υἱὸν καθὼς τιμῶσι τὸν πατέρα. "],["proiel:20180408:greek-nt:22183","ὁ μὴ τιμῶν τὸν υἱὸν οὐ τιμᾷ τὸν πατέρα τὸν πέμψαντα αὐτόν. "],["proiel:20180408:greek-nt:22184","\u003cspan class=\"citation\"\u003eJOHN 5.24\u003c/span\u003e ἀμὴν ἀμὴν λέγω ὑμῖν ὅτι ὁ τὸν λόγον μου ἀκούων καὶ πιστεύων τῷ πέμψαντί με ἔχει ζωὴν αἰώνιον, καὶ εἰς κρίσιν οὐκ ἔρχεται ἀλλὰ μεταβέβηκεν ἐκ τοῦ θανάτου εἰς τὴν ζωήν. "],["proiel:20180408:greek-nt:22185","\u003cspan class=\"citation\"\u003eJOHN 5.25\u003c/span\u003e ἀμὴν ἀμὴν λέγω ὑμῖν ὅτι ἔρχεται ὥρα καὶ νῦν ἐστιν, ὅτε οἱ νεκροὶ ἀκούσουσιν τῆς φωνῆς τοῦ υἱοῦ τοῦ θεοῦ καὶ οἱ ἀκούσαντες ζήσουσιν. "],["proiel:20180408:greek-nt:22186","\u003cspan class=\"citation\"\u003eJOHN 5.26\u003c/span\u003e ὥσπερ γὰρ ὁ πατὴρ ἔχει ζωὴν ἐν ἑαυτῷ, οὕτως καὶ τῷ υἱῷ ἔδωκεν ζωὴν ἔχειν ἐν ἑαυτῷ· "],["proiel:20180408:greek-nt:22187","\u003cspan class=\"citation\"\u003eJOHN 5.27\u003c/span\u003e καὶ ἐξουσίαν ἔδωκεν αὐτῷ κρίσιν ποιεῖν, ὅτι υἱὸς ἀνθρώπου ἐστίν. "],["proiel:20180408:greek-nt:22188","\u003cspan class=\"citation\"\u003eJOHN 5.28\u003c/span\u003e μὴ θαυμάζετε τοῦτο,  "],["proiel:20180408:greek-nt:59959","ὅτι ἔρχεται ὥρα ἐν ᾗ πάντες οἱ ἐν τοῖς μνημείοις ἀκούσουσιν τῆς φωνῆς αὐτοῦ, \u003cspan class=\"citation\"\u003eJOHN 5.29\u003c/span\u003e καὶ ἐκπορεύσονται οἱ τὰ ἀγαθὰ ποιήσαντες εἰς ἀνάστασιν ζωῆς, οἱ τὰ φαῦλα πράξαντες εἰς ἀνάστασιν κρίσεως. "],["proiel:20180408:greek-nt:22189","\u003cspan class=\"citation\"\u003eJOHN 5.30\u003c/span\u003e οὐ δύναμαι ἐγὼ ποιεῖν ἀπ’ ἐμαυτοῦ οὐδέν· "],["proiel:20180408:greek-nt:48645","καθὼς ἀκούω κρίνω, καὶ ἡ κρίσις ἡ ἐμὴ δικαία ἐστίν, ὅτι οὐ ζητῶ τὸ θέλημα τὸ ἐμὸν ἀλλὰ τὸ θέλημα τοῦ πέμψαντός με "],["proiel:20180408:greek-nt:48646","\u003cspan class=\"citation\"\u003eJOHN 5.31\u003c/span\u003e ἐὰν ἐγὼ μαρτυρῶ περὶ ἐμαυτοῦ, ἡ μαρτυρία μου οὐκ ἔστιν ἀληθής· "],["proiel:20180408:greek-nt:22191","\u003cspan class=\"citation\"\u003eJOHN 5.32\u003c/span\u003e ἄλλος ἐστὶν ὁ μαρτυρῶν περὶ ἐμοῦ, καὶ οἴδατε ὅτι ἀληθής ἐστιν ἡ μαρτυρία ἣν μαρτυρεῖ περὶ ἐμοῦ. "],["proiel:20180408:greek-nt:22192","\u003cspan class=\"citation\"\u003eJOHN 5.33\u003c/span\u003e ὑμεῖς ἀπεστάλκατε πρὸς Ἰωάννην, καὶ μεμαρτύρηκεν τῇ ἀληθείᾳ· "],["proiel:20180408:greek-nt:22193","\u003cspan class=\"citation\"\u003eJOHN 5.34\u003c/span\u003e ἐγὼ δὲ οὐ παρὰ ἀνθρώπου τὴν μαρτυρίαν λαμβάνω, ἀλλὰ ταῦτα λέγω ἵνα ὑμεῖς σωθῆτε. "],["proiel:20180408:greek-nt:48647","\u003cspan class=\"citation\"\u003eJOHN 5.35\u003c/span\u003e ἐκεῖνος ἦν ὁ λύχνος ὁ καιόμενος καὶ φαίνων, "],["proiel:20180408:greek-nt:48648","ὑμεῖς δὲ ἠθελήσατε ἀγαλλιαθῆναι πρὸς ὥραν ἐν τῷ φωτὶ αὐτοῦ. "],["proiel:20180408:greek-nt:22195","\u003cspan class=\"citation\"\u003eJOHN 5.36\u003c/span\u003e ἐγὼ δὲ ἔχω τὴν μαρτυρίαν μείζω τοῦ Ἰωάννου· "],["proiel:20180408:greek-nt:22196","τὰ γὰρ ἔργα ἃ δέδωκέν μοι ὁ πατὴρ ἵνα τελειώσω αὐτά, αὐτὰ τὰ ἔργα ἃ ποιῶ μαρτυρεῖ περὶ ἐμοῦ ὅτι ὁ πατήρ με ἀπέσταλκεν. "],["proiel:20180408:greek-nt:22197","\u003cspan class=\"citation\"\u003eJOHN 5.37\u003c/span\u003e καὶ ὁ πέμψας με πατήρ, ἐκεῖνος μεμαρτύρηκεν περὶ ἐμοῦ. "],["proiel:20180408:greek-nt:22198","οὔτε φωνὴν αὐτοῦ πώποτε ἀκηκόατε, οὔτε εἶδος αὐτοῦ ἑωράκατε, \u003cspan class=\"citation\"\u003eJOHN 5.38\u003c/span\u003e καὶ τὸν λόγον αὐτοῦ οὐκ ἔχετε ἐν ὑμῖν μένοντα, ὅτι ὃν ἀπέστειλεν ἐκεῖνος, τούτῳ ὑμεῖς οὐ πιστεύετε. "],["proiel:20180408:greek-nt:22199","\u003cspan class=\"citation\"\u003eJOHN 5.39\u003c/span\u003e ἐραυνᾶτε τὰς γραφάς, ὅτι ὑμεῖς δοκεῖτε ἐν αὐταῖς ζωὴν αἰώνιον ἔχειν· "],["proiel:20180408:greek-nt:22200","καὶ ἐκεῖναί εἰσίν αἱ μαρτυροῦσαι περὶ ἐμοῦ· "],["proiel:20180408:greek-nt:22201","\u003cspan class=\"citation\"\u003eJOHN 5.40\u003c/span\u003e καὶ οὐ θέλετε ἐλθεῖν πρός με ἵνα ζωὴν ἔχητε. "],["proiel:20180408:greek-nt:22202","\u003cspan class=\"citation\"\u003eJOHN 5.41\u003c/span\u003e δόξαν παρὰ ἀνθρώπων οὐ λαμβάνω, \u003cspan class=\"citation\"\u003eJOHN 5.42\u003c/span\u003e ἀλλὰ ἔγνωκα ὑμᾶς ὅτι οὐκ ἔχετε τὴν ἀγάπην τοῦ θεοῦ ἐν ἑαυτοῖς. "],["proiel:20180408:greek-nt:22203","\u003cspan class=\"citation\"\u003eJOHN 5.43\u003c/span\u003e ἐγὼ ἐλήλυθα ἐν τῷ ὀνόματι τοῦ πατρός μου, καὶ οὐ λαμβάνετέ με· "],["proiel:20180408:greek-nt:22204","ἐὰν ἄλλος ἔλθῃ ἐν τῷ ὀνόματι τῷ ἰδίῳ, ἐκεῖνον λήμψεσθε. "],["proiel:20180408:greek-nt:22205","\u003cspan class=\"citation\"\u003eJOHN 5.44\u003c/span\u003e πῶς δύνασθε ὑμεῖς πιστεῦσαι, δόξαν παρὰ ἀλλήλων λαμβάνοντες, καὶ τὴν δόξαν τὴν παρὰ τοῦ μόνου θεοῦ οὐ ζητεῖτε; "],["proiel:20180408:greek-nt:22206","\u003cspan class=\"citation\"\u003eJOHN 5.45\u003c/span\u003e μὴ δοκεῖτε ὅτι ἐγὼ κατηγορήσω ὑμῶν πρὸς τὸν πατέρα· "],["proiel:20180408:greek-nt:22207","ἔστιν ὁ κατηγορῶν ὑμῶν Μωϋσῆς, εἰς ὃν ὑμεῖς ἠλπίκατε. "],["proiel:20180408:greek-nt:22208","\u003cspan class=\"citation\"\u003eJOHN 5.46\u003c/span\u003e εἰ γὰρ ἐπιστεύετε Μωϋσεῖ, ἐπιστεύετε ἂν ἐμοί· "],["proiel:20180408:greek-nt:22209","περὶ γὰρ ἐμοῦ ἐκεῖνος ἔγραψεν. "],["proiel:20180408:greek-nt:22210","\u003cspan class=\"citation\"\u003eJOHN 5.47\u003c/span\u003e εἰ δὲ τοῖς ἐκείνου γράμμασιν οὐ πιστεύετε, πῶς τοῖς ἐμοῖς ῥήμασιν πιστεύσετε;"],["proiel:20180408:greek-nt:22211","\u003cspan class=\"citation\"\u003eJOHN 6.1\u003c/span\u003e Μετὰ ταῦτα ἀπῆλθεν ὁ Ἰησοῦς πέραν τῆς θαλάσσης τῆς Γαλιλαίας τῆς Τιβεριάδος· "],["proiel:20180408:greek-nt:22212","\u003cspan class=\"citation\"\u003eJOHN 6.2\u003c/span\u003e ἠκολούθει δὲ αὐτῷ ὄχλος πολύς, ὅτι ἑώρων τὰ σημεῖα ἃ ἐποίει ἐπὶ τῶν ἀσθενούντων. "],["proiel:20180408:greek-nt:22213","\u003cspan class=\"citation\"\u003eJOHN 6.3\u003c/span\u003e ἀνῆλθεν δὲ εἰς τὸ ὄρος Ἰησοῦς, καὶ ἐκεῖ ἐκαθέζετο μετὰ τῶν μαθητῶν αὐτοῦ. "],["proiel:20180408:greek-nt:22214","\u003cspan class=\"citation\"\u003eJOHN 6.4\u003c/span\u003e ἦν δὲ ἐγγὺς τὸ πάσχα, ἡ ἑορτὴ τῶν Ἰουδαίων. "],["proiel:20180408:greek-nt:22215","\u003cspan class=\"citation\"\u003eJOHN 6.5\u003c/span\u003e ἐπάρας οὖν τοὺς ὀφθαλμοὺς ὁ Ἰησοῦς καὶ θεασάμενος ὅτι πολὺς ὄχλος ἔρχεται πρὸς αὐτὸν λέγει πρὸς Φίλιππον· "],["proiel:20180408:greek-nt:22216","πόθεν ἀγοράσωμεν ἄρτους ἵνα φάγωσιν οὗτοι; "],["proiel:20180408:greek-nt:22217","\u003cspan class=\"citation\"\u003eJOHN 6.6\u003c/span\u003e τοῦτο δὲ ἔλεγεν πειράζων αὐτόν· "],["proiel:20180408:greek-nt:22218","αὐτὸς γὰρ ᾔδει τί ἔμελλεν ποιεῖν. "],["proiel:20180408:greek-nt:48649","\u003cspan class=\"citation\"\u003eJOHN 6.7\u003c/span\u003e ἀποκρίνεται αὐτῷ ὁ Φίλιππος, "]]