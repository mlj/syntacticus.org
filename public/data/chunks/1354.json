[[46645,"\u003cspan class=\"citation\"\u003e1COR 10.27\u003c/span\u003e iþ jabai ƕas laþo izwis þize ungalaubjandane jah wileiþ gaggan, all þatei faurlagjaidau izwis matjaiþ, ni waiht andsitandans bi gahugdai. "],[46646,"\u003cspan class=\"citation\"\u003e1COR 10.28\u003c/span\u003e iþ jabai ƕas qiþai þatei galiugam gasaliþ ist, ni matjaiþ in jainis þis bandwjandins jah þuhtaus: "],[46647,"fraujins ist auk airþa jah fullo izos; "],[46648,"\u003cspan class=\"citation\"\u003e1COR 10.29\u003c/span\u003e þuhtu-þ-þan qiþa ni silbins, ak anþaris. "],[46649,"duƕe auk frijei meina stojada þairh ungalaubjandins þuhtu? "],[46650,"\u003cspan class=\"citation\"\u003e1COR 10.30\u003c/span\u003e jabai ik anstai andnima, duƕe anaqiþaidau in þize ik awiliudo? "],[46651,"\u003cspan class=\"citation\"\u003e1COR 10.31\u003c/span\u003e jaþþe nu matjaiþ jaþþe drigkaiþ jaþþe ƕa taujiþ, allata du wulþau gudis taujaiþ. "],[46652,"\u003cspan class=\"citation\"\u003e1COR 10.32\u003c/span\u003e unufbrikandans sijaiþ jah Iudaium jah þiudom jah aikklesjon gudis, \u003cspan class=\"citation\"\u003e1COR 10.33\u003c/span\u003e swaswe ik allaim all leika, ni sokjands þatei mis bruk sijai, ak þatei þaim managam, ei ganisaina."],[46653,"\u003cspan class=\"citation\"\u003e1COR 11.1\u003c/span\u003e Galeikondans meinai wairþaiþ, swaswe ik Xristaus. "],[46654,"\u003cspan class=\"citation\"\u003e1COR 11.2\u003c/span\u003e hazj-uþ-þan izwis, broþrjus, þei allata mein gamunandans sijuþ, jasswaswe anafalh izwis, anabusnins gafastaiþ. "],[46655,"\u003cspan class=\"citation\"\u003e1COR 11.3\u003c/span\u003e wiljau-þ-þan izwis witan þatei allaize abne haubiþ Xristus ist; "],[46656,"iþ haubiþ qinons aba; "],[46657,"iþ haubiþ Xristaus guþ. "],[46658,"\u003cspan class=\"citation\"\u003e1COR 11.4\u003c/span\u003e ƕazuh abne bidjands aiþþau praufetjands gahulidamma haubida gaaiwiskoþ haubiþ sein. "],[46659,"\u003cspan class=\"citation\"\u003e1COR 11.5\u003c/span\u003e iþ ƕoh qinono bidjandei aiþþau praufetjandei andhulidamma haubida gaaiwiskoþ haubiþ sein; "],[46660,"ain auk ist jah þata samo þizai biskabanon. "],[46661,"\u003cspan class=\"citation\"\u003e1COR 11.6\u003c/span\u003e unte jabai ni huljai sik qino, skabaidau; "],[46662,"iþ jabai agl ist qinon du kapillon aiþþau skaban, gahuljai... "],[46663,"...\u003cspan class=\"citation\"\u003e1COR 11.21\u003c/span\u003e seinamma faursniwiþ du matjan, jah þan sums gredags sumz-uþ-þan drugkans ist. "],[46664,"\u003cspan class=\"citation\"\u003e1COR 11.22\u003c/span\u003e ibai auk gardins ni habaiþ du matjan jah drigkan? "],[46665,"þau aikklesjon gudis frakunnuþ, jah gaaiwiskoþ þans unhabandans? "],[46666,"ƕa qiþau izwis? "],[46667,"hazjau izwis? "],[46668,"in þamma ni hazja. "],[46669,"\u003cspan class=\"citation\"\u003e1COR 11.23\u003c/span\u003e unte ik andnam at fraujin þatei jah anafalh izwis, þatei frauja Iesus in þizaiei naht galewiþs was, nam hlaif \u003cspan class=\"citation\"\u003e1COR 11.24\u003c/span\u003e jah awiliudonds gabrak jah qaþ: "],[52494,"nimiþ, "],[52495,"matjiþ, "],[52496,"þata ist leik mein, þata in izwara gabrukano; "],[46671,"þata waurkjaiþ du meinai gamundai. "],[46672,"\u003cspan class=\"citation\"\u003e1COR 11.25\u003c/span\u003e swah samaleiko jah stikl afar nahtamat qiþands: "],[46673,"sa stikls so niujo triggwa ist in meinamma bloþa; "],[46674,"þata waurkjaiþ, swa ufta swe drigkaiþ, du meinai gamundai. "],[46675,"\u003cspan class=\"citation\"\u003e1COR 11.26\u003c/span\u003e swa ufta auk swe matjaiþ þana hlaif jaþþana stikl drigkaiþ, dauþau fraujins gakannjaiþ, unte qimai. "],[46676,"\u003cspan class=\"citation\"\u003e1COR 11.27\u003c/span\u003e eiþan ƕazuh saei matjiþ þana hlaif aiþþau drigkai þana stikl fraujins unwairþaba fraujins, skula wairþiþ leikis jah bloþis fraujins. "],[46677,"\u003cspan class=\"citation\"\u003e1COR 11.28\u003c/span\u003e aþþan gakiusai sik silban manna jah swa þis hlaibis matjai jaþþis stiklis drigkai. "],[46678,"\u003cspan class=\"citation\"\u003e1COR 11.29\u003c/span\u003e saei auk matjiþ jah drigkiþ unwairþaba, staua sis silbin matjiþ jah drigkiþ, ni domjands leik fraujins. "],[46679,"\u003cspan class=\"citation\"\u003e1COR 11.30\u003c/span\u003e duþþe in izwis managai siukai jah unhailai, jaggaslepand ganohai. "],[46680,"\u003cspan class=\"citation\"\u003e1COR 11.31\u003c/span\u003e iþ jabai silbans uns stauidedeima, ni þau..."],[46681,"...\u003cspan class=\"citation\"\u003e1COR 12.10\u003c/span\u003e sumammuh skeireins razdo. "],[46682,"\u003cspan class=\"citation\"\u003e1COR 12.11\u003c/span\u003e þat-uþ-þan all waurkeiþ ains jah sa sama ahma, daileiþ sundro ƕarjammeh swaswe wili. "],[46683,"\u003cspan class=\"citation\"\u003e1COR 12.12\u003c/span\u003e swe leik raihtis ain ist, iþ liþuns habaiþ managans, þai-þ-þan liþjus allai us leika þamma ainamma, managai wisandans, ain ist leik, swa jah Xristus. "],[46684,"\u003cspan class=\"citation\"\u003e1COR 12.13\u003c/span\u003e jah auk in ainamma ahmin weis allai du ainamma leika daupidai sium, jaþþe Judaieis jaþþe þiudos, jaþþe skalkos jaþþe frijai, jah allai ainamma ahmin dragkidai sijum. "],[46685,"\u003cspan class=\"citation\"\u003e1COR 12.14\u003c/span\u003e jaþþan leik nist ains liþus, ak managai. "],[46686,"\u003cspan class=\"citation\"\u003e1COR 12.15\u003c/span\u003e jabai qiþai fotus þatei ni im handus, ni im þis leikis, nih at þamma leika; nist us þamma leika? "],[46688,"\u003cspan class=\"citation\"\u003e1COR 12.16\u003c/span\u003e jabai qiþai auso þatei ni im augo, ni im þis leikis, ni at þamma leika; nist us þamma leika? "],[46690,"\u003cspan class=\"citation\"\u003e1COR 12.17\u003c/span\u003e jabai all leik augo, ƕar hliuma? "],[46691,"jabai all hliuma, ƕar dauns? "]]