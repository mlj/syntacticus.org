[[103215,"He cymð \u0026 fordeð þa tiligean \u0026 sylð oþron þone wingeard. "],[103218,"\u003cspan class=\"citation\"\u003eWSCp MARK 12.10\u003c/span\u003e Ne rædde ge þis gewrit; "],[103219,"Se stan þe þa wyrhtan awurpon, þes ys geworden on þære hyrnan heafod. "],[103220,"\u003cspan class=\"citation\"\u003eWSCp MARK 12.11\u003c/span\u003e Þis ys fram Drihtne geworden "],[103221,"\u0026 hit is wundorlic on uron eagum. "],[103222,"\u003cspan class=\"citation\"\u003eWSCp MARK 12.12\u003c/span\u003e Þa smeadon hi þæt hi gefengon hine "],[103223,"\u0026 hi ondredon þa menigu; "],[103224,"Hi oncneowon þa þæt he þis bigspell to him sæde; "],[103225,"Hi ferdon þa \u0026 hine forleton. "],[103227,"\u003cspan class=\"citation\"\u003eWSCp MARK 12.13\u003c/span\u003e Þa sendon hi to him sume of Phariseum \u0026 Herodianum þæt hi befengon hine on his worde. "],[103228,"\u003cspan class=\"citation\"\u003eWSCp MARK 12.14\u003c/span\u003e Ða comon hi \u0026 þus mid facne cwædon, "],[103230,"lareow, we witon þæt þu eart soðfæst "],[121866,"\u0026 þu ne recst be ænegum menn "],[121867,"ne besceawast þu manna ansyne, "],[121868,"ac þu Godes weg lærst on soðfæstnysse; "],[103231,"Alyfð gaful to syllanne þam Casere. "],[103232,"\u003cspan class=\"citation\"\u003eWSCp MARK 12.15\u003c/span\u003e Hwæðer þe we ne syllað; "],[103233,"þa cwæð he \u0026 heora lotwrencceaste wiste, "],[121869,"hwi fandi ge min; "],[103234,"Bringað me þone pening þæt ic hine geseo. "],[103235,"\u003cspan class=\"citation\"\u003eWSCp MARK 12.16\u003c/span\u003e Þa brohton hi him "],[103236,"þa sæde he him, "],[121870,"hwæs is þeos anlicnys \u0026 þis gewrit; "],[103237,"Hi cwædon, "],[121871,"ðæs Caseres. "],[103238,"\u003cspan class=\"citation\"\u003eWSCp MARK 12.17\u003c/span\u003e Ða cwæð se hælend to him, "],[121872,"agyfað þam Casere þa ðing þe þæs Caseres synd, \u0026 Gode þa ðe Godes synd; "],[103239,"þa wundrodon hi be þam. "],[103240,"\u003cspan class=\"citation\"\u003eWSCp MARK 12.18\u003c/span\u003e Þa comon him to Sadcei þa secgað þæt ærist ne sy \u0026 hine ahsodon \u0026 þus cwædon. "],[103243,"\u003cspan class=\"citation\"\u003eWSCp MARK 12.19\u003c/span\u003e Lareow, Moyses us wrat, gif hwæs broðor dead bið \u0026 læfð his wif \u0026 næfð nan bearn þæt his broðor nime his wif \u0026 his broðor sæd wecce. "],[103244,"\u003cspan class=\"citation\"\u003eWSCp MARK 12.20\u003c/span\u003e Eornostlice seofon gebroþru wæron "],[103245,"\u0026 se æresta nam wif \u0026 wearð dead na læfedum sæde. "],[103247,"\u003cspan class=\"citation\"\u003eWSCp MARK 12.21\u003c/span\u003e And þa nam se oðer hi \u0026 wearð dead "],[103249,"ne se sæd ne læfde; "],[103250,"Gelice se þridda. "],[103251,"\u003cspan class=\"citation\"\u003eWSCp MARK 12.22\u003c/span\u003e \u0026 ealle seofon hi hæfdon \u0026 sæd ne læfdon; "],[103253,"Ealra æftemest þa forðferde þæt wif. "],[103254,"\u003cspan class=\"citation\"\u003eWSCp MARK 12.23\u003c/span\u003e On þam æriste, hwylces þara seofona bið þæt wif; "],[103255,"Hi ealle hi hæfdon. "],[103256,"\u003cspan class=\"citation\"\u003eWSCp MARK 12.24\u003c/span\u003e Þa andswarode him se hælend, "],[103257,"hu ne dweligað ge forþam þe ge nyton þa halgan gewritu ne Godes mægen? "],[103258,"\u003cspan class=\"citation\"\u003eWSCp MARK 12.25\u003c/span\u003e Soðlice þonne hi of deaðe arisaþ ne wifiaþ hi ne ne gyftigeað, "],[103260,"ac hi synt swylce Godes englas on heofonum. "],[103261,"\u003cspan class=\"citation\"\u003eWSCp MARK 12.26\u003c/span\u003e Be þam deadum þæt hi arison, ne rædde ge on Moyses bec hu God to him cwæþ ofer þone gorstbeam, "],[121875,"ic eom Abrahames God \u0026 Isaaces God \u0026 Iacobes God. "],[103262,"\u003cspan class=\"citation\"\u003eWSCp MARK 12.27\u003c/span\u003e Nis God deadra "],[103263,"ac he hys lybbendra; "],[103264,"Soðlice swyþe ge dweligeað. "],[103265,"\u003cspan class=\"citation\"\u003eWSCp MARK 12.28\u003c/span\u003e Ða genealæhte him an of þam bocerum þe he gehyrde hi smeagende \u0026 geseah þæt he him wel andswarode \u0026 ahsode hine, hwæt wære ealra beboda mæst? "],[103268,"\u003cspan class=\"citation\"\u003eWSCp MARK 12.29\u003c/span\u003e Þa andswarode he him, "],[121877,"þæt is þæt mæste bebod ealra, "],[103269,"Israhel, gehyr, "],[103270,"urne Drihten God he is. "],[103271,"\u003cspan class=\"citation\"\u003eWSCp MARK 12.30\u003c/span\u003e And lufa þinne Drihten God of ealre þinre heortan \u0026 of ealre þinre sawle eallum þinum mode \u0026 of eallum þinum mægene; "],[103272,"þæt is þæt fyrmeste bebod. "],[103273,"\u003cspan class=\"citation\"\u003eWSCp MARK 12.31\u003c/span\u003e Soðlice is oðer þissum gelic, "],[103274,"lufa þinne nehstan swa þe sylfne; "],[103275,"Nys oðer mare bebod. "],[103276,"\u003cspan class=\"citation\"\u003eWSCp MARK 12.32\u003c/span\u003e Ða cwæþ se bocere, "],[121878,"Lareow, well þu on soþe cwæde þæt an God is \u0026 nis oðer butan him. "],[122447,"\u003cspan class=\"citation\"\u003eWSCp MARK 12.33\u003c/span\u003e \u0026 ðæt he si gelufod of ealre heortan \u0026 of eallum andgyte \u0026 of ealre sawle \u0026 of ealre strengðe, \u0026 lufigean his nehstan swa hine sylfne; þæt is mare eallum onsægdnyssum \u0026 offrungum. "],[103278,"\u003cspan class=\"citation\"\u003eWSCp MARK 12.34\u003c/span\u003e Ða se hælend geseah þæt he him wislice andwyrde he sæde him, "],[121880,"ne art þu feorr fram Godes rice; "],[103279,"\u0026 hine ne dorste nan mann ahsian. "],[103280,"\u003cspan class=\"citation\"\u003eWSCp MARK 12.35\u003c/span\u003e Ða cwæþ se hælend on þam temple lærende, "],[121881,"hu secgað þa boceras þæt Crist sy Dauides sunu? "],[103281,"\u003cspan class=\"citation\"\u003eWSCp MARK 12.36\u003c/span\u003e Dauid sylf cwæþ to þam halgan gaste; "],[121882,"Drihten cwæþ to minum Drihtne, "],[121883,"site on mine swyðran healfe oð ic þine fynd asette to fotsceamole þinra fota. "],[103282,"\u003cspan class=\"citation\"\u003eWSCp MARK 12.37\u003c/span\u003e Dauid sylf nemde hine Drihten, "],[103283,"\u0026 hwanon is he his sunu; "],[103284,"And mycel menegu hine luflice gehyrde. "],[103285,"\u003cspan class=\"citation\"\u003eWSCp MARK 12.38\u003c/span\u003e Þa sæde he him on his lare, "],[121884,"warniað fram bocerum þa wyllað on gegyrlum gan \u0026 beon on strætum grete. \u003cspan class=\"citation\"\u003eWSCp MARK 12.39\u003c/span\u003e \u0026 on fyrmestum lareowsetlum sittan on gesamnungum \u0026 þa fyrmestan setl on gebeorscipum. "],[158682,"\u003cspan class=\"citation\"\u003eWSCp MARK 12.40\u003c/span\u003e Þa ðe wudewena hus forswelgað mid heora langsuman gebede; þa onfoð lengestne dom. "],[103287,"\u003cspan class=\"citation\"\u003eWSCp MARK 12.41\u003c/span\u003e Ða sæt se hælend ongen þone tollsceamol \u0026 geseah hu þæt folc hyra feoh torfude on þone tollsceamul "],[103289,"\u0026 manega welige torfudon fela. "],[103290,"\u003cspan class=\"citation\"\u003eWSCp MARK 12.42\u003c/span\u003e Þa com an earm wuduwe and wearp twegen feorðlingas. "]]