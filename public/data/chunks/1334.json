[[43540,"ik im. "],[43541,"\u003cspan class=\"citation\"\u003eJOHN 9.10\u003c/span\u003e þanuh qeþun du imma: "],[43542,"ƕaiwa usluknodedun þus þo augona? "],[43543,"\u003cspan class=\"citation\"\u003eJOHN 9.11\u003c/span\u003e andhof jains jah qaþ: "],[43544,"manna haitans Iesus fani gawaurhta jah bismait mis augona jah qaþ mis: "],[43545,"gagg afþwahan in þata swumfsl Siloamis; "],[43546,"iþ ik galaiþ jah biþwahands ussaƕ. "],[43547,"\u003cspan class=\"citation\"\u003eJOHN 9.12\u003c/span\u003e qeþun þan du imma: "],[43548,"ƕar ist sa? "],[43549,"iþ is qaþ: "],[43550,"ni wait. "],[43551,"\u003cspan class=\"citation\"\u003eJOHN 9.13\u003c/span\u003e gatiuhand ina du Fareisaium, þana saei was blinds. "],[43552,"\u003cspan class=\"citation\"\u003eJOHN 9.14\u003c/span\u003e wasuh þan sabbato, þan þata fani gawaurhta Iesus jah uslauk imma augona. "],[43553,"\u003cspan class=\"citation\"\u003eJOHN 9.15\u003c/span\u003e aftra þan frehun ina jah þai Fareisaieis ƕaiwa ussaƕ; "],[43554,"iþ is qaþ jah þaim: "],[43555,"fani galagida mis ana augona jah afþwoh, jah saiƕa. "],[43556,"\u003cspan class=\"citation\"\u003eJOHN 9.16\u003c/span\u003e qeþun þan sumai þize Fareisaie: "],[43557,"sa manna nist fram guda, þande sabbate daga ni witaiþ. "],[43558,"sumaih qeþun: "],[43559,"ƕaiwa mag manna frawaurhts swaleikos taiknins taujan? "],[43560,"jah missaqiss warþ miþ im. "],[43561,"\u003cspan class=\"citation\"\u003eJOHN 9.17\u003c/span\u003e qeþunuh du þamma faurþis blindin aftra: "],[43562,"þu ƕa qiþis bi þana ei uslauk þus augona? "],[43563,"iþ is qaþuh: "],[64190,"þatei praufetus ist. "],[43565,"\u003cspan class=\"citation\"\u003eJOHN 9.18\u003c/span\u003e ni galaubidedun þan Iudaieis bi ina þatei is blinds wesi jah usseƕi, unte atwopidedun þans fadrein is, þis ussaiƕandins. "],[43566,"\u003cspan class=\"citation\"\u003eJOHN 9.19\u003c/span\u003e jah frehun ins qiþandans: "],[43567,"sau ist sa sunus izwar þanei jus qiþiþ þatei blinds gabaurans waurþi? "],[43568,"ƕaiwa nu saiƕiþ? "],[43569,"\u003cspan class=\"citation\"\u003eJOHN 9.20\u003c/span\u003e andhofun þan im þai fadrein is jah qeþun: "],[43570,"witum þatei sa ist sunus unsar, jah þatei blinds gabaurans warþ; "],[43571,"\u003cspan class=\"citation\"\u003eJOHN 9.21\u003c/span\u003e iþ ƕaiwa nu saiƕiþ ni witum, aiþþau ƕas uslauk imma þo augona weis ni witum; "],[52218,"silba uswahsans ist, "],[52219,"ina fraihniþ, "],[52220,"silba bi sik rodjai. "],[43573,"\u003cspan class=\"citation\"\u003eJOHN 9.22\u003c/span\u003e þata qeþun þai fadrein is, unte ohtedun sis Iudaiuns; "],[43574,"juþan auk gaqeþun sis Iudaieis, ei, jabai ƕas ina andhaihaiti Xristu, utana swnagogais wairþai. "],[52221,"\u003cspan class=\"citation\"\u003eJOHN 9.23\u003c/span\u003e duhþe þai berusjos is qeþun þatei "],[52222,"uswahsans ist, "],[52223,"silban fraihniþ. "],[43576,"\u003cspan class=\"citation\"\u003eJOHN 9.24\u003c/span\u003e atwopidedun þan anþaramma sinþa þana mannan saei was blinds, jah qeþun du imma: "],[43577,"gif hauhein guda! "],[43578,"weis witum þatei sa manna frawaurhts ist. "],[43579,"\u003cspan class=\"citation\"\u003eJOHN 9.25\u003c/span\u003e þanuh andhof jains: "],[43580,"jabai frawaurhts ist, ik ni wait; "],[43581,"þatain wait ei blinds was, iþ nu saiƕa. "],[43582,"\u003cspan class=\"citation\"\u003eJOHN 9.26\u003c/span\u003e þanuh qeþun du imma aftra: "],[43583,"ƕa gatawida þus? "],[43584,"ƕaiwa uslauk þus augona? "],[43585,"\u003cspan class=\"citation\"\u003eJOHN 9.27\u003c/span\u003e andhof im: "],[43586,"qaþ izwis ju jah ni hausideduþ; "],[43587,"ƕa aftra wileiþ hausjan? "],[43588,"ibai jah jus wileiþ þamma siponjos wairþan? "],[43589,"\u003cspan class=\"citation\"\u003eJOHN 9.28\u003c/span\u003e þanuh lailoun imma jah qeþun: "],[43590,"þu is siponeis þamma, iþ weis Mose siponjos sijum. "],[43591,"\u003cspan class=\"citation\"\u003eJOHN 9.29\u003c/span\u003e weis witum þatei du Mose rodida guþ, iþ þana ni kunnum, ƕaþro ist. "],[43592,"\u003cspan class=\"citation\"\u003eJOHN 9.30\u003c/span\u003e andhof sa manna jah qaþ du im: "],[43593,"auk in þamma sildaleik ist, þatei jus ni wituþ ƕaþro ist, jah uslauk mis augona. "],[43594,"\u003cspan class=\"citation\"\u003eJOHN 9.31\u003c/span\u003e witumuh þan þatei guþ frawaurhtaim ni andhauseiþ, ak jabai ƕas gudblostreis ist jah wiljan is taujiþ, þamma hauseiþ. "],[43595,"\u003cspan class=\"citation\"\u003eJOHN 9.32\u003c/span\u003e fram aiwa ni gahausiþ was þatei uslukiþ ƕas augona blindamma gabauranamma. "],[43596,"\u003cspan class=\"citation\"\u003eJOHN 9.33\u003c/span\u003e nih wesi sa fram guda, ni mahtedi taujan ni waiht. "],[43597,"\u003cspan class=\"citation\"\u003eJOHN 9.34\u003c/span\u003e andhofun jah qeþun du imma: "],[43598,"in frawaurhtim þu gabaurans warst alls jah þu laiseis unsis? "],[43599,"jah uswaurpun imma ut. "],[43600,"\u003cspan class=\"citation\"\u003eJOHN 9.35\u003c/span\u003e hausida Iesus þatei uswaurpun imma ut, jah bigat ina qaþuh du imma: "],[43601,"þu ga-laubeis-u du sunau gudis? "],[43602,"\u003cspan class=\"citation\"\u003eJOHN 9.36\u003c/span\u003e andhof jains jah qaþ: "],[43603,"an ƕas ist, frauja, ei galaubjau du imma? "],[43604,"\u003cspan class=\"citation\"\u003eJOHN 9.37\u003c/span\u003e qaþ þan imma Iesus: "],[43605,"jah gasaƕt ina jah saei rodeiþ miþ þus, sa ist. "],[43606,"\u003cspan class=\"citation\"\u003eJOHN 9.38\u003c/span\u003e iþ is qaþuh: "],[43607,"galaubja, frauja; "],[43608,"jah inwait ina. "],[43609,"\u003cspan class=\"citation\"\u003eJOHN 9.39\u003c/span\u003e jah qaþ Iesus: "],[43610,"du stauai ik in þamma fairƕau qam, ei þai unsaiƕandans saiƕaina jah þai saiƕandans blindai wairþaina. "],[43611,"\u003cspan class=\"citation\"\u003eJOHN 9.40\u003c/span\u003e jah hausidedun þize Fareisaie sumai þata, þai wisandans miþ imma, jah qeþun du imma: "],[43612,"ibai jah weis blindai sijum? "],[43613,"\u003cspan class=\"citation\"\u003eJOHN 9.41\u003c/span\u003e qaþ im Iesus: "],[43614,"iþ blindai weseiþ, ni þau habaidedeiþ frawaurhtais; "],[52224,"iþ nu qiþiþ þatei "],[52225,"gasaiƕam; "],[43616,"eiþan frawaurhts izwara þairhwisiþ."]]