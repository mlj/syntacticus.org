[[103139,"sume þa boceras of þam treowum heowon \u0026 streowodon on þone weg. "],[103141,"\u003cspan class=\"citation\"\u003eWSCp MARK 11.9\u003c/span\u003e \u0026 þa ðe beforan eodon \u0026 þa ðe æfter folgodon cwædon þus, "],[103142,"osanna, sy gebletsod se þe com on Drihtnes naman. "],[103143,"\u003cspan class=\"citation\"\u003eWSCp MARK 11.10\u003c/span\u003e Si gebletsod þæt rice þe com ures fæder Dauides, osanna on heahnessum. "],[103145,"\u003cspan class=\"citation\"\u003eWSCp MARK 11.11\u003c/span\u003e And he eode þa on Hierosolima templ "],[103146,"\u0026 ealle þing he besceawode; "],[103147,"þa æfentima wæs he ferde to Bethaniam mid his twelf leorningcnihtum. "],[103148,"\u003cspan class=\"citation\"\u003eWSCp MARK 11.12\u003c/span\u003e And oþrum dæge þa hi ferdon fram Bethania hine hingrode. "],[103149,"\u003cspan class=\"citation\"\u003eWSCp MARK 11.13\u003c/span\u003e Ða he feorran geseah an fictreow þe leaf hæfde, he com \u0026 sohte hwæþer he þar on aht funde; "],[103151,"þa he him to com ne funde he þar buton leaf ane; "],[103152,"Soðlice hit wæs þæs fictreowes tima. "],[103153,"\u003cspan class=\"citation\"\u003eWSCp MARK 11.14\u003c/span\u003e Þa cwæð he, "],[121862,"heonon forð on ecnesse ne ete ænig mann wæstm of þe; "],[103154,"\u0026 his leorningcnihtas þæt gehyrdon. "],[103155,"\u003cspan class=\"citation\"\u003eWSCp MARK 11.15\u003c/span\u003e Þa comon hi eft to Hierusalem "],[103156,"\u0026 þa he on þæt templ eode he ongann drifan of þam temple syllende \u0026 bicgende, "],[121863,"\u0026 mynetera þrocu \u0026 heahsetlu þe þa culfran cypton he to bræc. "],[103158,"\u003cspan class=\"citation\"\u003eWSCp MARK 11.16\u003c/span\u003e \u0026 he ne geþafode þæt ænig man ænig fæt ðurh þæt templ bære. "],[103159,"\u003cspan class=\"citation\"\u003eWSCp MARK 11.17\u003c/span\u003e \u0026 he þa lærende ðus cwæð to him, "],[103160,"nis hit awriten þæt min hus fram eallum þeodum bið genemned gebedhus; "],[103161,"Soðlice ge dydon þæt to sceaðena scræfe. "],[103162,"\u003cspan class=\"citation\"\u003eWSCp MARK 11.18\u003c/span\u003e Ða þæra sacerda ealdras \u0026 þa boceras ðis gehyrdon, hi þohton hu hi hine forspildon; þeh hi him adredon hine forðam eall seo menigu wundrode be his lare. "],[103163,"\u003cspan class=\"citation\"\u003eWSCp MARK 11.19\u003c/span\u003e And þa hit æfen wæs he eode of þære ceastre. "],[103164,"\u003cspan class=\"citation\"\u003eWSCp MARK 11.20\u003c/span\u003e On merigen þa hi ferdon hi gesawon þæt fictreow forscruncen of þam wyrtruman. "],[103165,"\u003cspan class=\"citation\"\u003eWSCp MARK 11.21\u003c/span\u003e Þa cwæð Petrus, "],[121886,"Lareow, loca hu forscranc þæt fictreow þe ðu wyrigdest. "],[103166,"\u003cspan class=\"citation\"\u003eWSCp MARK 11.22\u003c/span\u003e Ða cwæð se hælend him andswarigende, "],[121889,"habbað Godes truwan. "],[103167,"\u003cspan class=\"citation\"\u003eWSCp MARK 11.23\u003c/span\u003e Ic secge eow to soðe, "],[121890,"swa hwylc swa cwyþ to ðisum munte, si þu afyrred \u0026 on sæ aworpen, \u0026 on his heortan ne twynað ac gelyfð swa hwæt swa he cwyð gewurðe þis þæt gewyrð. "],[103168,"\u003cspan class=\"citation\"\u003eWSCp MARK 11.24\u003c/span\u003e Forþam ic eow secge, "],[121892,"swa hwæt swa ge gyrnende biddað gelyfað þæt ge hit onfoð, "],[103169,"\u0026 hit eow becymð. "],[103170,"\u003cspan class=\"citation\"\u003eWSCp MARK 11.25\u003c/span\u003e And þonne ge standað eow to gebiddenne, forgifaþ gif ge hwæt agen ænigne habbað, þæt eow eower synna forgyfe eower heofonlica fæder se ðe on heofonum ys. "],[103171,"\u003cspan class=\"citation\"\u003eWSCp MARK 11.26\u003c/span\u003e Gif ge ne forgyfað, ne eow eower synna ne forgyfð eower heofonlica fæder. "],[103172,"\u003cspan class=\"citation\"\u003eWSCp MARK 11.27\u003c/span\u003e Ða com he eft to Hierusalem; "],[103173,"\u0026 þa he on þam temple eode, him to genealæhton þa heahsacerdos \u0026 boceras \u0026 ealdras. \u003cspan class=\"citation\"\u003eWSCp MARK 11.28\u003c/span\u003e \u0026 þus cwædon, "],[103175,"on hwylcum anwealde dest þu ðas þing; "],[103176,"\u0026 hwa sealde þe ðisne anweald þæt þu ðis do? "],[103177,"\u003cspan class=\"citation\"\u003eWSCp MARK 11.29\u003c/span\u003e Þa cwæð se hælend, "],[121893,"\u0026 ic ahsige eow anre spræce; "],[103178,"Andswariað me, "],[103179,"\u0026 ic secge eow þonne on hwylcum anwealde ic þis do. "],[103180,"\u003cspan class=\"citation\"\u003eWSCp MARK 11.30\u003c/span\u003e Hweðer wæs Iohannes fulluht, þe of heofone þe of mannum; "],[103181,"Andswariað me. "],[103182,"\u003cspan class=\"citation\"\u003eWSCp MARK 11.31\u003c/span\u003e Ða þohton hi \u0026 cwædon betweox him, "],[121894,"gif we secgað of heofone, he segð us "],[121895,"hwi ne gelyfde ge him. "],[103184,"\u003cspan class=\"citation\"\u003eWSCp MARK 11.32\u003c/span\u003e Gif we secgað of mannum, we ondrædaþ þis folc; "],[103185,"Ealle hi hæfdon Iohannem þæt he wære soðlice witega. "],[103186,"\u003cspan class=\"citation\"\u003eWSCp MARK 11.33\u003c/span\u003e Þa andswaredon hi þam hælende \u0026 cwædon, "],[121896,"we nyton; "],[103188,"ða cwæð se hælend, "],[121897,"ne ic eow ne secge on hwylcum anwealde ic þas þing do. "],[103189,"\u003cspan class=\"citation\"\u003eWSCp MARK 12.1\u003c/span\u003e Ða ongan he him bigspell reccan; "],[103190,"Sum mann him plantode wingeard \u0026 betynde hine \u0026 dealf anne seað \u0026 getimbrode ænne stypel \u0026 gesette hine mid eorðtilium; \u0026 ferde on elþeodignysse. "],[103196,"\u003cspan class=\"citation\"\u003eWSCp MARK 12.2\u003c/span\u003e Þa sende he to þam tiligum his þeow on tide þæt he þæs wingeardes wæstm onfenge. "],[103197,"\u003cspan class=\"citation\"\u003eWSCp MARK 12.3\u003c/span\u003e Ða swungon hi þæne \u0026 forleton hine idelhende. "],[103199,"\u003cspan class=\"citation\"\u003eWSCp MARK 12.4\u003c/span\u003e And eft he him sende oðerne þeow "],[103200,"\u0026 hi þone on heafde gewundodon \u0026 mid teonum geswencton. "],[103202,"\u003cspan class=\"citation\"\u003eWSCp MARK 12.5\u003c/span\u003e And eft he him sumne sende "],[103203,"\u0026 hi þæne ofslogon \u0026 manega oþre; "],[103204,"Sume hi beoton, "],[103205,"sume hi ofslogon. "],[103206,"\u003cspan class=\"citation\"\u003eWSCp MARK 12.6\u003c/span\u003e Þa hæfde he þa gyt ænne leofostne sunu; "],[103207,"þa sende he æt nehstan him þæne \u0026 cwæð, "],[121864,"witodlice minne sunu hig forwandiað. "],[103209,"\u003cspan class=\"citation\"\u003eWSCp MARK 12.7\u003c/span\u003e Ða cwædon þa tilian him betweonan, "],[121865,"her is se yrfenuma; "],[103210,"Uton ofslean hine, "],[103211,"þonne bið ure seo yrfeweardnes. "],[103212,"\u003cspan class=\"citation\"\u003eWSCp MARK 12.8\u003c/span\u003e Hi þa ofslogon hine \u0026 wurpon wiðutan þone wingeard. "],[103214,"\u003cspan class=\"citation\"\u003eWSCp MARK 12.9\u003c/span\u003e Hwæt deð þæs wingeardes hlaford; "]]