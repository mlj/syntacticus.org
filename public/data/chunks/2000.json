[[40865,"\u003cspan class=\"citation\"\u003eMarianus LUKE 14.2\u003c/span\u003e ꙇ се ч҃лвкъ единъ имꙑ водънꙑи трѫдъ. бѣ прѣдъ нимь. "],[40866,"\u003cspan class=\"citation\"\u003eMarianus LUKE 14.3\u003c/span\u003e и отъвѣштавъ рече и҃съ рече къ законьникомъ и фарисѣемъ г҃лѧ. "],[58392,"аште достоитъ въ соботꙑ цѣлити. "],[40868,"они же оумлъчашѧ. "],[40869,"\u003cspan class=\"citation\"\u003eMarianus LUKE 14.4\u003c/span\u003e и приемъ и исцѣли и и отъпоусти и. "],[40870,"\u003cspan class=\"citation\"\u003eMarianus LUKE 14.5\u003c/span\u003e и отъвѣштавъ къ нимъ рече. "],[40871,"которааго васъ осълъ ли волъ въ стоуденецъ въпадетъ. ꙇ не абие истръгнетъ его. вь день соботънꙑ. "],[40872,"\u003cspan class=\"citation\"\u003eMarianus LUKE 14.6\u003c/span\u003e ꙇ не възмогѫ отъвѣштати емоу къ семоу ⁘ "],[40873,"\u003cspan class=\"citation\"\u003eMarianus LUKE 14.7\u003c/span\u003e Г҃лааше же къ зъванъиимъ притъчѫ одръжѧ. како прѣдъсѣданиѣ избираахѫ. г҃лѧ къ нимь. "],[40874,"\u003cspan class=\"citation\"\u003eMarianus LUKE 14.8\u003c/span\u003e егда зъванъ бѫдеши цѣмъ на бракъ. не сѧди на прѣдьнимь мѣстѣ. еда къто чьстьнѣи тебе бѫдетъ зъванꙑхъ. \u003cspan class=\"citation\"\u003eMarianus LUKE 14.9\u003c/span\u003e ꙇ пришедъ зъвавꙑ тѧ и оного речетъ ти. "],[51512,"даждъ семоу мѣсто. "],[51513,"и тогда начьнеши съ стоудомъ послѣдьнее мѣсто дръжати. "],[51514,"\u003cspan class=\"citation\"\u003eMarianus LUKE 14.10\u003c/span\u003e нъ егда зъванъ бѫдеши. шъдъ сѧди на послѣдьниимь мѣстѣ. да егда придетъ зъвавꙑи тѧ. речетъ ти "],[51515,"дроуже посѧди вꙑше. "],[40878,"тъгда бѫдетъ ти слава прѣдъ сѣдѧштиими съ тобоѭ. "],[40879,"\u003cspan class=\"citation\"\u003eMarianus LUKE 14.11\u003c/span\u003e ѣко вьсѣкъ възносѧи сѧ съмѣритъ сѧ. и съмѣрѣѩи сѧ вьзнесетъ сѧ ⁘ кⷰ҇ ⁘ "],[40880,"\u003cspan class=\"citation\"\u003eMarianus LUKE 14.12\u003c/span\u003e Г҃лааше же къ зъвавъшюмоу и. "],[58173," егда твориши обѣдъ ли вечерѭ. не зови дроугъ твоихъ. ни братриѩ твоеѩ ни рождениѣ твоего. ни сѫсѣдъ богатъ. еда коли и ти тѧ такожде възовѫтъ. и бѫдетъ ти въздаание. "],[40882,"\u003cspan class=\"citation\"\u003eMarianus LUKE 14.13\u003c/span\u003e нъ егда твориши пиръ. зови ништѧѩ маломошти. хромꙑ слѣпꙑ. \u003cspan class=\"citation\"\u003eMarianus LUKE 14.14\u003c/span\u003e ꙇ блаженъ бѫдеши. ѣко не имѫтъ ти чесо въздати ти. "],[40883,"въздастъ бо ти сѧ во вьскрѣшение праведънꙑхъ. "],[40884,"\u003cspan class=\"citation\"\u003eMarianus LUKE 14.15\u003c/span\u003e Слꙑшавъ же единъ отъ възлежѧштиихъ съ нимъ си рече емоу. "],[40885,"блаженъ иже сънѣстъ обѣдъ въ ц҃срствии б҃жии. "],[51516,"\u003cspan class=\"citation\"\u003eMarianus LUKE 14.16\u003c/span\u003e онъ же рече емоу ⁘ "],[51517,"Ч҃лвкъ единъ сътвори вечерѭ велиѭ. и зъва мъногꙑ. \u003cspan class=\"citation\"\u003eMarianus LUKE 14.17\u003c/span\u003e и посъла рабъ свои въ годъ вечерѧ. решти зъванꙑмъ "],[40887,"грѧдѣте. ѣко оу҅же готова сѫтъ вьсѣ. "],[40888,"\u003cspan class=\"citation\"\u003eMarianus LUKE 14.18\u003c/span\u003e ꙇ начѧсѧ въкоупъ отърицати сѧ вьси. "],[40889,"пръвꙑ рече емоу. "],[40890,"село коупихъ и имамъ нѫждѫ изити и видѣти е. "],[51518,"молѭ тѧ "],[51519,"имѣи мѧ отърочъна. "],[51520,"\u003cspan class=\"citation\"\u003eMarianus LUKE 14.19\u003c/span\u003e и дроугꙑ рече "],[51521,"сѫпрѫгъ воловънꙑихъ коупихъ пѧть. "],[51522,"и грѧдѫ искоуситъ ихъ. "],[51523,"молѭ тѧ "],[51524,"имѣи мѧ отърочъна. "],[51525,"\u003cspan class=\"citation\"\u003eMarianus LUKE 14.20\u003c/span\u003e и дроугꙑ рече "],[51526,"женѫ поѩсъ и сего ради не могѫ прити. "],[40895,"\u003cspan class=\"citation\"\u003eMarianus LUKE 14.21\u003c/span\u003e и пришъдъ рабъ тъ повѣдѣ се г҃спдиноу своемоу. "],[40896,"тогда разгнѣвавъ сѧ господинъ домоу. рече рабоу своемоу. "],[40897,"изиди ѩдро на распѫтиѣ и стъгнꙑ града. ꙇ ништѧѩ и бѣдънꙑѩ и хромꙑѩ и слѣпꙑѩ въведи сѣмо. "],[40898,"\u003cspan class=\"citation\"\u003eMarianus LUKE 14.22\u003c/span\u003e ꙇ рече рабъ. "],[40899,"г҃и бꙑстъ ѣкоже повелѣ. и еште мѣсто естъ. "],[40900,"\u003cspan class=\"citation\"\u003eMarianus LUKE 14.23\u003c/span\u003e и рече г҃ъ рабоу. "],[40901,"изиди на пѫти и халѫгꙑ. и оубѣди вьнити. да наплънитъ сѧ домъ мои. "],[51527,"\u003cspan class=\"citation\"\u003eMarianus LUKE 14.24\u003c/span\u003e г҃лѭ бо вамъ. ѣко ни единъ же мѫжь тѣхъ зъванꙑхъ. не въкоуситъ моеѩ вечерѧ. "],[51528,"мъноѕи бо сѫтъ зъвании мало же избъранꙑхъ ⁘ кⷰ҇ ⁘ "],[40903,"\u003cspan class=\"citation\"\u003eMarianus LUKE 14.25\u003c/span\u003e Ꙇдѣахѫ же съ нимь народи мъноѕи. и обраштъ сѧ рече къ нимъ. "],[40904,"\u003cspan class=\"citation\"\u003eMarianus LUKE 14.26\u003c/span\u003e аште кто грѧдетъ къ мьнѣ. и не възненавидитъ о҃тца своего и матере. и женъи и чѧдъ и братриѩ и сестⷬ҇ъ. еште же и д҃шѧ своеѩ. не можетъ мои оученикъ бꙑти. "],[40905,"\u003cspan class=\"citation\"\u003eMarianus LUKE 14.27\u003c/span\u003e ꙇ иже не носитъ к҃рста своего и въ слѣдъ мене грѧдетъ. не можетъ бꙑти мои оученикъ. ⁘ "],[40906,"\u003cspan class=\"citation\"\u003eMarianus LUKE 14.28\u003c/span\u003e Къто бо отъ васъ хотѧи стлъпъ созъдати. не прѣжде ли сѣдъ раштьтетъ доволъ. аште иматъ иже естъ на съвръшение. \u003cspan class=\"citation\"\u003eMarianus LUKE 14.29\u003c/span\u003e да не егда положитъ основаниѣ. и не можетъ съвръшити. вьси видѧштеи начънѫтъ рѫгати сѧ емоу \u003cspan class=\"citation\"\u003eMarianus LUKE 14.30\u003c/span\u003e г҃лѭште. ѣко "],[62767,"сь ч҃лвкъ начѧтъ зъдати. и не може съвръшити. "],[40908,"\u003cspan class=\"citation\"\u003eMarianus LUKE 14.31\u003c/span\u003e ли кꙑи ц҃сръ идꙑ къ иномоу ц҃срю. сънити сѧ на брань. не сѣдъ ли прѣжде. съвѣштаваатъ аште силънъ естъ. съ десѧтиѭ тꙑсѫштъ сърѣсти грѧдѫштааго. съ дъвѣма десѧтъма тꙑсѫштама на нь. "],[40909,"\u003cspan class=\"citation\"\u003eMarianus LUKE 14.32\u003c/span\u003e аште ли же ни. еште далече емоу сѫштю. молитвѫ посълавъ молитъ сѧ о мирѣ. "],[40910,"\u003cspan class=\"citation\"\u003eMarianus LUKE 14.33\u003c/span\u003e Тако оубо вьсѣкъ отъ васъ. иже не отъречетъ сѧ вьсего своего имѣниѣ. не можетъ мои бꙑти оученикъ. "],[40911,"\u003cspan class=\"citation\"\u003eMarianus LUKE 14.34\u003c/span\u003e добро естъ солъ. "],[40912,"аште же соль обоуѣатъ о чемъ осолитъ сѧ. "],[40913,"\u003cspan class=\"citation\"\u003eMarianus LUKE 14.35\u003c/span\u003e Ни вь земи ни въ гнои трѣбѣ естъ. "],[40914,"вонъ исꙑплѭтъ ѭ. "],[40915,"ꙇмѣѩи оуши слꙑшати да слꙑшитъ. ⁘ ⁘"],[40916,"\u003cspan class=\"citation\"\u003eMarianus LUKE 15.1\u003c/span\u003e Бѣахѫ же къ немоу приближаѭште сѧ вьси мꙑтаре и грѣшъници. послоушатъ его. "]]