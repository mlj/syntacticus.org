[[37394,"\u003cspan class=\"citation\"\u003eMARK 1.18\u003c/span\u003e jah suns afletandans þo natja seina laistidedun afar imma. "],[37395,"\u003cspan class=\"citation\"\u003eMARK 1.19\u003c/span\u003e jah jainþro inngaggands framis leitilata gasaƕ Iakobu þana Zaibaidaiaus jah Iohanne broþar is, jah þans in skipa manwjandans natja. "],[37396,"\u003cspan class=\"citation\"\u003eMARK 1.20\u003c/span\u003e jah suns haihait ins. "],[37397,"jah afletandans attan seinana Zaibaidaiu in þamma skipa miþ asnjam, galiþun afar imma. "],[37398,"\u003cspan class=\"citation\"\u003eMARK 1.21\u003c/span\u003e jah galiþun in Kafarnaum, jah suns sabbato daga galeiþands in swnagogen laisida ins. "],[37399,"\u003cspan class=\"citation\"\u003eMARK 1.22\u003c/span\u003e jah usfilmans waurþun ana þizai laiseinai is; "],[37400,"unte was laisjands ins swe waldufni habands jah ni swaswe þai bokarjos. "],[37401,"\u003cspan class=\"citation\"\u003eMARK 1.23\u003c/span\u003e jah was in þizai swnagogen ize manna in unhrainjamma ahmin jah ufhropida \u003cspan class=\"citation\"\u003eMARK 1.24\u003c/span\u003e qiþands: "],[50600,"fralet, "],[50601,"ƕa uns jah þus, "],[50602,"Iesu Nazorenai, qamt fraqistjan uns? "],[50603,"kann þuk, ƕas þu is, "],[50604,"sa weiha gudis. "],[37404,"\u003cspan class=\"citation\"\u003eMARK 1.25\u003c/span\u003e jah andbait ina Iesus qiþands: "],[37405,"þahai jah usgagg ut us þamma, ahma unhrainja. "],[37406,"\u003cspan class=\"citation\"\u003eMARK 1.26\u003c/span\u003e jah tahida ina ahma sa unhrainja jah hropjands stibnai mikilai usiddja us imma. "],[37407,"\u003cspan class=\"citation\"\u003eMARK 1.27\u003c/span\u003e jah afslauþnodedun allai sildaleikjandans, swaei sokidedun miþ sis misso qiþandans: "],[37408,"ƕa sijai þata? "],[37409,"ƕo so laiseino so niujo, ei miþ waldufnja jah ahmam þaim unhrainjam anabiudiþ jah ufhausjand imma? "],[37410,"\u003cspan class=\"citation\"\u003eMARK 1.28\u003c/span\u003e usiddja þan meriþa is suns and allans bisitands Galeilaias. "],[37411,"\u003cspan class=\"citation\"\u003eMARK 1.29\u003c/span\u003e jah suns us þizai swnagogen usgaggandans qemun in garda Seimonis jah Andraiins miþ Iakobau jah Iohannen. "],[37412,"\u003cspan class=\"citation\"\u003eMARK 1.30\u003c/span\u003e iþ swaihro Seimonis lag in brinnon: "],[37413,"jah suns qeþun imma bi ija. "],[37414,"\u003cspan class=\"citation\"\u003eMARK 1.31\u003c/span\u003e jah duatgaggands urraisida þo undgreipands handu izos, jah aflailot þo so brinno suns, jah andbahtida im. "],[64192,"\u003cspan class=\"citation\"\u003eMARK 1.32\u003c/span\u003e andanahtja þan waurþanamma, þan gasaggq sauil, berun du imma allans þans ubil habandans jah unhulþons habandans. "],[64193,"\u003cspan class=\"citation\"\u003eMARK 1.33\u003c/span\u003e jah so baurgs alla garunnana was at daura. "],[37417,"\u003cspan class=\"citation\"\u003eMARK 1.34\u003c/span\u003e jah gahailida managans ubil habandans missaleikaim sauhtim jah unhulþons managos uswarp jah ni fralailot rodjan þos unhulþons, unte kunþedun ina. "],[37418,"\u003cspan class=\"citation\"\u003eMARK 1.35\u003c/span\u003e jah air uhtwon usstandands usiddja jah galaiþ ana auþjana staþ jah jainar baþ. "],[37419,"\u003cspan class=\"citation\"\u003eMARK 1.36\u003c/span\u003e jah galaistans waurþun imma Seimon jah þai miþ imma. "],[37420,"\u003cspan class=\"citation\"\u003eMARK 1.37\u003c/span\u003e jah bigitandans ina qeþun du imma þatei allai þuk sokjand. "],[37421,"\u003cspan class=\"citation\"\u003eMARK 1.38\u003c/span\u003e jah qaþ du im: "],[50605,"gaggam du þaim bisunjane haimom jah baurgim, ei jah jainar merjau, "],[50606,"unte duþe qam. "],[37423,"\u003cspan class=\"citation\"\u003eMARK 1.39\u003c/span\u003e jah was merjands in swnagogim ize and alla Galeilaian jah unhulþons uswairpands. "],[50607,"\u003cspan class=\"citation\"\u003eMARK 1.40\u003c/span\u003e jah qam at imma þrutsfill habands, bidjands ina jah kniwam knussjands jah qiþands du imma þatei "],[50608,"jabai wileis, magt mik gahrainjan. "],[37425,"\u003cspan class=\"citation\"\u003eMARK 1.41\u003c/span\u003e iþ Iesus infeinands, ufrakjands handu seina attaitok imma jah qaþ imma: "],[50609,"wiljau, "],[50610,"wairþ hrains. "],[37427,"\u003cspan class=\"citation\"\u003eMARK 1.42\u003c/span\u003e jah biþe qaþ þata Iesus, suns þata þrutsfill aflaiþ af imma, jah hrains warþ. "],[37428,"\u003cspan class=\"citation\"\u003eMARK 1.43\u003c/span\u003e jah gaƕotjands imma suns ussandida ina \u003cspan class=\"citation\"\u003eMARK 1.44\u003c/span\u003e jah qaþ du imma: "],[37429,"saiƕ ei mannhun ni qiþais waiht; "],[37430,"ak gagg þuk silban ataugjan gudjin jah atbair fram gahraineinai þeinai þatei anabauþ Moses du weitwodiþai im. "],[37431,"\u003cspan class=\"citation\"\u003eMARK 1.45\u003c/span\u003e iþ is usgaggands dugann merjan filu jah usqiþan þata waurd, swaswe is juþan ni mahta andaugjo in baurg galeiþan, ak uta ana auþjaim stadim was; "],[37432,"jah iddjedun du imma allaþro."],[50611,"\u003cspan class=\"citation\"\u003eMARK 2.1\u003c/span\u003e Jah galaiþ aftra in Kafarnaum afar dagans, "],[50612,"jah gafrehun þatei in garda ist. "],[37434,"\u003cspan class=\"citation\"\u003eMARK 2.2\u003c/span\u003e jah suns gaqemun managai, swaswe juþan ni gamostedun nih at daura, jah rodida im waurd. "],[37435,"\u003cspan class=\"citation\"\u003eMARK 2.3\u003c/span\u003e jah qemun at imma usliþan bairandans, hafanana fram fidworim. "],[37436,"\u003cspan class=\"citation\"\u003eMARK 2.4\u003c/span\u003e jah ni magandans neƕa qiman imma faura manageim, andhulidedun hrot þarei was Iesus jah usgrabandans insailidedun þata badi ana þammei lag sa usliþa. "],[37437,"\u003cspan class=\"citation\"\u003eMARK 2.5\u003c/span\u003e gasaiƕands þan Iesus galaubein ize qaþ du þamma usliþin: "]]