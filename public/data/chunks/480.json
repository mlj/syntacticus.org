[[7513,"\u003cspan class=\"citation\"\u003eMARK 15.42\u003c/span\u003e Καὶ ἤδη ὀψίας γενομένης, ἐπεὶ ἦν παρασκευή, ὅ ἐστιν προσάββατον, \u003cspan class=\"citation\"\u003eMARK 15.43\u003c/span\u003e ἐλθὼν Ἰωσὴφ ὁ ἀπὸ Ἀριμαθαίας εὐσχήμων βουλευτής, ὃς καὶ αὐτὸς ἦν προσδεχόμενος τὴν βασιλείαν τοῦ θεοῦ, τολμήσας εἰσῆλθεν πρὸς τὸν Πειλᾶτον καὶ ᾐτήσατο τὸ σῶμα τοῦ Ἰησοῦ. "],[7514,"\u003cspan class=\"citation\"\u003eMARK 15.44\u003c/span\u003e ὁ δὲ Πειλᾶτος ἐθαύμαζεν εἰ ἤδη τέθνηκεν, καὶ προσκαλεσάμενος τὸν κεντυρίωνα ἐπηρώτησεν αὐτὸν εἰ πάλαι ἀπέθανεν· "],[7515,"\u003cspan class=\"citation\"\u003eMARK 15.45\u003c/span\u003e καὶ γνοὺς ἀπὸ τοῦ κεντυρίωνος ἐδωρήσατο τὸ πτῶμα τῷ Ἰωσήφ. "],[7516,"\u003cspan class=\"citation\"\u003eMARK 15.46\u003c/span\u003e καὶ ἀγοράσας σινδόνα, καθελὼν αὐτὸν ἐνείλησεν τῇ σινδόνι καὶ κατέθηκεν αὐτὸν ἐν μνήματι ὃ ἦν λελατομημένον ἐκ πέτρας, καὶ προσεκύλισεν λίθον ἐπὶ τὴν θύραν τοῦ μνημείου. "],[7517,"\u003cspan class=\"citation\"\u003eMARK 15.47\u003c/span\u003e ἡ δὲ Μαρία ἡ Μαγδαληνὴ καὶ Μαρία ἡ Ἰωσῆτος ἐθεώρουν ποῦ τέθειται."],[7518,"\u003cspan class=\"citation\"\u003eMARK 16.1\u003c/span\u003e Καὶ διαγενομένου τοῦ σαββάτου Μαρία ἡ Μαγδαληνὴ καὶ Μαρία ἡ Ἰακώβου καὶ Σαλώμη ἠγόρασαν ἀρώματα, ἵνα ἐλθοῦσαι ἀλείψωσιν αὐτόν. "],[7519,"\u003cspan class=\"citation\"\u003eMARK 16.2\u003c/span\u003e καὶ λίαν πρωῒ τῇ μιᾷ τῶν σαββάτων ἔρχονται ἐπὶ τὸ μνῆμα, ἀνατείλαντος τοῦ ἡλίου. "],[7520,"\u003cspan class=\"citation\"\u003eMARK 16.3\u003c/span\u003e καὶ ἔλεγον πρὸς ἑαυτάς· "],[7521,"τίς ἀποκυλίσει ἡμῖν τὸν λίθον ἐκ τῆς θύρας τοῦ μνημείου; "],[7522,"\u003cspan class=\"citation\"\u003eMARK 16.4\u003c/span\u003e καὶ ἀναβλέψασαι θεωροῦσιν ὅτι ἀνακεκύλισται ὁ λίθος· "],[7523,"ἦν γὰρ μέγας σφόδρα. "],[7524,"\u003cspan class=\"citation\"\u003eMARK 16.5\u003c/span\u003e καὶ εἰσελθοῦσαι εἰς τὸ μνημεῖον εἶδον νεανίσκον καθήμενον ἐν τοῖς δεξιοῖς περιβεβλημένον στολὴν λευκήν, καὶ ἐξεθαμβήθησαν. "],[7525,"\u003cspan class=\"citation\"\u003eMARK 16.6\u003c/span\u003e ὁ δὲ λέγει αὐταῖς· "],[7526,"μὴ ἐκθαμβεῖσθε. "],[7527,"Ἰησοῦν ζητεῖτε τὸν Ναζαρηνὸν τὸν ἐσταυρωμένον· "],[47392,"ἠγέρθη, "],[47393,"οὐκ ἔστιν ὧδε· "],[47394,"ἴδε "],[47395,"ὁ τόπος ὅπου ἔθηκαν αὐτόν. "],[47396,"\u003cspan class=\"citation\"\u003eMARK 16.7\u003c/span\u003e ἀλλὰ ὑπάγετε "],[47397,"εἴπατε τοῖς μαθηταῖς αὐτοῦ καὶ τῷ Πέτρῳ ὅτι προάγει ὑμᾶς εἰς τὴν Γαλιλαίαν· "],[7531,"ἐκεῖ αὐτὸν ὄψεσθε, καθὼς εἶπεν ὑμῖν. "],[7532,"\u003cspan class=\"citation\"\u003eMARK 16.8\u003c/span\u003e καὶ ἐξελθοῦσαι ἔφυγον ἀπὸ τοῦ μνημείου· "],[7533,"εἶχεν γὰρ αὐτὰς τρόμος καὶ ἔκστασις, καὶ οὐδενὶ οὐδὲν εἶπον· "],[7534,"ἐφοβοῦντο γάρ. "],[7535,"\u003cspan class=\"citation\"\u003eMARK 16.9\u003c/span\u003e Ἀναστὰς δὲ πρωῒ πρώτῃ σαββάτου ἐφάνη πρῶτον Μαρίᾳ τῇ Μαγδαληνῇ, ἀφ’ ἧς ἐκβεβλήκει ἑπτὰ δαιμόνια. "],[7536,"\u003cspan class=\"citation\"\u003eMARK 16.10\u003c/span\u003e ἐκείνη πορευθεῖσα ἀπήγγειλεν τοῖς μετ’ αὐτοῦ γενομένοις, πενθοῦσιν καὶ κλαίουσιν. "],[7537,"\u003cspan class=\"citation\"\u003eMARK 16.11\u003c/span\u003e καὶ ἐκεῖνοι ἀκούσαντες ὅτι ζῇ καὶ ἐθεάθη ὑπ’ αὐτῆς ἠπίστησαν. "],[7538,"\u003cspan class=\"citation\"\u003eMARK 16.12\u003c/span\u003e Μετὰ δὲ ταῦτα δυσὶν ἐξ αὐτῶν περιπατοῦσιν ἐφανερώθη ἐν ἑτέρᾳ μορφῇ, πορευομένοις εἰς ἀγρόν. "],[7539,"\u003cspan class=\"citation\"\u003eMARK 16.13\u003c/span\u003e καὶ ἐκεῖνοι ἀπελθόντες ἀπήγγειλαν τοῖς λοιποῖς· "],[7540,"οὐδὲ ἐκείνοις ἐπίστευσαν. "],[7541,"\u003cspan class=\"citation\"\u003eMARK 16.14\u003c/span\u003e Ὕστερον ἀνακειμένοις αὐτοῖς τοῖς ἕνδεκα ἐφανερώθη, καὶ ὠνείδισεν τὴν ἀπιστίαν αὐτῶν καὶ σκληροκαρδίαν, ὅτι τοῖς θεασαμένοις αὐτὸν ἐγηγερμένον οὐκ ἐπίστευσαν. "],[7542,"\u003cspan class=\"citation\"\u003eMARK 16.15\u003c/span\u003e καὶ εἶπεν αὐτοῖς· "],[7543,"πορευθέντες εἰς τὸν κόσμον ἅπαντα κηρύξατε τὸ εὐαγγέλιον πάσῃ τῇ κτίσει. "],[47398,"\u003cspan class=\"citation\"\u003eMARK 16.16\u003c/span\u003e ὁ πιστεύσας καὶ βαπτισθεὶς σωθήσεται, "],[47399,"ὁ δὲ ἀπιστήσας κατακριθήσεται. "],[7545,"\u003cspan class=\"citation\"\u003eMARK 16.17\u003c/span\u003e σημεῖα δὲ τοῖς πιστεύσασιν ταῦτα παρακολουθήσει· "],[47400,"ἐν τῷ ὀνόματί μου δαιμόνια ἐκβαλοῦσιν, "],[47401,"γλώσσαις λαλήσουσιν καιναῖς, "],[47402,"\u003cspan class=\"citation\"\u003eMARK 16.18\u003c/span\u003e ὄφεις ἀροῦσιν, καὶ ἄν θανάσιμόν τι πίωσιν οὐ μὴ αὐτοὺς βλάψῃ, "],[47403,"ἐπὶ ἀρρώστους χεῖρας ἐπιθήσουσιν καὶ καλῶς ἕξουσιν. "],[7547,"\u003cspan class=\"citation\"\u003eMARK 16.19\u003c/span\u003e ὁ μὲν οὖν κύριος μετὰ τὸ λαλῆσαι αὐτοῖς ἀνελήμφθη εἰς τὸν οὐρανὸν καὶ ἐκάθισεν ἐκ δεξιῶν τοῦ θεοῦ. "],[7548,"\u003cspan class=\"citation\"\u003eMARK 16.20\u003c/span\u003e ἐκεῖνοι δὲ ἐξελθόντες ἐκήρυξαν πανταχοῦ, τοῦ κυρίου συνεργοῦντος καὶ τὸν λόγον βεβαιοῦντος διὰ τῶν ἐπακολουθούντων σημείων."],[20151,"\u003cspan class=\"citation\"\u003eLUKE 1.1\u003c/span\u003e Ἐπειδήπερ πολλοὶ ἐπεχείρησαν ἀνατάξασθαι διήγησιν περὶ τῶν πεπληροφορημένων ἐν ἡμῖν πραγμάτων, \u003cspan class=\"citation\"\u003eLUKE 1.2\u003c/span\u003e καθὼς παρέδοσαν ἡμῖν οἱ ἀπ’ ἀρχῆς αὐτόπται καὶ ὑπηρέται γενόμενοι τοῦ λόγου, \u003cspan class=\"citation\"\u003eLUKE 1.3\u003c/span\u003e ἔδοξε καὶ ἐμοί παρηκολουθηκότι ἄνωθεν πᾶσιν ἀκριβῶς καθεξῆς σοι γράψαι, κράτιστε Θεόφιλε, \u003cspan class=\"citation\"\u003eLUKE 1.4\u003c/span\u003e ἵνα ἐπιγνῷς περὶ ὧν κατηχήθης λόγων τὴν ἀσφάλειαν. "],[20152,"\u003cspan class=\"citation\"\u003eLUKE 1.5\u003c/span\u003e Ἐγένετο ἐν ταῖς ἡμέραις Ἡρῴδου βασιλέως τῆς Ἰουδαίας ἱερεύς τις ὀνόματι Ζαχαρίας ἐξ ἐφημερίας Ἀβιά, καὶ γυνὴ αὐτῷ ἐκ τῶν θυγατέρων Ἀαρών, καὶ τὸ ὄνομα αὐτῆς Ἐλισάβετ. "],[20153,"\u003cspan class=\"citation\"\u003eLUKE 1.6\u003c/span\u003e ἦσαν δὲ δίκαιοι ἀμφότεροι ἐναντίον τοῦ θεοῦ, πορευόμενοι ἐν πάσαις ταῖς ἐντολαῖς καὶ δικαιώμασιν τοῦ κυρίου ἄμεμπτοι. "],[20154,"\u003cspan class=\"citation\"\u003eLUKE 1.7\u003c/span\u003e καὶ οὐκ ἦν αὐτοῖς τέκνον, καθότι ἦν ἡ Ἐλισάβετ στεῖρα, καὶ ἀμφότεροι προβεβηκότες ἐν ταῖς ἡμέραις αὐτῶν ἦσαν. "],[20155,"\u003cspan class=\"citation\"\u003eLUKE 1.8\u003c/span\u003e ἐγένετο δὲ ἐν τῷ ἱερατεύειν αὐτὸν ἐν τῇ τάξει τῆς ἐφημερίας αὐτοῦ ἔναντι τοῦ θεοῦ, \u003cspan class=\"citation\"\u003eLUKE 1.9\u003c/span\u003e κατὰ τὸ ἔθος τῆς ἱερατείας ἔλαχε τοῦ θυμιᾶσαι εἰσελθὼν εἰς τὸν ναὸν τοῦ κυρίου, \u003cspan class=\"citation\"\u003eLUKE 1.10\u003c/span\u003e καὶ πᾶν τὸ πλῆθος ἦν τοῦ λαοῦ προσευχόμενον ἔξω τῇ ὥρᾳ τοῦ θυμιάματος. "]]