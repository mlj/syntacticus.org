[[170100,"а се аже холопъ ѹдарить свободна мужа. а ѹбѣжить в хорѡмъ. а гнъ ѥго не выдасть. то платити за нь гсну .в҃ꙇ. гр҃и. "],[170104,"а затѣмь аче и кдѣ налѣзеть ѹдареныи тъ. своѥго истьцѧ. кто ѥго ѹдарилъ. то ꙗрославъ былъ ѹставилъ ѹбити и. "],[170108,"но сн҃ве ѥго по ѡци ѹставиша на куны. любо бити и розвѧзавше. любо ли взѧти. гр҃и. кунъ за соромъ⁘ "],[170113,"\u003cspan class=\"citation\"\u003eRusskaja pravda 66\u003c/span\u003e о послушьствѣ⁘ "],[170114,"а послушьства на холопа не складають. "],[170115,"но оже не будеть свободнаго. но по нужи сложити на боꙗрьска тивуна. "],[170117,"а на инѣхъ не складывати⁘ "],[170118,"а в малѣ тѧжѣ по нужи възложити на закупа. "],[170119,"\u003cspan class=\"citation\"\u003eRusskaja pravda 67\u003c/span\u003e о борд. "],[170120,"а кто порветь бородѹ. а въньметь знамениѥ. а вылѣзуть людиѥ. то .в҃ꙇ. гр҃и. продажѣ. "],[170125,"аже безъ людии а в поклепѣ. то нѣту продажѣ⁘ "],[170127,"\u003cspan class=\"citation\"\u003eRusskaja pravda 68\u003c/span\u003e о зубѣ. "],[170128,"аже выбьють зубъ. а кровь видꙗть ѹ негѡ во ртѣ. а людьѥ вылѣзуть. то .в҃ꙇ. гр҃и. продажѣ. "],[170133,"а за зубъ .гр҃и. "],[170134,"\u003cspan class=\"citation\"\u003eRusskaja pravda 69\u003c/span\u003e аже ѹкрадеть кто бѡбръ. то .в҃ꙇ. гр҃и. "],[170136,"\u003cspan class=\"citation\"\u003eRusskaja pravda 70\u003c/span\u003e аже будеть росѣчена землѧ. ꙇли знамениѥ. им же ловлено или сѣть. то по верви искати татѧ. ли платити продажю⁘ "],[170141,"\u003cspan class=\"citation\"\u003eRusskaja pravda 71\u003c/span\u003e аже кто борть разнаменаѥть⁘ "],[170142,"аже разнаменаѥть борть. то .в҃ꙇ. гр҃и. "],[170144,"\u003cspan class=\"citation\"\u003eRusskaja pravda 72\u003c/span\u003e аже межю перетнеть бортьную. iли ролеiную разореть. iли двѡрную тыномь перегородить межю. то .в҃ꙇ. гр҃и. продажи. "],[170149,"\u003cspan class=\"citation\"\u003eRusskaja pravda 73\u003c/span\u003e аже дубъ подотнеть знаменьныи. или межьныи. то .в҃ꙇ. гр҃и. продажѣ⁘ "],[170156,"\u003cspan class=\"citation\"\u003eRusskaja pravda 74\u003c/span\u003e отроку .в҃. гр҃и. и .к҃. кунъ. "],[170158,"а самому ѣхати со отрокомь на дву коню. "],[170159,"сути же на ротъ овесъ. "],[170160,"а мѧсо дати овенъ. любо полоть. "],[170162,"а инѣмь кормомь. что има черево возметь. "],[170164,"писцю .і҃. кунъ. "],[170165,"перекладнагѡ .е҃. кунъ. "],[170166,"на мѣхъ. двѣ ногатѣ⁘ "],[170170,"\u003cspan class=\"citation\"\u003eRusskaja pravda 75\u003c/span\u003e аже борть пѡдътнеть. то .г҃. гр҃и. продажѣ. "],[170173,"а за дерево. пол. гр҃и. "],[170195,"\u003cspan class=\"citation\"\u003eRusskaja pravda 76\u003c/span\u003e аже пчелы выдереть. то .г҃. гр҃и. продажи. "],[170198,"а за медъ аже будеть пчелы не лажены. то .і҃. кунъ. "],[170200,"будеть ли олѣкъ. то .е҃. кунъ. "],[170202,"\u003cspan class=\"citation\"\u003eRusskaja pravda 77\u003c/span\u003e не будеть ли татѧ. то по слѣду женуть. "],[170204,"аже не бѹдеть слѣда. ли к селу. или к товару. а не ѿсѡчать ѿ собе слѣда. ни ѣдуть на слѣдъ или ѿбьють. то тѣмь платити татбу и продажю. "],[170210,"а слѣдъ гнати с чюжими людми. а с послухи. "],[170212,"аже погубѧть слѣдъ на гостиныцѣ на велицѣ. а села не будеть. или на пустѣ. кдѣ же не будеть. ни села ни людии. то не платити ни продажи ни татбы⁘ "],[170218,"\u003cspan class=\"citation\"\u003eRusskaja pravda 78\u003c/span\u003e о смердѣ⁘ "],[170219,"аже смердъ мучить смерда. безъ кнѧжа слова. то .г҃. гр҃и. продажи. "],[170223,"а за муку гр҃и. кунъ. "],[170225,"аже ѡгнищанина мучить. то .в҃ꙇ. гр҃и. продажѣ. "],[170228,"а за муку гр҃и. "],[170229,"\u003cspan class=\"citation\"\u003eRusskaja pravda 79\u003c/span\u003e аже лѡдью ѹкрадеть. то .ѯ҃. кунъ продажѣ. "],[170231,"а лѡдию лицемь воротити. "],[170232,"а морьскую лѡдью .г҃. гр҃и. "],[170233,"а за набѡиную лѡдью .в҃. гр҃и. "],[170234,"за челнъ .к҃. кунъ. "],[170235,"а за стругъ гривна⁘ "],[170236,"\u003cspan class=\"citation\"\u003eRusskaja pravda 80\u003c/span\u003e о перевѣсѣхъ⁘ "],[170237,"аже кто пѡдотнеть вервь в перевѣсѣ. то .г҃. гр҃и. продажи. "],[170240,"а гн҃у за вервь .гр҃и. кунъ. "],[170241,"\u003cspan class=\"citation\"\u003eRusskaja pravda 81\u003c/span\u003e аже кто ѹкрадеть. въ чьѥмь перевѣсѣ. ꙗстрѧбъ или сокѡлъ. то продажѣ. г҃. гр҃и. "],[170247,"а гсну гр҃и. "],[170248,"а за голубь ѳ҃. кунъ. "],[170250,"а за курѧ .ѳ҃. кунъ. "],[170251,"а за ѹтовь .л҃. кунъ. "],[170252,"а за гусь .л҃. кунъ. "],[170253,"а за лебедь .л҃. кунъ. "],[170254,"а за жеравль .л҃. кунъ. "],[170255,"\u003cspan class=\"citation\"\u003eRusskaja pravda 82\u003c/span\u003e а в сѣнѣ и въ дровѣхъ .ѳ҃. кунъ. "],[170256,"а гсну кѡлико бѹдеть. вѡзъ ѹкрадено. то имати ѥму за вѡзъ. по .в҃. ногатѣ⁘ "],[170260,"\u003cspan class=\"citation\"\u003eRusskaja pravda 83\u003c/span\u003e о гумнѣ. "],[170261,"аже зажгуть гумно. то на потѡкъ на грабежь дѡмъ ѥгѡ. переди пагубу исплатившю. "],[170264,"а въ прѡцѣ кнѧзю поточити ꙇ. "],[170265,"тако же аже кто двѡръ зажьжеть. "],[170266,"\u003cspan class=\"citation\"\u003eRusskaja pravda 84\u003c/span\u003e а кто пакощами кѡнь порѣжеть. iли скотину. продажѣ .в҃ꙇ. гр҃и. "],[170269,"а пагубу гсну. ѹрѡкъ платити⁘ "],[170271,"\u003cspan class=\"citation\"\u003eRusskaja pravda 85\u003c/span\u003e ты тѧжѣ всѣ судѧть. послухи свободными. "],[170273,"будеть ли послухъ холѡпъ. то холѡпу на правду не вылазити. "],[170275,"но оже хѡщеть истець. или иметь и. а река тако. "],[170278,"по сегѡ рѣчи емлю тѧ. "],[170279,"но ꙗзъ ѥмлю тѧ. а не холѡпъ. "],[170281,"и ѥмѣти и на желѣзо. "],[170282,"аже обинити и. то ѥмлеть на немь своѥ. "],[170284,"не обинить ли ѥго. платити ѥму грив. за муку. зане по хѡлѡпьи рѣчи ꙗлъи. "],[170291,"\u003cspan class=\"citation\"\u003eRusskaja pravda 86\u003c/span\u003e а желѣзного платити .м҃. кунъ. "],[170292,"а мечнику .е҃. кунъ. "],[170293,"а пол. гр҃и. дѣтьскому. "],[170296,"то ти желѣзныи ѹрѡкъ. кто си в чемь ѥмлеть. "],[170298,"\u003cspan class=\"citation\"\u003eRusskaja pravda 87\u003c/span\u003e аже иметь на желѣзо. по свободныхъ людии рѣчи. либо ли запа на нь будеть. любо прохожениѥ нощноѥ. или кимь любо образомь. аже не ожьжеть. то про муки не платити ѥму. но одинѡ желѣзноѥ. кто и будеть ꙗлъ⁘ "],[170307,"\u003cspan class=\"citation\"\u003eRusskaja pravda 88\u003c/span\u003e о женѣ⁘ "],[170308,"аже кто ѹбиѥть жену. то тѣм же судомь судити. ꙗко же и мужа. "],[170311,"аже будеть виноватъ. то пѡл виры .к҃. гр҃и. "],[170313,"\u003cspan class=\"citation\"\u003eRusskaja pravda 89\u003c/span\u003e а в холѡпѣ и в робѣ виры нѣтуть. "],[170314,"но оже будеть без вины ѹбиѥнъ. то за хѡлѡпъ ѹрокъ платити. или за робу. "]]