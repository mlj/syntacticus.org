[[22052,"ὁ ἀπειθῶν τῷ υἱῷ οὐκ ὄψεται ζωήν, ἀλλ’ ἡ ὀργὴ τοῦ θεοῦ μένει ἐπ’ αὐτόν."],[47267,"\u003cspan class=\"citation\"\u003eJOHN 4.1\u003c/span\u003e Ὡς οὖν ἔγνω ὁ Ἰησοῦς ὅτι ἤκουσαν οἱ Φαρισαῖοι ὅτι Ἰησοῦς πλείονας μαθητὰς ποιεῖ καὶ βαπτίζει ἢ Ἰωάννης, \u003cspan class=\"citation\"\u003eJOHN 4.2\u003c/span\u003e καίτοιγε Ἰησοῦς αὐτὸς οὐκ ἐβάπτιζεν ἀλλ’ οἱ μαθηταὶ αὐτοῦ, \u003cspan class=\"citation\"\u003eJOHN 4.3\u003c/span\u003e ἀφῆκεν τὴν Ἰουδαίαν καὶ ἀπῆλθεν πάλιν εἰς τὴν Γαλιλαίαν. "],[22053,"\u003cspan class=\"citation\"\u003eJOHN 4.4\u003c/span\u003e ἔδει δὲ αὐτὸν διέρχεσθαι διὰ τῆς Σαμαρίας. "],[22054,"\u003cspan class=\"citation\"\u003eJOHN 4.5\u003c/span\u003e ἔρχεται οὖν εἰς πόλιν τῆς Σαμαρίας λεγομένην Συχάρ, πλησίον τοῦ χωρίου ὃ ἔδωκεν Ἰακὼβ Ἰωσὴφ τῷ υἱῷ αὐτοῦ. "],[22055,"\u003cspan class=\"citation\"\u003eJOHN 4.6\u003c/span\u003e ἦν δὲ ἐκεῖ πηγὴ τοῦ Ἰακώβ. "],[22056,"ὁ οὖν Ἰησοῦς κεκοπιακὼς ἐκ τῆς ὁδοιπορίας ἐκαθέζετο οὕτως ἐπὶ τῇ πηγῇ· "],[22057,"ὥρα ἦν ὡς ἕκτη. "],[22058,"\u003cspan class=\"citation\"\u003eJOHN 4.7\u003c/span\u003e ἔρχεται γυνὴ ἐκ τῆς Σαμαρίας ἀντλῆσαι ὕδωρ. "],[48631,"λέγει αὐτῇ ὁ Ἰησοῦς, "],[48632,"δός μοι πεῖν· "],[22060,"\u003cspan class=\"citation\"\u003eJOHN 4.8\u003c/span\u003e οἱ γὰρ μαθηταὶ αὐτοῦ ἀπεληλύθεισαν εἰς τὴν πόλιν, ἵνα τροφὰς ἀγοράσωσιν. "],[22061,"\u003cspan class=\"citation\"\u003eJOHN 4.9\u003c/span\u003e λέγει αὐτῷ ἡ γυνὴ ἡ Σαμαρῖτις· "],[22062,"πῶς σὺ Ἰουδαῖος ὢν παρ’ ἐμοῦ πεῖν αἰτεῖς γυναικὸς Σαμαρίτιδος οὔσης; "],[22063,"\u003cspan class=\"citation\"\u003eJOHN 4.10\u003c/span\u003e ἀπεκρίθη Ἰησοῦς καὶ εἶπεν αὐτῇ· "],[22064,"εἰ ᾔδεις τὴν δωρεὰν τοῦ θεοῦ, καὶ τίς ἐστιν ὁ λέγων σοι· δός μοι πεῖν, σὺ ἂν ᾔτησας αὐτὸν καὶ ἔδωκεν ἄν σοι ὕδωρ ζῶν. "],[22066,"\u003cspan class=\"citation\"\u003eJOHN 4.11\u003c/span\u003e λέγει αὐτῷ ἡ γυνή· "],[22067,"κύριε, οὔτε ἄντλημα ἔχεις καὶ τὸ φρέαρ ἐστὶν βαθύ· "],[22068,"πόθεν ἔχεις τὸ ὕδωρ τὸ ζῶν; "],[22069,"\u003cspan class=\"citation\"\u003eJOHN 4.12\u003c/span\u003e μὴ σὺ μείζων εἶ τοῦ πατρὸς ἡμῶν Ἰακώβ, ὃς ἔδωκεν ἡμῖν τὸ φρέαρ, καὶ αὐτὸς ἐξ αὐτοῦ ἔπιεν καὶ οἱ υἱοὶ αὐτοῦ καὶ τὰ θρέμματα αὐτοῦ; "],[22070,"\u003cspan class=\"citation\"\u003eJOHN 4.13\u003c/span\u003e ἀπεκρίθη Ἰησοῦς καὶ εἶπεν αὐτῇ· "],[22071,"πᾶς ὁ πίνων ἐκ τοῦ ὕδατος τούτου διψήσει πάλιν· "],[22072,"\u003cspan class=\"citation\"\u003eJOHN 4.14\u003c/span\u003e ὃς δ’ ἂν πίῃ ἐκ τοῦ ὕδατος οὗ ἐγὼ δώσω αὐτῷ, οὐ μὴ διψήσει εἰς τὸν αἰῶνα, ἀλλὰ τὸ ὕδωρ ὃ ἐγὼ δώσω αὐτῷ γενήσεται ἐν αὐτῷ πηγὴ ὕδατος ἁλλομένου εἰς ζωὴν αἰώνιον. "],[22073,"\u003cspan class=\"citation\"\u003eJOHN 4.15\u003c/span\u003e λέγει πρὸς αὐτὸν ἡ γυνή· "],[22074,"κύριε, δός μοι τοῦτο τὸ ὕδωρ, ἵνα μὴ διψῶ μηδὲ διέρχωμαι ἐνθάδε ἀντλεῖν. "],[22075,"\u003cspan class=\"citation\"\u003eJOHN 4.16\u003c/span\u003e λέγει αὐτῇ· "],[22076,"ὕπαγε φώνησον τὸν ἄνδρα σου καὶ ἐλθὲ ἐνθάδε. "],[22077,"\u003cspan class=\"citation\"\u003eJOHN 4.17\u003c/span\u003e ἀπεκρίθη ἡ γυνὴ καὶ εἶπεν· "],[22078,"ἄνδρα οὐκ ἔχω. "],[22079,"λέγει αὐτῇ ὁ Ἰησοῦς· "],[22080,"καλῶς εἶπες ὅτι "],[59955,"ἄνδρα οὐκ ἔχω· "],[22081,"\u003cspan class=\"citation\"\u003eJOHN 4.18\u003c/span\u003e πέντε γὰρ ἄνδρας ἔσχες, καὶ νῦν ὃν ἔχεις οὐκ ἔστιν σου ἀνήρ· "],[22082,"τοῦτο ἀληθὲς εἴρηκας. "],[22083,"\u003cspan class=\"citation\"\u003eJOHN 4.19\u003c/span\u003e λέγει αὐτῷ ἡ γυνή· "],[22084,"κύριε, θεωρῶ ὅτι προφήτης εἶ σύ. "],[22085,"\u003cspan class=\"citation\"\u003eJOHN 4.20\u003c/span\u003e οἱ πατέρες ἡμῶν ἐν τῷ ὄρει τούτῳ προσεκύνησαν· "],[22086,"καὶ ὑμεῖς λέγετε ὅτι ἐν Ἱεροσολύμοις ἐστὶν ὁ τόπος ὅπου προσκυνεῖν δεῖ. "],[22087,"\u003cspan class=\"citation\"\u003eJOHN 4.21\u003c/span\u003e λέγει αὐτῇ ὁ Ἰησοῦς· "],[22088,"πίστευέ μοι, γύναι, ὅτι ἔρχεται ὥρα ὅτε οὔτε ἐν τῷ ὄρει τούτῳ οὔτε ἐν Ἱεροσολύμοις προσκυνήσετε τῷ πατρί. "],[48633,"\u003cspan class=\"citation\"\u003eJOHN 4.22\u003c/span\u003e ὑμεῖς προσκυνεῖτε ὃ οὐκ οἴδατε, "],[48634,"ἡμεῖς προσκυνοῦμεν ὃ οἴδαμεν, ὅτι ἡ σωτηρία ἐκ τῶν Ἰουδαίων ἐστίν· "],[22090,"\u003cspan class=\"citation\"\u003eJOHN 4.23\u003c/span\u003e ἀλλὰ ἔρχεται ὥρα καὶ νῦν ἐστιν, ὅτε οἱ ἀληθινοὶ προσκυνηταὶ προσκυνήσουσιν τῷ πατρὶ ἐν πνεύματι καὶ ἀληθείᾳ· "],[22091,"καὶ γὰρ ὁ πατὴρ τοιούτους ζητεῖ τοὺς προσκυνοῦντας αὐτόν. "],[22092,"\u003cspan class=\"citation\"\u003eJOHN 4.24\u003c/span\u003e πνεῦμα ὁ θεός, καὶ τοὺς προσκυνοῦντας ἐν πνεύματι καὶ ἀληθείᾳ προσκυνεῖν δεῖ. "],[22093,"\u003cspan class=\"citation\"\u003eJOHN 4.25\u003c/span\u003e λέγει αὐτῷ ἡ γυνή· "],[22094,"οἶδα ὅτι Μεσσίας ἔρχεται, ὁ λεγόμενος Χριστός· "],[22095,"ὅταν ἔλθῃ ἐκεῖνος, ἀναγγελεῖ ἡμῖν ἅπαντα. "],[22096,"\u003cspan class=\"citation\"\u003eJOHN 4.26\u003c/span\u003e λέγει αὐτῇ ὁ Ἰησοῦς· "],[22097,"ἐγώ εἰμι, ὁ λαλῶν σοι. "],[22098,"\u003cspan class=\"citation\"\u003eJOHN 4.27\u003c/span\u003e Καὶ ἐπὶ τούτῳ ἦλθαν οἱ μαθηταὶ αὐτοῦ, καὶ ἐθαύμαζον ὅτι μετὰ γυναικὸς ἐλάλει· "],[22099,"οὐδεὶς μέντοι εἶπεν· τί ζητεῖς ἤ "],[63005,"τί λαλεῖς μετ’ αὐτῆς; "],[22101,"\u003cspan class=\"citation\"\u003eJOHN 4.28\u003c/span\u003e ἀφῆκεν οὖν τὴν ὑδρίαν αὐτῆς ἡ γυνὴ καὶ ἀπῆλθεν εἰς τὴν πόλιν, καὶ λέγει τοῖς ἀνθρώποις· "],[22102,"\u003cspan class=\"citation\"\u003eJOHN 4.29\u003c/span\u003e δεῦτε ἴδετε ἄνθρωπον ὃς εἶπέν μοι πάντα ἃ ἐποίησα· "],[22103,"μήτι οὗτός ἐστιν ὁ Χριστός; "],[22104,"\u003cspan class=\"citation\"\u003eJOHN 4.30\u003c/span\u003e ἐξῆλθον ἐκ τῆς πόλεως, καὶ ἤρχοντο πρὸς αὐτόν. "],[22105,"\u003cspan class=\"citation\"\u003eJOHN 4.31\u003c/span\u003e Ἐν τῷ μεταξὺ ἠρώτων αὐτὸν οἱ μαθηταὶ λέγοντες· "],[22106,"ῥαββεί, φάγε. "],[22107,"\u003cspan class=\"citation\"\u003eJOHN 4.32\u003c/span\u003e ὁ δὲ εἶπεν αὐτοῖς· "],[22108,"ἐγὼ βρῶσιν ἔχω φαγεῖν ἣν ὑμεῖς οὐκ οἴδατε. "],[48635,"\u003cspan class=\"citation\"\u003eJOHN 4.33\u003c/span\u003e ἔλεγον οὖν οἱ μαθηταὶ πρὸς ἀλλήλους, "],[48636,"μή τις ἤνεγκεν αὐτῷ φαγεῖν; "],[22110,"\u003cspan class=\"citation\"\u003eJOHN 4.34\u003c/span\u003e λέγει αὐτοῖς ὁ Ἰησοῦς· "],[22111,"ἐμὸν βρῶμά ἐστιν ἵνα ποιῶ τὸ θέλημα τοῦ πέμψαντός με καὶ τελειώσω αὐτοῦ τὸ ἔργον. "],[22112,"\u003cspan class=\"citation\"\u003eJOHN 4.35\u003c/span\u003e οὐχ ὑμεῖς λέγετε ὅτι ἔτι τετράμηνός ἐστιν καὶ ὁ θερισμὸς ἔρχεται; "],[48637,"ἰδοὺ λέγω ὑμῖν, "],[48638,"ἐπάρατε τοὺς ὀφθαλμοὺς ὑμῶν καὶ θεάσασθε τὰς χώρας, ὅτι λευκαί εἰσίν πρὸς θερισμόν. "],[22114,"\u003cspan class=\"citation\"\u003eJOHN 4.36\u003c/span\u003e ἤδη ὁ θερίζων μισθὸν λαμβάνει καὶ συνάγει καρπὸν εἰς ζωὴν αἰώνιον, ἵνα καὶ ὁ σπείρων ὁμοῦ χαίρῃ καὶ ὁ θερίζων. "]]