[[199712,"бл҃гословлениѥ. ѿ влд҃кы. "],[199823,"покла(нѧни)ѥ. ѿ посадн(i)ка михаила. и ѿ тысѧцьскаго кондрата. и ѿ всѣго новагорода. и ѿ всѣхъ старѣишихъ. и ѿ всѣхъ меньшихъ. къ кн҃зю ярославоу. "],[199720,"на семь кн҃же цѣлоуи хс҃ъ. къ всѣмоу новоугородоу. на цѣмь то цѣловали дѣди. и ѡ҃ци. и ѡ҃ць твои ярославъ. "],[199725,"новъгородъ ти дѣржати. въ старинѣ. по пошлинѣ. "],[199886,"что волостии всѣхъ новгородьскыхъ. того ти кн҃же не держати. своими моужи. нъ дьржати. моужи новгородьскыми. "],[199733,"а даръ имати тобе ѿ техъ волостии. "],[199734,"а бес посадника тобе волостии не раздавати. "],[199735,"а комоу раздаялъ волости. братъ твои алеξандръ. илi дмитрии. съ новгородци. тобе техъ волостии без вины не лишати. "],[199740,"а что ти кн҃же пошло на торожку. и на волоцѣ. тивоунъ свои дьржати. "],[199743,"на своѥи чѧсти дьржати. а новьгородьць на своѥи чѧсти дьржати. "],[199745,"а въ бежицахъ кн҃же тобе. ни твоѥи кнѧгыни. ни твоимъ бояромъ. ни твоимъ дворѧномъ. селъ не дьржати. ни коупити. ни даромъ приимати. и по всеи волости новгородьскои. "],[199753,"а се кн҃же воло(с)ти новгородьскыѥ. волокъ. съ всеми волость(м)и. тържькъ. бежицѣ. городьць палиць. а то ѥсме дали иванкови. потомъ. мелѣчѧ. шипино. ѥгна. вологда. заволоцьѥ. трѣ. перемь. печера. югра. "],[199757,"а в роусоу ти кн҃же ѥздити ѡсень. "],[199758,"а лѣт҃ не ѥздити. "],[199759,"ѥздити на ѡзвадо. звѣри гонитъ. "],[199761,"а в ладогоу ти кн҃же слати ѡсетрьникъ. и медовара. по грамотѣ оц҃ѧ своѥго ярослава. "],[199764,"а соудъ кн҃же ѿдалъ дмитрии. съ новгородци. бежичѧномъ. и ѡбонижаномъ. на .г҃. лѣт҃. "],[199887,"соудьѥ не слати. "],[199769,"а из бежиць кн҃же. людии не выводити въ свою землю. ни изъ инои волости новгородьскои. ни грамотъ имъ даяти. ни закладниковъ приимати. ни кнѧгыни твоѥи. ни бояромъ твоимъ. ни дворѧномъ твоимъ. ни смерда ни коупцины. "],[199778,"а без вины ти моужа волости не лишити. "],[199779,"а грамоты ти кн҃же не посоуживати. "],[199780,"а пожне кн҃же что пошло тобе. и твоимъ моужемъ. то твоѥ. "],[199783,"а что былъ ѿялъ брат҃ твои алеξандръ. пожне. а то ти кн҃же не надобѣ. "],[199785,"а что. кн҃же братъ твои алеξандръ дѣялъ насилиѥ на новѣгородѣ. а того сѧ кн҃же ѿстоупи. "],[199825,"дворѧномъ. твоимъ и тивоунимъ. погонъ имати како то пошло. "],[199790,"а на томъ ти кн҃же на всѣмъ хс҃ъ цѣловати. бес перевода. прi нашихъ послѣхъ. "],[199793,"а мы ти сѧ гн҃е кн҃же кланѧѥмъ. "],[199794,"а что кн҃же мытъ. по твоѥи земли. и по (и)нои волости. и по всеи суждальскои земли. а то кн҃же имати по .в҃. векши. ѿ лодьѥ. и ѿ воза. и ѿ лну. и ѿ хмелна. короба. "],[199803,"а дворѧномъ твоимъ по селомъ оу коупцевъ повозовъ не имати. разве. ратнои вести. "],[199805,"тако кн҃же гн҃е. пошло ѿ дѣдъ. и ѿ оц҃ь. и ѿ твоихъ. и ѿ нашихъ и ѿ твоего ѡч҃ѧ ярослава. "]]