[[46539,"\u003cspan class=\"citation\"\u003e1COR 5.9\u003c/span\u003e gamelida izwis ana þizai aipistaulein: "],[46540,"ni blandaiþ izwis horam, "],[64061," \u003cspan class=\"citation\"\u003e1COR 5.10\u003c/span\u003e ni þaim horam þis fairƕaus, aiþþau þaim faihufrikam jah wilwam aiþþau galiugam skalkinondam, unte skuldedeiþ þan us þamma fairƕau usgaggan. "],[46541,"\u003cspan class=\"citation\"\u003e1COR 5.11\u003c/span\u003e iþ nu gamelida izwis ni blandan, jabai ƕas broþar namnids sijai hors aiþþau faihufriks aiþþau galiugam skalkinonds aiþþau ubilwaurds aiþþau afdrugkja aiþþau wilwa, þamma swaleikamma ni miþmatjan. "],[46542,"\u003cspan class=\"citation\"\u003e1COR 5.12\u003c/span\u003e ƕa mik jah þans uta stojan? "],[46543,"niu þans inna jus stojiþ? "],[46544,"\u003cspan class=\"citation\"\u003e1COR 5.13\u003c/span\u003e iþ þans uta guþ stojiþ. "],[46545,"usnimiþ þana ubilan us izwis silbam."],[46546,"\u003cspan class=\"citation\"\u003e1COR 6.1\u003c/span\u003e Gadars ƕas izwara, wiþra anþarana staua habands stojan fram inwindaim jah ni fram..."],[46547,"...\u003cspan class=\"citation\"\u003e1COR 7.5\u003c/span\u003e izwara misso, niba þau us gaqissai ƕo ƕeilo, ei uhteigai sijaiþ fastan jah bidan; "],[46548,"þaþroþþan samaþ gawandjaiþ, ei ni fraisai izwara Satana in ungahobainais izwaraizos. "],[46549,"\u003cspan class=\"citation\"\u003e1COR 7.6\u003c/span\u003e þat-uþ-þan qiþa gakunnands, ni bi haitjai. "],[46550,"\u003cspan class=\"citation\"\u003e1COR 7.7\u003c/span\u003e iþ wiljau allans mans wisan swe mik silban; "],[52486,"akei ƕarjizuh swesa giba habaiþ fram guda, sums swa, sumsuh swa. "],[46552,"\u003cspan class=\"citation\"\u003e1COR 7.8\u003c/span\u003e aþþan qiþa þaim unqenidam jah widuwom: "],[46553,"goþ ist im, jabai sind swe ik. "],[46554,"\u003cspan class=\"citation\"\u003e1COR 7.9\u003c/span\u003e iþ jabai ni gahabaina sik, liugandau; "],[46555,"batizo ist auk liugan þau intundnan. "],[46556,"\u003cspan class=\"citation\"\u003e1COR 7.10\u003c/span\u003e iþ þaim liugom haftam anabiuda, ni ik, ak frauja, qenai fairra abin ni skaidan. \u003cspan class=\"citation\"\u003e1COR 7.11\u003c/span\u003e iþ jabai gaskaidnai, wisan unliugaida, aiþþau du abin seinamma aftra gagawairþjan, jah aban qen ni fraletan. "],[46558,"\u003cspan class=\"citation\"\u003e1COR 7.12\u003c/span\u003e iþ þaim anþaraim ik qiþa, ni frauja: "],[46559,"jabai ƕas broþar qen aigi ungalaubjandein, jah so gawilja ist bauan miþ imma, ni afletai þo qen; "],[46560,"\u003cspan class=\"citation\"\u003e1COR 7.13\u003c/span\u003e jah qens soei aigi aban ungalaubjandan, jah sa gawilja ist bauan miþ izai, ni afletai þana aban. "],[46561,"\u003cspan class=\"citation\"\u003e1COR 7.14\u003c/span\u003e weihaida ist qens so ungalaubjandei in abin, jah gaweihaids ist aba sa ungalaubjands in qenai; "],[46562,"aiþþau barna izwara unhrainja weseina, iþ nu weiha sind. "],[46563,"\u003cspan class=\"citation\"\u003e1COR 7.15\u003c/span\u003e iþ jabai sa ungalaubjands skaidiþ sik, skaidai; "],[46564,"nist gaþiwaids broþar aiþþau swistar in þaim swaleikaim; "],[46565,"aþþan in gawairþja laþoda uns guþ. "],[46566,"\u003cspan class=\"citation\"\u003e1COR 7.16\u003c/span\u003e ƕa nukkannt þu, qino, ei aban ganasjais? "],[46567,"aiþþau ƕa kannt, guma, þatei qen þeina ganasjais? "],[46568,"\u003cspan class=\"citation\"\u003e1COR 7.17\u003c/span\u003e ni ei, ƕarjammeh swaswe gadailida guþ, ainƕarjatoh swaswe galaþoda guþ, swa gaggai; "],[46569,"jah swa in allaim aikklesjom anabiuda. "],[46570,"\u003cspan class=\"citation\"\u003e1COR 7.18\u003c/span\u003e bimaitans galaþoda warþ ƕas, "],[64063,"ni ufrakjai; "],[46571,"miþ faurafillja galaþoþs warþ ƕas, "],[64064,"ni bimaitai. "],[46572,"\u003cspan class=\"citation\"\u003e1COR 7.19\u003c/span\u003e þata bimait ni waihts ist jah þata faurafilli ni waihts ist, ak fastubnja anabusne gudis. "],[46573,"\u003cspan class=\"citation\"\u003e1COR 7.20\u003c/span\u003e ƕarjizuh in laþonai þizaiei laþoþs was, in þizai sijai. "],[52488,"\u003cspan class=\"citation\"\u003e1COR 7.21\u003c/span\u003e skalks galaþoþs wast, "],[52489,"ni karos; "],[46575,"akei þauhjabai magt freis wairþan, mais brukei. "],[46576,"\u003cspan class=\"citation\"\u003e1COR 7.22\u003c/span\u003e saei auk in fraujin haitans ist skalks, fralets fraujins ist; "],[46577,"samaleiko saei freis haitada, skalks ist Xristaus. "],[46578,"\u003cspan class=\"citation\"\u003e1COR 7.23\u003c/span\u003e wairþa galaubamma usbauhtai sijuþ; "],[46579,"ni wairþaiþ skalkos mannam. "],[46580,"\u003cspan class=\"citation\"\u003e1COR 7.24\u003c/span\u003e ƕarjizuh in þammei atlaþoþs was, broþrjus, in þamma gastandai at guda. "],[46581,"\u003cspan class=\"citation\"\u003e1COR 7.25\u003c/span\u003e aþþan bi maujos anabusn fraujins ni haba; "],[46582,"iþ ragin giba swe gaarmaiþs fram fraujin du triggws wisan. "],[46583,"\u003cspan class=\"citation\"\u003e1COR 7.26\u003c/span\u003e man nu þata goþ wisan in þizos andwairþons þaurftais, þatei goþ ist mann swa wisan: "],[52490,"\u003cspan class=\"citation\"\u003e1COR 7.27\u003c/span\u003e gabundans is qenai, "],[52491,"ni sokei lausjan; "],[52492,"galausiþs is qenai, "],[52493,"ni sokei qen. "],[46586,"\u003cspan class=\"citation\"\u003e1COR 7.28\u003c/span\u003e aþþan jabai nimis qen, ni frawaurhtes, jah jabai liugada mawi, ni frawaurhta, iþ aglon leikis gastaldand þo swaleika. "],[46587,"iþ ik izwis freidja..."],[46588,"...\u003cspan class=\"citation\"\u003e1COR 8.9\u003c/span\u003e wairþai þaim unmahteigam. "],[46589,"\u003cspan class=\"citation\"\u003e1COR 8.10\u003c/span\u003e jabai auk ƕas gasaiƕiþ þuk þana habandan kunþi in galiuge stada anakumbjandan, niu miþwissei is siukis wisandins timrjada du galiugagudam gasaliþ matjan? "],[46590,"\u003cspan class=\"citation\"\u003e1COR 8.11\u003c/span\u003e fraqistniþ auk sa unmahteiga ana þeinamma witubnja broþar in þize Xristus gaswalt. "]]