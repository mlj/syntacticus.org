[[44530,"akei nih skama mik, unte wait ƕamma galaubida, jah gatraua þammei mahteigs ist þata anafilh mein fastan in jainana dag. "],[44531,"\u003cspan class=\"citation\"\u003e2TIM 1.13\u003c/span\u003e frisaht habands hailaize waurde, þoei at mis hausides in galaubeinai jah frijaþwai in Xristau Iesu, \u003cspan class=\"citation\"\u003e2TIM 1.14\u003c/span\u003e þata godo anafilh fastai þairh ahman weihana saei bauiþ in uns. "],[44532,"\u003cspan class=\"citation\"\u003e2TIM 1.15\u003c/span\u003e waist þatei afwandidedun sik af mis allai þaiei sind in Asiai, þizeei ist Fwgailus jah Hairmaugaineis. "],[44533,"\u003cspan class=\"citation\"\u003e2TIM 1.16\u003c/span\u003e gibai armaion frauja Auneiseifauraus garda, unte ufta mik anaþrafstida jah naudibandjo meinaizo ni skamaida sik; \u003cspan class=\"citation\"\u003e2TIM 1.17\u003c/span\u003e ak qimands in Rumai usdaudo sokida mik jah bigat. "],[44535,"\u003cspan class=\"citation\"\u003e2TIM 1.18\u003c/span\u003e gibai frauja imma bigitan armahairtein at fraujin in jainamma daga; "],[44536,"jah ƕan filu in Aifaison andbahtida mis, waila þu kant."],[44537,"\u003cspan class=\"citation\"\u003e2TIM 2.1\u003c/span\u003e þu nu, barn mein waliso, inswinþei þuk in anstai þizai in Xristau Iesu, \u003cspan class=\"citation\"\u003e2TIM 2.2\u003c/span\u003e jah þoei hausides at mis þairh managa weitwodja þo anafilh triggwaim mannam, þaiei wairþai sijaina jah anþarans laisjan. "],[44538,"\u003cspan class=\"citation\"\u003e2TIM 2.3\u003c/span\u003e þu nu arbaidei swe gods gadrauhts Xristaus Iesuis. "],[44539,"\u003cspan class=\"citation\"\u003e2TIM 2.4\u003c/span\u003e ni ainshun drauhtinonds fraujin dugawindiþ sik gawaurkjam þizos aldais, ei galeikai þammei drauhtinoþ. "],[44540,"\u003cspan class=\"citation\"\u003e2TIM 2.5\u003c/span\u003e jah þan jabai haifsteiþ ƕas, ni weipada, niba witodeigo brikiþ. "],[44541,"\u003cspan class=\"citation\"\u003e2TIM 2.6\u003c/span\u003e arbaidjands airþos waurstwja skal frumist akrane andniman. "],[44542,"\u003cspan class=\"citation\"\u003e2TIM 2.7\u003c/span\u003e fraþei þatei qiþa; "],[44543,"gibiþ auk þus frauja fraþi us allaim. "],[44544,"\u003cspan class=\"citation\"\u003e2TIM 2.8\u003c/span\u003e Gamuneis Xristu Iesu urrisanana us dauþaim us fraiwa Daweidis bi aiwaggeljon meinai, \u003cspan class=\"citation\"\u003e2TIM 2.9\u003c/span\u003e in þizaiei arbaidja und bandjos swe ubiltojis; "],[44545,"akei waurd gudis nist gabundan. "],[44546,"\u003cspan class=\"citation\"\u003e2TIM 2.10\u003c/span\u003e inuh þis all gaþula bi þans gawalidans, ei jah þai ganist gatilona, sei ist in Xristau Iesu miþ wulþau aiweinamma. "],[44547,"\u003cspan class=\"citation\"\u003e2TIM 2.11\u003c/span\u003e triggw þata waurd: "],[44548,"jabai miþgadauþnodedum, jah miþlibam; "],[44549,"\u003cspan class=\"citation\"\u003e2TIM 2.12\u003c/span\u003e jabai gaþulam, jah miþþiudanom; "],[44550,"jabai afaikam, jah is afaikiþ uns; "],[44551,"\u003cspan class=\"citation\"\u003e2TIM 2.13\u003c/span\u003e jabai ni galaubjam, jains triggws wisiþ; "],[44552,"afaikan sik silban ni mag. "],[44553,"\u003cspan class=\"citation\"\u003e2TIM 2.14\u003c/span\u003e þizei gamaudei, weitwodjands in andwairþja fraujins; "],[44554,"waurdam weihan du ni waihtai daug, niba uswalteinai þaim hausjondam. "],[44555,"\u003cspan class=\"citation\"\u003e2TIM 2.15\u003c/span\u003e usdaudei þuk silban gakusanana usgiban guda waurstwjan unaiwiskana, raihtaba raidjandan waurd sunjos. "],[44556,"\u003cspan class=\"citation\"\u003e2TIM 2.16\u003c/span\u003e iþ þo dwalona usweihona lausawaurdja biwandei; "],[44557,"unte filu gaggand du afgudein, \u003cspan class=\"citation\"\u003e2TIM 2.17\u003c/span\u003e jah waurd ize swe gund wuliþ; "],[44558,"þizeei ist Wmainaius jah Filetus, \u003cspan class=\"citation\"\u003e2TIM 2.18\u003c/span\u003e þaiei bi sunjai uswissai usmetun, qiþandans usstass ju waurþana, jah galaubein sumaize uswaltidedun. "],[44559,"\u003cspan class=\"citation\"\u003e2TIM 2.19\u003c/span\u003e aþþan tulgus grunduwaddjus gudis standiþ, habands sigljo þata: kunþa frauja þans þaiei sind is, jah: afstandai af unselein ƕazuh saei namnjai namo fraujins. "],[44562,"\u003cspan class=\"citation\"\u003e2TIM 2.20\u003c/span\u003e aþþan in mikilamma garda ni sind þatainei kasa gulþeina jah silubreina, ak jah triweina jah digana, jah suma du sweraim, sum-uþ-þan du unsweraim. "],[44563,"...\u003cspan class=\"citation\"\u003e2TIM 2.21\u003c/span\u003e du allamma waurstwe godaize gamanwiþ. "],[44564,"\u003cspan class=\"citation\"\u003e2TIM 2.22\u003c/span\u003e aþþan juggans lustuns þliuh; "],[44565,"iþ laistei garaihtein, galaubein, frijaþwa, gawairþi miþ þaim bidai anahaitandam fraujan us hrainjamma hairtin. "],[44566,"\u003cspan class=\"citation\"\u003e2TIM 2.23\u003c/span\u003e iþ þos dwalons jah untalons soknins biwandei, witands þatei gabairand sakjons. "],[44567,"\u003cspan class=\"citation\"\u003e2TIM 2.24\u003c/span\u003e iþ skalks fraujins ni skal sakan, ak qairrus wisan wiþra allans, laiseigs, usþulands, \u003cspan class=\"citation\"\u003e2TIM 2.25\u003c/span\u003e in qairrein talzjands þans andstandandans, niu ƕan gibai im guþ idreiga du ufkunþja sunjos, \u003cspan class=\"citation\"\u003e2TIM 2.26\u003c/span\u003e jah usskarjaindau us unhulþins wruggon, fram þammei gafahanai habanda afar is wiljin."],[44568,"\u003cspan class=\"citation\"\u003e2TIM 3.1\u003c/span\u003e Aþþan þata kunneis ei in spedistaim dagam atgaggand jera sleidja, \u003cspan class=\"citation\"\u003e2TIM 3.2\u003c/span\u003e jah wairþand mannans sik frijondans, faihugairnai, bihaitjans, hauhhairtai, wajamerjandans, fadreinam ungaƕairbai, launawargos, unairknans, \u003cspan class=\"citation\"\u003e2TIM 3.3\u003c/span\u003e unhunslagai, unmildjai, fairinondans, ungahabandans sik, unmanarigwai, unseljai, \u003cspan class=\"citation\"\u003e2TIM 3.4\u003c/span\u003e fralewjandans, untilamalskai, ufbaulidai, frijondans wiljan seinana mais þau guþ, \u003cspan class=\"citation\"\u003e2TIM 3.5\u003c/span\u003e habandans hiwi gagudeins, iþ maht izos inwidandans; "]]