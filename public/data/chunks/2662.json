[[129886,"\u003cspan class=\"citation\"\u003eLav. 170.22\u003c/span\u003e Изѧславу же со всеволодомъ кыеву \u003cspan class=\"citation\"\u003eLav. 170.23\u003c/span\u003e побѣгшю. а ст҃ославу чернигову. и людье \u003cspan class=\"citation\"\u003eLav. 170.24\u003c/span\u003e кыевстии прибѣгоша кыеву. "],[129889,"и створиша \u003cspan class=\"citation\"\u003eLav. 170.25\u003c/span\u003e вѣче на торговищи. "],[129890,"и рѣша пославшесѧ ко \u003cspan class=\"citation\"\u003eLav. 170.26\u003c/span\u003e кнѧзю. "],[129891,"се половци росулисѧ по земли. "],[129892,"даи \u003cspan class=\"citation\"\u003eLav. 170.27\u003c/span\u003e кнѧже ѡружье и кони. "],[129893,"и еще бьемсѧ с ними. "],[129894,"\u003cspan class=\"citation\"\u003eLav. 171.1\u003c/span\u003e изѧслав же сего не послуша. "],[129895,"и нача \u003cspan class=\"citation\"\u003eLav. 171.2\u003c/span\u003e люди ѥго корити. на воеводу на коснѧчька. "],[129897,"\u003cspan class=\"citation\"\u003eLav. 171.3\u003c/span\u003e идоша на гору съ вѣча. "],[129898,"и придоша на дворъ \u003cspan class=\"citation\"\u003eLav. 171.4\u003c/span\u003e коснѧчковъ. "],[129899,"и не ѡбрѣтше его сташа \u003cspan class=\"citation\"\u003eLav. 171.5\u003c/span\u003e оу двора брѧчиславлѧ. "],[129900,"и рѣша "],[156021,"поидем "],[156023,"высадим \u003cspan class=\"citation\"\u003eLav. 171.6\u003c/span\u003e дружину свою ис погреба. "],[129901,"и раздѣлишасѧ \u003cspan class=\"citation\"\u003eLav. 171.7\u003c/span\u003e надвое "],[156022,"половину ихъ иде к погребу. "],[129902,"а \u003cspan class=\"citation\"\u003eLav. 171.8\u003c/span\u003e половина ихъ иде по мосту. "],[129903,"си же придоша \u003cspan class=\"citation\"\u003eLav. 171.9\u003c/span\u003e на кнѧжь дворъ. "],[129904,"изѧславу же сѣдѧщю на \u003cspan class=\"citation\"\u003eLav. 171.10\u003c/span\u003e сѣнехъ с дружиною своею. начаша прѣтисѧ \u003cspan class=\"citation\"\u003eLav. 171.11\u003c/span\u003e со кнѧземъ стояще долѣ. "],[129906,"кнѧзю же из оконцѧ \u003cspan class=\"citation\"\u003eLav. 171.12\u003c/span\u003e зрѧщю. и дружинѣ стоящю оу кнѧзѧ. реч тукы \u003cspan class=\"citation\"\u003eLav. 171.13\u003c/span\u003e братъ чюдинь изѧславу. "],[129909,"видиши кнѧже людье \u003cspan class=\"citation\"\u003eLav. 171.14\u003c/span\u003e възвыли. "],[129910,"посли атъ всеслава блюдуть. "],[129911,"и се \u003cspan class=\"citation\"\u003eLav. 171.15\u003c/span\u003e ему глщ҃ю. другая половина людии приде ѿ \u003cspan class=\"citation\"\u003eLav. 171.16\u003c/span\u003e погреба. ѡтворивше погребъ. "],[129914,"и рекоша дружина \u003cspan class=\"citation\"\u003eLav. 171.17\u003c/span\u003e кнѧзю. "],[129915,"се зло есть "],[156024,"посли ко всеславу. "],[129916,"атъ \u003cspan class=\"citation\"\u003eLav. 171.18\u003c/span\u003e призвавше лестью ко ѡконцю пронзуть и \u003cspan class=\"citation\"\u003eLav. 171.19\u003c/span\u003e мечемь. "],[129917,"и не послуша сего кнѧзь. "],[129918,"людье же \u003cspan class=\"citation\"\u003eLav. 171.20\u003c/span\u003e кликнуша и идоша к порубу всеславлю. "],[129919,"изѧслав \u003cspan class=\"citation\"\u003eLav. 171.21\u003c/span\u003e же се видѣвъ со всеволодомъ побѣгоста \u003cspan class=\"citation\"\u003eLav. 171.22\u003c/span\u003e з двора. "],[129920,"людье же высѣкоша вселава ис поруба. \u003cspan class=\"citation\"\u003eLav. 171.23\u003c/span\u003e въ .е҃і. дн҃ь семтѧбрѧ. "],[129922,"и прославиша и средѣ \u003cspan class=\"citation\"\u003eLav. 171.24\u003c/span\u003e двора кънѧжа. "],[129923,"дворъ жь кнѧжь разграбиша \u003cspan class=\"citation\"\u003eLav. 171.25\u003c/span\u003e бещисленоѥ множьство злата и сребра кунами \u003cspan class=\"citation\"\u003eLav. 171.26\u003c/span\u003e и бѣлью. "],[129924,"изѧслав же бѣжа в лѧхы. "],[129925,"\u003cspan class=\"citation\"\u003eLav. 171.27\u003c/span\u003e по семь же половцемъ воюющим по землѣ \u003cspan class=\"citation\"\u003eLav. 171.28\u003c/span\u003e русьстѣ. ст҃ославу сущю черниговѣ. и половцем \u003cspan class=\"citation\"\u003eLav. 172.1\u003c/span\u003e воюющим ѡколо чернигова. ст҃ослав же \u003cspan class=\"citation\"\u003eLav. 172.2\u003c/span\u003e собравъ дружины нѣколико. изиде на нь \u003cspan class=\"citation\"\u003eLav. 172.3\u003c/span\u003e ко сновьску. "],[129930,"и оузрѣша половци идущь \u003cspan class=\"citation\"\u003eLav. 172.4\u003c/span\u003e полкъ "],[156026,"пристроишасѧ противу. "],[129931,"и видѣвъ ст҃ославъ \u003cspan class=\"citation\"\u003eLav. 172.5\u003c/span\u003e множьство ихъ. и реч дружинѣ своеи. "],[129933,"\u003cspan class=\"citation\"\u003eLav. 172.6\u003c/span\u003e потѧгнѣмъ оуже "],[156027,"нам не лзѣ камо сѧ дѣти. "],[129934,"\u003cspan class=\"citation\"\u003eLav. 172.7\u003c/span\u003e оудариша в конѣ "],[156028,"и ѡдолѣ ст҃ославъ в трех \u003cspan class=\"citation\"\u003eLav. 172.8\u003c/span\u003e тысѧчахъ. "],[129935,"а половець бѣ .в҃і. тысѧчѣ. "],[129936,"\u003cspan class=\"citation\"\u003eLav. 172.9\u003c/span\u003e и тако бьеми. "],[129937,"а друзии потопоша въ сньви. "],[129938,"\u003cspan class=\"citation\"\u003eLav. 172.10\u003c/span\u003e а кнѧзѧ ихъ яша рукама. въ .а҃. дн҃ь ноябрѧ. "],[129940,"\u003cspan class=\"citation\"\u003eLav. 172.11\u003c/span\u003e И възвратишасѧ с побѣдою в градъ свои \u003cspan class=\"citation\"\u003eLav. 172.12\u003c/span\u003e ст҃ославъ. "],[129941,"всеслав же сѣде кыевѣ. "],[129942,"се же \u003cspan class=\"citation\"\u003eLav. 172.13\u003c/span\u003e б҃ъ яви силу кртсную. понеже изѧславъ цѣловавъ \u003cspan class=\"citation\"\u003eLav. 172.14\u003c/span\u003e кртсъ. и я и. "],[129945,"тѣм же наведе б҃ъ \u003cspan class=\"citation\"\u003eLav. 172.15\u003c/span\u003e поганыя. "],[129946,"сего же явѣ избави кртсъ чтнсыи. "],[129947,"\u003cspan class=\"citation\"\u003eLav. 172.16\u003c/span\u003e в дн҃ь бо въздвиженья всеславъ взодхнувъ \u003cspan class=\"citation\"\u003eLav. 172.17\u003c/span\u003e реч. "],[129948,"ѡ кртсе чтсныи понеже к тобѣ вѣровах. \u003cspan class=\"citation\"\u003eLav. 172.18\u003c/span\u003e избави мѧ ѿ рва сего. "],[129950,"б҃ъ же показа силу \u003cspan class=\"citation\"\u003eLav. 172.19\u003c/span\u003e кртсную показанье землѣ русьстѣи. да \u003cspan class=\"citation\"\u003eLav. 172.20\u003c/span\u003e не преступають чтнсаго кртса цѣловавше ѥго. "],[129952,"\u003cspan class=\"citation\"\u003eLav. 172.21\u003c/span\u003e аще ли преступить кто то и здѣ прииметь \u003cspan class=\"citation\"\u003eLav. 172.22\u003c/span\u003e казнь. и на придущемь вѣцѣ казнь вѣчную. \u003cspan class=\"citation\"\u003eLav. 172.23\u003c/span\u003e понеже велика есть сила кртсная. "],[129955,"кртсмь бо \u003cspan class=\"citation\"\u003eLav. 172.24\u003c/span\u003e побѣжени бывають силы бѣсовьскыя. "],[129956,"крстмъ \u003cspan class=\"citation\"\u003eLav. 172.25\u003c/span\u003e бо кнѧзем в бранех пособить. "],[129957,"въ бранех крстмъ \u003cspan class=\"citation\"\u003eLav. 172.26\u003c/span\u003e согражаеми вѣрнии людье. побѣжають супостаты \u003cspan class=\"citation\"\u003eLav. 172.27\u003c/span\u003e противныя. "],[129959,"кртсъ бо вскорѣ избавлѧет \u003cspan class=\"citation\"\u003eLav. 172.28\u003c/span\u003e ѿ напастии призывающим ѥго с вѣрою. "]]