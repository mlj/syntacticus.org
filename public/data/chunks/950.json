[[33481,"\u003cspan class=\"citation\"\u003eREV 1.12\u003c/span\u003e et conversus sum ut viderem vocem quae loquebatur mecum "],[33482,"et conversus vidi septem candelabra aurea "],[33483,"\u003cspan class=\"citation\"\u003eREV 1.13\u003c/span\u003e et in medio septem candelabrorum similem Filio hominis vestitum podere et praecinctum ad mamillas zonam auream "],[33484,"\u003cspan class=\"citation\"\u003eREV 1.14\u003c/span\u003e caput autem eius et capilli erant candidi tamquam lana alba tamquam nix et oculi eius velut flamma ignis "],[33485,"\u003cspan class=\"citation\"\u003eREV 1.15\u003c/span\u003e et pedes eius similes orichalco sicut in camino ardenti "],[225128,"et vox illius tamquam vox aquarum multarum "],[33486,"\u003cspan class=\"citation\"\u003eREV 1.16\u003c/span\u003e et habebat in dextera sua stellas septem "],[33487,"et de ore eius gladius utraque parte acutus exiebat "],[33488,"et facies eius sicut sol lucet in virtute sua "],[33489,"\u003cspan class=\"citation\"\u003eREV 1.17\u003c/span\u003e et cum vidissem eum cecidi ad pedes eius tamquam mortuus "],[33490,"et posuit dexteram suam super me dicens "],[33491,"noli timere "],[33492,"ego sum primus et novissimus \u003cspan class=\"citation\"\u003eREV 1.18\u003c/span\u003e et vivus et fui mortuus et ecce sum vivens in saecula saeculorum "],[33493,"et habeo claves mortis et inferni "],[33494,"\u003cspan class=\"citation\"\u003eREV 1.19\u003c/span\u003e scribe ergo quae vidisti et quae sunt et quae oportet fieri post haec "],[33495,"\u003cspan class=\"citation\"\u003eREV 1.20\u003c/span\u003e sacramentum septem stellarum quas vidisti in dextera mea et septem candelabra aurea "],[33496,"septem stellae angeli sunt septem ecclesiarum "],[33497,"et candelabra septem septem ecclesiae sunt "],[33498,"\u003cspan class=\"citation\"\u003eREV 2.1\u003c/span\u003e angelo Ephesi ecclesiae scribe "],[33499,"haec dicit qui tenet septem stellas in dextera sua qui ambulat in medio septem candelabrorum aureorum "],[33500,"\u003cspan class=\"citation\"\u003eREV 2.2\u003c/span\u003e scio opera tua et laborem et patientiam tuam et quia non potes sustinere malos "],[33501,"et temptasti eos qui se dicunt apostolos et non sunt "],[33502,"et invenisti eos mendaces "],[33503,"\u003cspan class=\"citation\"\u003eREV 2.3\u003c/span\u003e et patientiam habes et sustinuisti propter nomen meum et non defecisti "],[33504,"\u003cspan class=\"citation\"\u003eREV 2.4\u003c/span\u003e sed habeo adversus te quod caritatem tuam primam reliquisti "],[33505,"\u003cspan class=\"citation\"\u003eREV 2.5\u003c/span\u003e memor esto itaque unde excideris "],[33506,"et age paenitentiam et prima opera fac "],[33507,"sin autem venio tibi et movebo candelabrum tuum de loco suo nisi paenitentiam egeris "],[33508,"\u003cspan class=\"citation\"\u003eREV 2.6\u003c/span\u003e sed hoc habes quia odisti facta Nicolaitarum quae et ego odi "],[33509,"\u003cspan class=\"citation\"\u003eREV 2.7\u003c/span\u003e qui habet aurem audiat quid Spiritus dicat ecclesiis "],[33510,"vincenti dabo ei edere de ligno vitae quod est in paradiso Dei mei "],[33511,"\u003cspan class=\"citation\"\u003eREV 2.8\u003c/span\u003e et angelo Zmyrnae ecclesiae scribe "],[33512,"haec dicit primus et novissimus qui fuit mortuus et vivit "],[33513,"\u003cspan class=\"citation\"\u003eREV 2.9\u003c/span\u003e scio tribulationem tuam et paupertatem tuam sed dives es "],[33514,"et blasphemaris ab his qui se dicunt Iudaeos esse et non sunt sed sunt synagoga Satanae "],[33515,"\u003cspan class=\"citation\"\u003eREV 2.10\u003c/span\u003e nihil horum timeas quae passurus es "],[33516,"ecce missurus est diabolus ex vobis in carcerem ut temptemini "],[33517,"et habebitis tribulationem diebus decem "],[33518,"esto fidelis usque ad mortem et dabo tibi coronam vitae "],[33519,"\u003cspan class=\"citation\"\u003eREV 2.11\u003c/span\u003e qui habet aurem audiat quid Spiritus dicat ecclesiis "],[33520,"qui vicerit non laedetur a morte secunda "],[33521,"\u003cspan class=\"citation\"\u003eREV 2.12\u003c/span\u003e et angelo Pergami ecclesiae scribe "],[33522,"haec dicit qui habet rompheam utraque parte acutam "],[33523,"\u003cspan class=\"citation\"\u003eREV 2.13\u003c/span\u003e scio ubi habitas ubi sedes est Satanae "],[33524,"et tenes nomen meum et non negasti fidem meam "],[33525,"et in diebus Antipas testis meus fidelis qui occisus est apud vos ubi Satanas habitat "],[33526,"\u003cspan class=\"citation\"\u003eREV 2.14\u003c/span\u003e sed habeo adversus te pauca quia "],[33527,"habes illic tenentes doctrinam Balaam qui docebat Balac mittere scandalum coram filiis Israhel edere et fornicari "],[33528,"\u003cspan class=\"citation\"\u003eREV 2.15\u003c/span\u003e ita habes et tu tenentes doctrinam Nicolaitarum "],[33529,"\u003cspan class=\"citation\"\u003eREV 2.16\u003c/span\u003e similiter paenitentiam age "],[33530,"si quo minus venio tibi cito et pugnabo cum illis in gladio oris mei "],[33531,"\u003cspan class=\"citation\"\u003eREV 2.17\u003c/span\u003e qui habet aurem audiat quid Spiritus dicat ecclesiis "],[33532,"vincenti dabo ei manna absconditum et dabo illi calculum candidum "],[33533,"et in calculo nomen novum scriptum quod nemo scit nisi qui accipit "],[33534,"\u003cspan class=\"citation\"\u003eREV 2.18\u003c/span\u003e et angelo Thyatirae ecclesiae scribe "],[50171,"haec dicit Filius Dei qui habet oculos ut flammam ignis "],[50172,"et pedes eius similes orichalco "],[33536,"\u003cspan class=\"citation\"\u003eREV 2.19\u003c/span\u003e novi opera tua et caritatem et fidem et ministerium et patientiam tuam et opera tua novissima plura prioribus "],[33537,"\u003cspan class=\"citation\"\u003eREV 2.20\u003c/span\u003e sed habeo adversus te quia "],[33538,"permittis mulierem Hiezabel quae se dicit propheten docere et seducere servos meos fornicari et manducare de idolothytis "],[33539,"\u003cspan class=\"citation\"\u003eREV 2.21\u003c/span\u003e et dedi illi tempus ut paenitentiam ageret "],[33540,"et non vult paeniteri a fornicatione sua "],[33541,"\u003cspan class=\"citation\"\u003eREV 2.22\u003c/span\u003e ecce mitto eam in lectum "],[33542,"et qui moechantur cum ea in tribulationem maximam nisi paenitentiam egerint ab operibus eius "]]