[[12742,"\u003cspan class=\"citation\"\u003eMATT 2.11\u003c/span\u003e et intrantes domum invenerunt puerum cum Maria matre eius et procidentes adoraverunt eum "],[12743,"et apertis thesauris suis obtulerunt ei munera aurum tus et murram "],[12744,"\u003cspan class=\"citation\"\u003eMATT 2.12\u003c/span\u003e et responso accepto in somnis ne redirent ad Herodem per aliam viam reversi sunt in regionem suam "],[12745,"\u003cspan class=\"citation\"\u003eMATT 2.13\u003c/span\u003e qui cum recessissent ecce angelus Domini apparuit in somnis Ioseph dicens "],[12746,"surge et accipe puerum et matrem eius et fuge in Aegyptum et esto ibi usque dum dicam tibi "],[12747,"futurum est enim ut Herodes quaerat puerum ad perdendum eum "],[12748,"\u003cspan class=\"citation\"\u003eMATT 2.14\u003c/span\u003e qui consurgens accepit puerum et matrem eius nocte et recessit in Aegyptum "],[12749,"\u003cspan class=\"citation\"\u003eMATT 2.15\u003c/span\u003e et erat ibi usque ad obitum Herodis "],[12750,"ut adimpleretur quod dictum est a Domino per prophetam dicentem "],[12751,"ex Aegypto vocavi filium meum "],[12752,"\u003cspan class=\"citation\"\u003eMATT 2.16\u003c/span\u003e tunc Herodes videns quoniam inlusus esset a magis iratus est valde et mittens occidit omnes pueros qui erant in Bethleem et in omnibus finibus eius a bimatu et infra secundum tempus quod exquisierat a magis "],[12753,"\u003cspan class=\"citation\"\u003eMATT 2.17\u003c/span\u003e tunc adimpletum est quod dictum est per Hieremiam prophetam dicentem "],[12754,"\u003cspan class=\"citation\"\u003eMATT 2.18\u003c/span\u003e vox in Rama audita est ploratus et ululatus multus "],[12755,"Rachel plorans filios suos et noluit consolari quia non sunt "],[12756,"\u003cspan class=\"citation\"\u003eMATT 2.19\u003c/span\u003e defuncto autem Herode ecce apparuit angelus Domini in somnis Ioseph in Aegypto \u003cspan class=\"citation\"\u003eMATT 2.20\u003c/span\u003e dicens "],[12757,"surge et accipe puerum et matrem eius et vade in terram Israhel "],[12758,"defuncti sunt enim qui quaerebant animam pueri "],[12759,"\u003cspan class=\"citation\"\u003eMATT 2.21\u003c/span\u003e qui surgens accepit puerum et matrem eius et venit in terram Israhel "],[12760,"\u003cspan class=\"citation\"\u003eMATT 2.22\u003c/span\u003e audiens autem quod Archelaus regnaret in Iudaea pro Herode patre suo timuit illo ire "],[12761,"et admonitus in somnis secessit in partes Galilaeae "],[12762,"\u003cspan class=\"citation\"\u003eMATT 2.23\u003c/span\u003e et veniens habitavit in civitate quae vocatur Nazareth ut adimpleretur quod dictum est per prophetas quoniam Nazareus vocabitur "],[12765,"\u003cspan class=\"citation\"\u003eMATT 3.1\u003c/span\u003e in diebus autem illis venit Iohannes Baptista praedicans in deserto Iudaeae \u003cspan class=\"citation\"\u003eMATT 3.2\u003c/span\u003e et dicens "],[12766,"paenitentiam agite "],[12767,"adpropinquavit enim regnum caelorum "],[12768,"\u003cspan class=\"citation\"\u003eMATT 3.3\u003c/span\u003e hic est enim qui dictus est per Esaiam prophetam dicentem "],[12769,"vox clamantis in deserto "],[47490,"parate viam Domini "],[47491,"rectas facite semitas eius "],[12771,"\u003cspan class=\"citation\"\u003eMATT 3.4\u003c/span\u003e ipse autem Iohannes habebat vestimentum de pilis camelorum et zonam pelliciam circa lumbos suos "],[12772,"esca autem eius erat lucustae et mel silvestre "],[12773,"\u003cspan class=\"citation\"\u003eMATT 3.5\u003c/span\u003e tunc exiebat ad eum Hierosolyma et omnis Iudaea et omnis regio circa Iordanen \u003cspan class=\"citation\"\u003eMATT 3.6\u003c/span\u003e et baptizabantur in Iordane ab eo confitentes peccata sua "],[12774,"\u003cspan class=\"citation\"\u003eMATT 3.7\u003c/span\u003e videns autem multos Pharisaeorum et Sadducaeorum venientes ad baptismum suum dixit eis "],[12775,"progenies viperarum quis demonstravit vobis fugere a futura ira "],[12776,"\u003cspan class=\"citation\"\u003eMATT 3.8\u003c/span\u003e facite ergo fructum dignum paenitentiae "],[12777,"\u003cspan class=\"citation\"\u003eMATT 3.9\u003c/span\u003e et ne velitis dicere intra vos "],[12778,"patrem habemus Abraham "],[12779,"dico enim vobis quoniam potest Deus de lapidibus istis suscitare filios Abrahae "],[12780,"\u003cspan class=\"citation\"\u003eMATT 3.10\u003c/span\u003e iam enim securis ad radicem arborum posita est "],[12781,"omnis ergo arbor quae non facit fructum bonum exciditur et in ignem mittitur "],[12782,"\u003cspan class=\"citation\"\u003eMATT 3.11\u003c/span\u003e ego quidem vos baptizo in aqua in paenitentiam "],[12783,"qui autem post me venturus est fortior me est cuius non sum dignus calciamenta portare "],[12784,"ipse vos baptizabit in Spiritu Sancto et igni "],[12785,"\u003cspan class=\"citation\"\u003eMATT 3.12\u003c/span\u003e cuius ventilabrum in manu sua "],[12786,"et permundabit aream suam "],[47492,"et congregabit triticum suum in horreum "],[47493,"paleas autem conburet igni inextinguibili "],[12788,"\u003cspan class=\"citation\"\u003eMATT 3.13\u003c/span\u003e tunc venit Iesus a Galilaea in Iordanen ad Iohannem ut baptizaretur ab eo "],[12789,"\u003cspan class=\"citation\"\u003eMATT 3.14\u003c/span\u003e Iohannes autem prohibebat eum dicens "],[12790,"ego a te debeo baptizari et tu venis ad me "],[12791,"\u003cspan class=\"citation\"\u003eMATT 3.15\u003c/span\u003e respondens autem Iesus dixit ei "],[12792,"sine modo "],[12793,"sic enim decet nos implere omnem iustitiam "],[12794,"tunc dimisit eum "],[12795,"\u003cspan class=\"citation\"\u003eMATT 3.16\u003c/span\u003e baptizatus autem confestim ascendit de aqua et ecce aperti sunt ei caeli "],[12796,"et vidit Spiritum Dei descendentem sicut columbam venientem super se "],[12797,"\u003cspan class=\"citation\"\u003eMATT 3.17\u003c/span\u003e et ecce vox de caelis dicens "],[12798,"hic est Filius meus dilectus in quo mihi conplacui "],[12799,"\u003cspan class=\"citation\"\u003eMATT 4.1\u003c/span\u003e tunc Iesus ductus est in desertum ab Spiritu ut temptaretur a diabolo "],[12800,"\u003cspan class=\"citation\"\u003eMATT 4.2\u003c/span\u003e et cum ieiunasset quadraginta diebus et quadraginta noctibus postea esuriit "]]