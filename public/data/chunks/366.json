[[52422,"ni galeiþaiþ "],[52423,"nih laistjaiþ. "],[45875,"\u003cspan class=\"citation\"\u003eLUKE 17.24\u003c/span\u003e swaswe raihtis lauhmoni lauhatjandei us þamma uf himina in þata uf himina skeiniþ, swa wairþiþ sunus mans in daga seinamma. "],[45876,"\u003cspan class=\"citation\"\u003eLUKE 17.25\u003c/span\u003e aþþan faurþis skal manag gaþulan jah uskiusada fram þamma kunja. "],[45877,"\u003cspan class=\"citation\"\u003eLUKE 17.26\u003c/span\u003e jah swaswe warþ in dagam Nauelis, swah wairþiþ jah in dagam sunaus mans. "],[45878,"\u003cspan class=\"citation\"\u003eLUKE 17.27\u003c/span\u003e etun jah drugkun, liugaidedun jah liugaidos wesun, und þanei dag galaiþ Nauel in arka; "],[45879,"jah qam midjasweipains jah fraqistida allans. "],[45880,"\u003cspan class=\"citation\"\u003eLUKE 17.28\u003c/span\u003e samaleiko jah swe warþ in dagam Lodis; "],[45881,"etun jah drugkun, "],[59970,"bauhtedun jah frabauhtedun, "],[59971,"satidedun, "],[59972,"timridedun; "],[45882,"\u003cspan class=\"citation\"\u003eLUKE 17.29\u003c/span\u003e iþ þammei daga usiddja Lod us Saudaumim, rignida swibla jah funin us himina jah fraqistida allaim. "],[45883,"\u003cspan class=\"citation\"\u003eLUKE 17.30\u003c/span\u003e bi þamma wairþiþ þamma daga, ei sunus mans andhuljada. "],[45884,"\u003cspan class=\"citation\"\u003eLUKE 17.31\u003c/span\u003e in jainamma daga, saei sijai ana hrota jah kasa is in razna, ni atsteigai dalaþ niman þo; "],[45885,"jah saei ana haiþjai, samaleiko ni gawandjai sik ibukana. "],[45886,"\u003cspan class=\"citation\"\u003eLUKE 17.32\u003c/span\u003e gamuneiþ qenais Lodis. "],[45887,"\u003cspan class=\"citation\"\u003eLUKE 17.33\u003c/span\u003e saei sokeiþ saiwala seina ganasjan, fraqisteiþ izai, jah saei fraqisteiþ izai in meina, ganasjiþ þo. "],[45888,"\u003cspan class=\"citation\"\u003eLUKE 17.34\u003c/span\u003e qiþa izwis þatei þizai naht twai wairþand ana ligra samin, "],[59973,"ains usnimada jah anþar bileiþada; "],[45889,"\u003cspan class=\"citation\"\u003eLUKE 17.35\u003c/span\u003e twos wairþand malandeins samana, "],[59974,"aina usnimada jah anþara bileiþada. "],[45890,"\u003cspan class=\"citation\"\u003eLUKE 17.37\u003c/span\u003e jah andhafjandans qeþun du imma: "],[45891,"ƕar, frauja? "],[45892,"iþ is qaþ im: "],[45893,"þarei leik, jaindre galisand sik arans."],[45894,"\u003cspan class=\"citation\"\u003eLUKE 18.1\u003c/span\u003e Qaþ-uþ-þan jah gajukon im du þammei sinteino skulun bidjan jah ni wairþan usgrudjans, \u003cspan class=\"citation\"\u003eLUKE 18.2\u003c/span\u003e qiþands: "],[45895,"staua was sums in sumai baurg, guþ ni ogands jah mannan ni aistands. "],[45896,"\u003cspan class=\"citation\"\u003eLUKE 18.3\u003c/span\u003e was-uþ-þan jah widuwo in þizai baurg jainai jah atiddja du imma qiþandei: "],[45897,"fraweit mik ana andastaþja meinamma. "],[45898,"\u003cspan class=\"citation\"\u003eLUKE 18.4\u003c/span\u003e jah ni wilda laggai ƕeilai. "],[45899,"Afar-uþ-þan þata qaþ in sis silbin: "],[45900,"jabai jah guþ ni og jah mannan ni aista, \u003cspan class=\"citation\"\u003eLUKE 18.5\u003c/span\u003e iþ in þizei usþriutiþ mis so widuwo, fraweita þo, ibai und andi qimandei usagljai mis. "],[45901,"\u003cspan class=\"citation\"\u003eLUKE 18.6\u003c/span\u003e qaþ þan frauja: "],[45902,"hauseiþ ƕa staua inwindiþos qiþiþ. "],[45903,"\u003cspan class=\"citation\"\u003eLUKE 18.7\u003c/span\u003e iþ guþ niu gawrikai þans gawalidans seinans, þans wopjandans du sis dagam jah nahtam, jah usbeidands ist ana im? "],[45904,"\u003cspan class=\"citation\"\u003eLUKE 18.8\u003c/span\u003e aþþan qiþa izwis þatei gawrikiþ ins sprauto. "],[45905,"iþ sweþauh sunus mans qimands bi-gitai-u galaubein ana airþai? "],[45906,"\u003cspan class=\"citation\"\u003eLUKE 18.9\u003c/span\u003e qaþ þan du sumaim, þaiei silbans trauaidedun sis ei weseina garaihtai jah frakunnandans þaim anþaraim, þo gajukon: "],[45907,"\u003cspan class=\"citation\"\u003eLUKE 18.10\u003c/span\u003e mans twai usiddjedun in alh bidjan, "],[59993,"ains Fareisaius jah anþar motareis. "],[45908,"\u003cspan class=\"citation\"\u003eLUKE 18.11\u003c/span\u003e sa Fareisaius standands sis þo bad: "],[45909,"guþ, awiliudo þus, unte ni im swaswe þai anþarai mans, wilwans, inwindai, horos, aiþþau jah swaswe sa motareis. "],[45910,"\u003cspan class=\"citation\"\u003eLUKE 18.12\u003c/span\u003e fasta twaim sinþam sabbataus jah afdailja taihundon dail allis þize gastalda. "],[45911,"\u003cspan class=\"citation\"\u003eLUKE 18.13\u003c/span\u003e jah sa motareis fairraþro standands ni wilda nih augona seina ushafjan du himina, ak sloh in brusts seinos qiþands: "],[45912,"guþ, hulþs sijais mis frawaurhtamma. "],[45913,"\u003cspan class=\"citation\"\u003eLUKE 18.14\u003c/span\u003e qiþa izwis: "],[45914,"atiddja sa garaihtoza gataihans du garda seinamma þau raihtis jains; "],[45915,"unte saƕazuh saei hauheiþ sik silba, gahnaiwjada, iþ saei hnaiweiþ sik silba, ushauhjada. "],[45916,"\u003cspan class=\"citation\"\u003eLUKE 18.15\u003c/span\u003e berun þan du imma barna, ei im attaitoki. "],[45917,"gasaiƕandans þan siponjos andbitun ins. "],[45918,"\u003cspan class=\"citation\"\u003eLUKE 18.16\u003c/span\u003e iþ Iesus athaitands ins qaþ: "],[45919,"letiþ þo barna gaggan du mis jah ni warjiþ þo, unte þize swaleikaize ist þiudangardi gudis. "],[45920,"\u003cspan class=\"citation\"\u003eLUKE 18.17\u003c/span\u003e amen, qiþa izwis, "],[59994,"saei ni andnimiþ þiudangardja gudis swe barn, ni qimiþ in izai. "],[45921,"\u003cspan class=\"citation\"\u003eLUKE 18.18\u003c/span\u003e jah frah ina sums reike qiþands: "],[45922,"laisari þiuþeiga, ƕa taujands libainais aiweinons arbja wairþau? "],[45923,"\u003cspan class=\"citation\"\u003eLUKE 18.19\u003c/span\u003e qaþ þan du imma Iesus: "],[45924,"ƕa mik qiþis þiuþeigana? "],[45925,"ni ainshun þiuþeigs niba ains guþ. "]]