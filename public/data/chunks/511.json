[[21727,"τοῦτον εὕραμεν διαστρέφοντα τὸ ἔθνος ἡμῶν καὶ κωλύοντα φόρους Καίσαρι διδόναι, καὶ λέγοντα ἑαυτὸν Χριστὸν βασιλέα εἶναι. "],[21728,"\u003cspan class=\"citation\"\u003eLUKE 23.3\u003c/span\u003e ὁ δὲ Πειλᾶτος ἠρώτησεν αὐτὸν λέγων· "],[21729,"σὺ εἶ ὁ βασιλεὺς τῶν Ἰουδαίων; "],[21730,"ὁ δὲ ἀποκριθεὶς αὐτῷ ἔφη· "],[21731,"σὺ λέγεις. "],[21732,"\u003cspan class=\"citation\"\u003eLUKE 23.4\u003c/span\u003e ὁ δὲ Πειλᾶτος εἶπεν πρὸς τοὺς ἀρχιερεῖς καὶ τοὺς ὄχλους· "],[21733,"οὐδὲν εὑρίσκω αἴτιον ἐν τῷ ἀνθρώπῳ τούτῳ. "],[21734,"\u003cspan class=\"citation\"\u003eLUKE 23.5\u003c/span\u003e οἱ δὲ ἐπίσχυον λέγοντες ὅτι ἀνασείει τὸν λαόν, διδάσκων καθ’ ὅλης τῆς Ἰουδαίας καὶ ἀρξάμενος ἀπὸ τῆς Γαλιλαίας ἕως ὧδε. "],[21735,"\u003cspan class=\"citation\"\u003eLUKE 23.6\u003c/span\u003e Πειλᾶτος δὲ ἀκούσας ἐπηρώτησεν εἰ ὁ ἄνθρωπος Γαλιλαῖός ἐστιν, \u003cspan class=\"citation\"\u003eLUKE 23.7\u003c/span\u003e καὶ ἐπιγνοὺς ὅτι ἐκ τῆς ἐξουσίας Ἡρῴδου ἐστίν, ἀνέπεμψεν αὐτὸν πρὸς Ἡρῴδην, ὄντα καὶ αὐτὸν ἐν Ἱεροσολύμοις ἐν ταύταις ταῖς ἡμέραις. "],[21736,"\u003cspan class=\"citation\"\u003eLUKE 23.8\u003c/span\u003e ὁ δὲ Ἡρώδης ἰδὼν τὸν Ἰησοῦν ἐχάρη λίαν· "],[21737,"ἦν γὰρ ἐξ ἱκανῶν χρόνων θέλων ἰδεῖν αὐτὸν διὰ τὸ ἀκούειν περὶ αὐτοῦ, καὶ ἤλπιζέν τι σημεῖον ἰδεῖν ὑπ’ αὐτοῦ γινόμενον. "],[21738,"\u003cspan class=\"citation\"\u003eLUKE 23.9\u003c/span\u003e ἐπηρώτα δὲ αὐτὸν ἐν λόγοις ἱκανοῖς· "],[21739,"αὐτὸς δὲ οὐδὲν ἀπεκρίνατο αὐτῷ. "],[21740,"\u003cspan class=\"citation\"\u003eLUKE 23.10\u003c/span\u003e εἱστήκεισαν δὲ οἱ ἀρχιερεῖς καὶ οἱ γραμματεῖς εὐτόνως κατηγοροῦντες αὐτοῦ. "],[21741,"\u003cspan class=\"citation\"\u003eLUKE 23.11\u003c/span\u003e ἐξουθενήσας δὲ αὐτὸν καὶ ὁ Ἡρώδης σὺν τοῖς στρατεύμασιν αὐτοῦ καὶ ἐμπαίξας περιβαλὼν ἐσθῆτα λαμπρὰν ἀνέπεμψεν αὐτὸν τῷ Πειλάτῳ. "],[21742,"\u003cspan class=\"citation\"\u003eLUKE 23.12\u003c/span\u003e ἐγένοντο δὲ φίλοι ὅ τε Ἡρώδης καὶ ὁ Πειλᾶτος ἐν αὐτῇ τῇ ἡμέρᾳ μετ’ ἀλλήλων· "],[21743,"προϋπῆρχον γὰρ ἐν ἔχθρᾳ ὄντες πρὸς αὐτούς. "],[21744,"\u003cspan class=\"citation\"\u003eLUKE 23.13\u003c/span\u003e Πειλᾶτος δὲ συνκαλεσάμενος τοὺς ἀρχιερεῖς καὶ τοὺς ἄρχοντας καὶ τὸν λαὸν \u003cspan class=\"citation\"\u003eLUKE 23.14\u003c/span\u003e εἶπεν πρὸς αὐτούς· "],[21745,"προσηνέγκατέ μοι τὸν ἄνθρωπον τοῦτον ὡς ἀποστρέφοντα τὸν λαόν, καὶ ἰδοὺ ἐγὼ ἐνώπιον ὑμῶν ἀνακρίνας οὐθὲν εὗρον ἐν τῷ ἀνθρώπῳ τούτῳ αἴτιον ὧν κατηγορεῖτε κατ’ αὐτοῦ, "],[60061," \u003cspan class=\"citation\"\u003eLUKE 23.15\u003c/span\u003e ἀλλ’ οὐδὲ Ἡρώδης· "],[21746,"ἀνέπεμψεν γὰρ αὐτὸν πρὸς ἡμᾶς· "],[21747,"καὶ ἰδοὺ οὐδὲν ἄξιον θανάτου ἐστὶν πεπραγμένον αὐτῷ. "],[21748,"\u003cspan class=\"citation\"\u003eLUKE 23.16\u003c/span\u003e παιδεύσας οὖν αὐτὸν ἀπολύσω. "],[21749,"\u003cspan class=\"citation\"\u003eLUKE 23.18\u003c/span\u003e ἀνέκραγον δὲ παμπληθεὶ λέγοντες· "],[48583,"αἶρε τοῦτον, "],[48584,"ἀπόλυσον δὲ ἡμῖν τὸν Βαραββᾶν· "],[21751,"\u003cspan class=\"citation\"\u003eLUKE 23.19\u003c/span\u003e ὅστις ἦν διὰ στάσιν τινὰ γενομένην ἐν τῇ πόλει καὶ φόνον βληθεὶς ἐν τῇ φυλακῇ. "],[21752,"\u003cspan class=\"citation\"\u003eLUKE 23.20\u003c/span\u003e πάλιν δὲ ὁ Πειλᾶτος προσεφώνησεν, θέλων ἀπολῦσαι τὸν Ἰησοῦν. "],[21753,"\u003cspan class=\"citation\"\u003eLUKE 23.21\u003c/span\u003e οἱ δὲ ἐπεφώνουν λέγοντες· "],[48585,"σταύρου, "],[48586,"σταύρου αὐτόν. "],[21755,"\u003cspan class=\"citation\"\u003eLUKE 23.22\u003c/span\u003e ὁ δὲ τρίτον εἶπεν πρὸς αὐτούς· "],[21756,"τί γὰρ κακὸν ἐποίησεν οὗτος; "],[21757,"οὐδὲν αἴτιον θανάτου εὗρον ἐν αὐτῷ· "],[21758,"παιδεύσας οὖν αὐτὸν ἀπολύσω. "],[21759,"\u003cspan class=\"citation\"\u003eLUKE 23.23\u003c/span\u003e οἱ δὲ ἐπέκειντο φωναῖς μεγάλαις αἰτούμενοι αὐτὸν σταυρωθῆναι, καὶ κατίσχυον αἱ φωναὶ αὐτῶν. "],[21760,"\u003cspan class=\"citation\"\u003eLUKE 23.24\u003c/span\u003e καὶ Πειλᾶτος ἐπέκρινεν γενέσθαι τὸ αἴτημα αὐτῶν· "],[48587,"\u003cspan class=\"citation\"\u003eLUKE 23.25\u003c/span\u003e ἀπέλυσεν δὲ τὸν διὰ στάσιν καὶ φόνον βεβλημένον εἰς φυλακήν, ὃν ᾐτοῦντο, "],[48588,"τὸν δὲ Ἰησοῦν παρέδωκεν τῷ θελήματι αὐτῶν. "],[21762,"\u003cspan class=\"citation\"\u003eLUKE 23.26\u003c/span\u003e Καὶ ὡς ἀπήγαγον αὐτόν, ἐπιλαβόμενοι Σίμωνά τινα Κυρηναῖον ἐρχόμενον ἀπ’ ἀγροῦ ἐπέθηκαν αὐτῷ τὸν σταυρὸν φέρειν ὄπισθεν τοῦ Ἰησοῦ. "],[21763,"\u003cspan class=\"citation\"\u003eLUKE 23.27\u003c/span\u003e ἠκολούθει δὲ αὐτῷ πολὺ πλῆθος τοῦ λαοῦ καὶ γυναικῶν, αἳ ἐκόπτοντο καὶ ἐθρήνουν αὐτόν. "],[21764,"\u003cspan class=\"citation\"\u003eLUKE 23.28\u003c/span\u003e στραφεὶς δὲ πρὸς αὐτὰς Ἰησοῦς εἶπεν· "],[21765,"θυγατέρες Ἱερουσαλήμ, μὴ κλαίετε ἐπ’ ἐμέ· "],[21766,"πλὴν ἐφ’ ἑαυτὰς κλαίετε καὶ ἐπὶ τὰ τέκνα ὑμῶν, \u003cspan class=\"citation\"\u003eLUKE 23.29\u003c/span\u003e ὅτι ἰδοὺ ἔρχονται ἡμέραι ἐν αἷς ἐροῦσιν· "],[21767,"μακάριαι αἱ στεῖραι καὶ αἱ κοιλίαι αἳ οὐκ ἐγέννησαν, καὶ μαστοὶ οἳ οὐκ ἔθρεψαν. "],[21768,"\u003cspan class=\"citation\"\u003eLUKE 23.30\u003c/span\u003e τότε ἄρξονται λέγειν τοῖς ὄρεσιν· "],[48589,"πέσατε ἐφ’ ἡμᾶς, "],[48590,"καὶ τοῖς βουνοῖς· "],[21770,"καλύψατε ἡμᾶς· "],[21771,"\u003cspan class=\"citation\"\u003eLUKE 23.31\u003c/span\u003e ὅτι εἰ ἐν τῷ ὑγρῷ ξύλῳ ταῦτα ποιοῦσιν, ἐν τῷ ξηρῷ τί γένηται; "],[21772,"\u003cspan class=\"citation\"\u003eLUKE 23.32\u003c/span\u003e ἤγοντο δὲ καὶ ἕτεροι δύο κακοῦργοι σὺν αὐτῷ ἀναιρεθῆναι. "],[21773,"\u003cspan class=\"citation\"\u003eLUKE 23.33\u003c/span\u003e Καὶ ὅτε ἀπῆλθον ἐπὶ τὸν τόπον τὸν καλούμενον Κρανίον, ἐκεῖ ἐσταύρωσαν αὐτὸν καὶ τοὺς κακούργους, ὃν μὲν ἐκ δεξιῶν, ὃν δὲ ἀριστερῶν. "],[21774,"\u003cspan class=\"citation\"\u003eLUKE 23.34\u003c/span\u003e ὁ δὲ Ἰησοῦς ἔλεγεν· "],[48591,"πάτερ, ἄφες αὐτοῖς, "],[48592,"οὐ γὰρ οἴδασιν τί ποιοῦσιν. "],[21776,"διαμεριζόμενοι δὲ τὰ ἱμάτια αὐτοῦ ἔβαλον κλήρους. "],[21777,"\u003cspan class=\"citation\"\u003eLUKE 23.35\u003c/span\u003e καὶ εἱστήκει ὁ λαὸς θεωρῶν. "],[21778,"ἐξεμυκτήριζον δὲ οἱ ἄρχοντες λέγοντες· "],[48593,"ἄλλους ἔσωσεν, "],[48594,"σωσάτω ἑαυτόν, εἰ οὗτός ἐστιν ὁ Χριστὸς τοῦ θεοῦ ὁ ἐκλεκτός. "],[21780,"\u003cspan class=\"citation\"\u003eLUKE 23.36\u003c/span\u003e ἐνέπαιξαν δὲ αὐτῷ καὶ οἱ στρατιῶται προσερχόμενοι, ὄξος προσφέροντες αὐτῷ \u003cspan class=\"citation\"\u003eLUKE 23.37\u003c/span\u003e καὶ λέγοντες· "],[21781,"εἰ σὺ εἶ ὁ βασιλεὺς τῶν Ἰουδαίων, σῶσον σεαυτόν. "],[21782,"\u003cspan class=\"citation\"\u003eLUKE 23.38\u003c/span\u003e ἦν δὲ καὶ ἐπιγραφὴ ἐπ’ αὐτῷ· "]]