[[38247,"\u003cspan class=\"citation\"\u003eMARK 14.63\u003c/span\u003e iþ sa auhumista gudja disskreitands wastjos seinos qaþ: "],[38248,"ƕa þanamais þaurbum weis weitwode? "],[38249,"\u003cspan class=\"citation\"\u003eMARK 14.64\u003c/span\u003e hausideduþ þo wajamerein is: "],[38250,"ƕa izwis þugkeiþ? "],[38251,"þaruh eis allai gadomidedun ina skulan wisan dauþau. "],[38252,"\u003cspan class=\"citation\"\u003eMARK 14.65\u003c/span\u003e jah dugunnun sumai speiwan ana wlit is jah huljan andwairþi is jah kaupatjan ina; "],[38253,"jah qeþun du imma: "],[38254,"praufetei! "],[38255,"jah andbahtos lofam slohun ina. "],[38256,"\u003cspan class=\"citation\"\u003eMARK 14.66\u003c/span\u003e jah wisandin Paitrau in rohsnai dalaþa atiddja aina þiujo þis auhumistins gudjins, \u003cspan class=\"citation\"\u003eMARK 14.67\u003c/span\u003e jah gasaiƕandei Paitru warmjandan sik, insaiƕandei du imma qaþ: "],[38257,"jah þu miþ Iesua þamma Nazoreinau wast. "],[38258,"\u003cspan class=\"citation\"\u003eMARK 14.68\u003c/span\u003e iþ is afaiaik qiþands: "],[38259,"ni wait, ni kann ƕa þu qiþis. "],[38260,"jah galaiþ faur gard, jah hana wopida. "],[38261,"\u003cspan class=\"citation\"\u003eMARK 14.69\u003c/span\u003e jah þiwi gasaiƕandei ina aftra dugann qiþan þaim faurastandandam, þatei sa þizei ist. "],[38262,"\u003cspan class=\"citation\"\u003eMARK 14.70\u003c/span\u003e iþ is aftra laugnida. "],[38263,"jah afar leitil aftra þai atstandandans qeþun du Paitrau: "],[38264,"bi sunjai, þizei is; "],[38265,"jah auk Galeilaius is jah razda þeina galeika ist. "],[38266,"\u003cspan class=\"citation\"\u003eMARK 14.71\u003c/span\u003e iþ is dugann afaikan jah swaran þatei "],[56961,"ni kann þana mannan þanei qiþiþ. "],[38267,"\u003cspan class=\"citation\"\u003eMARK 14.72\u003c/span\u003e jah anþaramma sinþa hana wopida. "],[38268,"jah gamunda Paitrus þata waurd, swe qaþ imma Iesus, þatei "],[56964,"faurþize hana hrukjai twaim sinþam, inwidis mik þrim sinþam. "],[38269,"jah dugann greitan."],[38270,"\u003cspan class=\"citation\"\u003eMARK 15.1\u003c/span\u003e Jah sunsaiw in maurgin garuni taujandans þai auhumistans gudjans miþ þaim sinistam jah bokarjam, jah alla so gafaurds gabindandans Iesu brahtedun ina at Peilatau. "],[38271,"\u003cspan class=\"citation\"\u003eMARK 15.2\u003c/span\u003e jah frah ina Peilatus: "],[38272,"þu is þiudans Iudaie? "],[38273,"iþ is andhafjands qaþ du imma: "],[38274,"þu qiþis. "],[38275,"\u003cspan class=\"citation\"\u003eMARK 15.3\u003c/span\u003e jah wrohidedun ina þai auhumistans gudjans filu. "],[38276,"\u003cspan class=\"citation\"\u003eMARK 15.4\u003c/span\u003e iþ Peilatus aftra frah ina qiþands: "],[38277,"niu andhafjis ni waiht? "],[38278,"sai, ƕan filu ana þuk weitwodjand. "],[38279,"\u003cspan class=\"citation\"\u003eMARK 15.5\u003c/span\u003e iþ Iesus þanamais waiht ni andhof, swaswe sildaleikida Peilatus. "],[38280,"\u003cspan class=\"citation\"\u003eMARK 15.6\u003c/span\u003e iþ and dulþ ƕarjoh fralailot im ainana bandjan þanei bedun. "],[38281,"\u003cspan class=\"citation\"\u003eMARK 15.7\u003c/span\u003e wasuh þan sa haitana Barabbas miþ þaim miþ imma drobjandam gabundans, þaiei in auhjodau maurþr gatawidedun. "],[38282,"\u003cspan class=\"citation\"\u003eMARK 15.8\u003c/span\u003e jah usgaggandei alla managei dugunnun bidjan, swaswe sinteino tawida im. "],[38283,"\u003cspan class=\"citation\"\u003eMARK 15.9\u003c/span\u003e iþ Peilatus andhof im qiþands: "],[38284,"wileidu fraleitan izwis þana þiudan Iudaie? "],[38285,"\u003cspan class=\"citation\"\u003eMARK 15.10\u003c/span\u003e wissa auk þatei in neiþis atgebun ina þai auhumistans gudjans. "],[38286,"\u003cspan class=\"citation\"\u003eMARK 15.11\u003c/span\u003e iþ þai auhumistans gudjans inwagidedun þo managein ei mais Barabban fralailoti im. "],[38287,"\u003cspan class=\"citation\"\u003eMARK 15.12\u003c/span\u003e iþ Peilatus aftra andhafjands qaþ du im: "],[38288,"ƕa nu wileiþ ei taujau þammei qiþiþ þiudan Iudaie? "],[38289,"\u003cspan class=\"citation\"\u003eMARK 15.13\u003c/span\u003e iþ eis aftra hropidedun: "],[38290,"ushramei ina. "],[38291,"\u003cspan class=\"citation\"\u003eMARK 15.14\u003c/span\u003e iþ Peilatus qaþ du im: "],[38292,"ƕa allis ubilis gatawida? "],[38293,"iþ eis mais hropidedun: "],[38294,"ushramei ina. "],[38295,"\u003cspan class=\"citation\"\u003eMARK 15.15\u003c/span\u003e iþ Peilatus wiljands þizai managein fullafahjan, fralailot im þana Barabban, iþ Iesu atgaf usbliggwands, ei ushramiþs wesi. "],[38296,"\u003cspan class=\"citation\"\u003eMARK 15.16\u003c/span\u003e iþ gadrauhteis gatauhun ina innana gardis, þatei ist praitoriaun, jah gahaihaitun alla hansa \u003cspan class=\"citation\"\u003eMARK 15.17\u003c/span\u003e jah gawasidedun ina paurpurai jah atlagidedun ana ina þaurneina wipja uswindandans \u003cspan class=\"citation\"\u003eMARK 15.18\u003c/span\u003e jah dugunnun goljan ina: "],[38297,"hails, þiudan Iudaie! "],[38298,"\u003cspan class=\"citation\"\u003eMARK 15.19\u003c/span\u003e jah slohun is haubiþ rausa jah bispiwun ina jah lagjandans kniwa inwitun ina. "],[38299,"\u003cspan class=\"citation\"\u003eMARK 15.20\u003c/span\u003e jah biþe bilailaikun ina andwasidedun ina þizai paurpurai jah gawasidedun ina wastjom swesaim. "],[38300,"jah ustauhun ina ei ushramidedeina ina. "],[38301,"\u003cspan class=\"citation\"\u003eMARK 15.21\u003c/span\u003e jah undgripun sumana manne, Seimona Kwreinaiu, qimandan af akra, attan Alaiksandraus jah Rufaus, ei nemi galgan is. "],[38302,"\u003cspan class=\"citation\"\u003eMARK 15.22\u003c/span\u003e jah attauhun ina ana Gaulgauþa staþ, þatei ist gaskeiriþ ƕairneins staþs. "],[38303,"\u003cspan class=\"citation\"\u003eMARK 15.23\u003c/span\u003e jah gebun imma drigkan wein miþ smwrna; "],[38304,"iþ is ni nam. "],[38305,"\u003cspan class=\"citation\"\u003eMARK 15.24\u003c/span\u003e jah ushramjandans ina disdailjand wastjos is wairpandans hlauta ana þos, ƕarjizuh ƕa nemi. "]]