[[12934,"alioquin mercedem non habebitis apud Patrem vestrum qui in caelis est "],[12935,"\u003cspan class=\"citation\"\u003eMATT 6.2\u003c/span\u003e cum ergo facies elemosynam noli tuba canere ante te sicut hypocritae faciunt in synagogis et in vicis ut honorificentur ab hominibus "],[12936,"amen dico vobis "],[62928,"receperunt mercedem suam "],[12937,"\u003cspan class=\"citation\"\u003eMATT 6.3\u003c/span\u003e te autem faciente elemosynam nesciat sinistra tua quid faciat dextera tua \u003cspan class=\"citation\"\u003eMATT 6.4\u003c/span\u003e ut sit elemosyna tua in abscondito et Pater tuus qui videt in abscondito reddet tibi "],[12939,"\u003cspan class=\"citation\"\u003eMATT 6.5\u003c/span\u003e et cum oratis non eritis sicut hypocritae qui amant in synagogis et in angulis platearum stantes orare ut videantur ab hominibus "],[12940,"amen dico vobis "],[62929,"receperunt mercedem suam "],[12941,"\u003cspan class=\"citation\"\u003eMATT 6.6\u003c/span\u003e tu autem cum orabis intra in cubiculum tuum et cluso ostio tuo ora Patrem tuum in abscondito "],[12942,"et Pater tuus qui videt in abscondito reddet tibi "],[47494,"\u003cspan class=\"citation\"\u003eMATT 6.7\u003c/span\u003e orantes autem nolite multum loqui sicut ethnici "],[47495,"putant enim quia in multiloquio suo exaudiantur "],[12944,"\u003cspan class=\"citation\"\u003eMATT 6.8\u003c/span\u003e nolite ergo adsimilari eis "],[12945,"scit enim Pater vester quibus opus sit vobis antequam petatis eum "],[12946,"\u003cspan class=\"citation\"\u003eMATT 6.9\u003c/span\u003e sic ergo vos orabitis "],[12947,"Pater noster qui in caelis es sanctificetur nomen tuum "],[47496,"\u003cspan class=\"citation\"\u003eMATT 6.10\u003c/span\u003e veniat regnum tuum "],[47497,"fiat voluntas tua sicut in caelo et in terra "],[12949,"\u003cspan class=\"citation\"\u003eMATT 6.11\u003c/span\u003e panem nostrum supersubstantialem da nobis hodie \u003cspan class=\"citation\"\u003eMATT 6.12\u003c/span\u003e et dimitte nobis debita nostra sicut et nos dimisimus debitoribus nostris "],[12950,"\u003cspan class=\"citation\"\u003eMATT 6.13\u003c/span\u003e et ne inducas nos in temptationem sed libera nos a malo "],[12951,"\u003cspan class=\"citation\"\u003eMATT 6.14\u003c/span\u003e si enim dimiseritis hominibus peccata eorum dimittet et vobis Pater vester caelestis delicta vestra "],[12953,"\u003cspan class=\"citation\"\u003eMATT 6.15\u003c/span\u003e si autem non dimiseritis hominibus nec Pater vester dimittet peccata vestra "],[12955,"\u003cspan class=\"citation\"\u003eMATT 6.16\u003c/span\u003e cum autem ieiunatis nolite fieri sicut hypocritae tristes "],[12956,"demoliuntur enim facies suas ut pareant hominibus ieiunantes "],[12957,"amen dico vobis quia receperunt mercedem suam "],[12958,"\u003cspan class=\"citation\"\u003eMATT 6.17\u003c/span\u003e tu autem cum ieiunas ungue caput tuum et faciem tuam lava \u003cspan class=\"citation\"\u003eMATT 6.18\u003c/span\u003e ne videaris hominibus ieiunans sed Patri tuo qui est in abscondito "],[12959,"et Pater tuus qui videt in abscondito reddet tibi "],[12960,"\u003cspan class=\"citation\"\u003eMATT 6.19\u003c/span\u003e nolite thesaurizare vobis thesauros in terra ubi erugo et tinea demolitur ubi fures effodiunt et furantur "],[12963,"\u003cspan class=\"citation\"\u003eMATT 6.20\u003c/span\u003e thesaurizate autem vobis thesauros in caelo ubi neque erugo neque tinea demolitur et ubi fures non effodiunt nec furantur "],[12964,"\u003cspan class=\"citation\"\u003eMATT 6.21\u003c/span\u003e ubi enim est thesaurus tuus ibi est et cor tuum "],[12965,"\u003cspan class=\"citation\"\u003eMATT 6.22\u003c/span\u003e lucerna corporis est oculus "],[12966,"si fuerit oculus tuus simplex totum corpus tuum lucidum erit "],[12967,"\u003cspan class=\"citation\"\u003eMATT 6.23\u003c/span\u003e si autem oculus tuus nequam fuerit totum corpus tuum tenebrosum erit "],[12968,"si ergo lumen quod in te est tenebrae sunt tenebrae quantae erunt "],[12970,"\u003cspan class=\"citation\"\u003eMATT 6.24\u003c/span\u003e nemo potest duobus dominis servire "],[12971,"aut enim unum odio habebit et alterum diliget aut unum sustinebit et alterum contemnet "],[12973,"non potestis Deo servire et mamonae "],[12974,"\u003cspan class=\"citation\"\u003eMATT 6.25\u003c/span\u003e ideo dico vobis ne solliciti sitis animae vestrae quid manducetis neque corpori vestro quid induamini "],[12975,"nonne anima plus est quam esca et corpus plus est quam vestimentum "],[12976,"\u003cspan class=\"citation\"\u003eMATT 6.26\u003c/span\u003e respicite volatilia caeli quoniam non serunt neque metunt neque congregant in horrea "],[12977,"et Pater vester caelestis pascit illa "],[12978,"nonne vos magis pluris estis illis "],[12979,"\u003cspan class=\"citation\"\u003eMATT 6.27\u003c/span\u003e quis autem vestrum cogitans potest adicere ad staturam suam cubitum unum "],[12980,"\u003cspan class=\"citation\"\u003eMATT 6.28\u003c/span\u003e et de vestimento quid solliciti estis "],[12981,"considerate lilia agri quomodo crescunt "],[12982,"non laborant nec nent "],[12983,"\u003cspan class=\"citation\"\u003eMATT 6.29\u003c/span\u003e dico autem vobis quoniam nec Salomon in omni gloria sua coopertus est sicut unum ex istis "],[12984,"\u003cspan class=\"citation\"\u003eMATT 6.30\u003c/span\u003e si autem faenum agri quod hodie est et cras in clibanum mittitur Deus sic vestit quanto magis vos minimae fidei "],[12985,"\u003cspan class=\"citation\"\u003eMATT 6.31\u003c/span\u003e nolite ergo solliciti esse dicentes "],[12986,"quid manducabimus aut quid bibemus aut quo operiemur "],[12987,"\u003cspan class=\"citation\"\u003eMATT 6.32\u003c/span\u003e haec enim omnia gentes inquirunt "],[12988,"scit enim Pater vester quia his omnibus indigetis "],[12989,"\u003cspan class=\"citation\"\u003eMATT 6.33\u003c/span\u003e quaerite autem primum regnum et iustitiam eius "],[12990,"et omnia haec adicientur vobis "],[12991,"\u003cspan class=\"citation\"\u003eMATT 6.34\u003c/span\u003e nolite ergo esse solliciti in crastinum "],[12992,"crastinus enim dies sollicitus erit sibi ipse "],[12993,"sufficit diei malitia sua "],[12994,"\u003cspan class=\"citation\"\u003eMATT 7.1\u003c/span\u003e nolite iudicare ut non iudicemini "]]